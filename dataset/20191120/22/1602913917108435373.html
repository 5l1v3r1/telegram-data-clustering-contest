<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/compania-producatoare-de-procesoare-amd-a-crescut-marti-pe-bursa-cu-3-5-la-maximul-ultimilor-13-ani-in-ultimele-noua-sedinte-actiunile-amd-au-un-avans-de-15-18599813"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Compania producătoare de procesoare AMD a crescut marţi pe bursă cu 3,5%, la maximul ultimilor 13 ani. În ultimele nouă şedinţe, acţiunile AMD au un avans de 15%"/>
    <meta property="og:description" content="Business internaţional"/>
  </head>
  <body>
    <article>
      <h1>Compania producătoare de procesoare AMD a crescut marţi pe bursă cu 3,5%, la maximul ultimilor 13 ani. În ultimele nouă şedinţe, acţiunile AMD au un avans de 15%</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Business internaţional</p>
      <p>Acţiunile Advanced Micro Devices (simbol bursier - AMD), compania americană specializată în producerea de semiconductoare pentru echipamente IT, s-au apreciat marţi pentru a noua şedinţă la rând şi au atins maximul ultimilor 13 ani, potrivit Market Watch. </p>
      <p>Astfel, acţiunile AMD au închis şedinţa de tranzacţionare de marţi în creştere cu 3,5%, la preţul de 41,29 dolari, respectiv la maximul din 2 martie 2006 încoace, fiind prin urmare cele mai performante din indicele S&amp;P 500, precum şi din indicele Nasdaq 100. Evoluţia acţiunilor a fost determinată de lansarea primei plăci grafice profesionale de 7 nanometri pentru designeri 3D, arhitecţi şi ingineri.</p>
      <p>Acesta este printre primele produse de 7 nanometri programate pentru lansare în următoarele şase luni pe toate pieţele pe care se află AMD. În ultimele nouă şedinţe, acţiunile AMD au un avans de 15%. De la începutul anului, Advances Micro Devices înregistrează o creştere de 124%, fiind astfel acţiunea cu cea mai mare creştere din indicele S&amp;P 500.</p>
      <p>Spre comparaţie, indicele S&amp;P 500 are un avans de 25%, în timp ce indicele Dow Jones înregistrează plus 20% în aceeaşi perioadă. Compania are 46 mld. dolari capitalizare.</p>
    </article>
  </body>
</html>