<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031095/viasmos-11xronis-sti-mani-anatropi-martyria-kaiei-ton-pappoy-vgainei-ladi-o-iereas"/>
    <meta property="og:site_name" content="Newsbomb"/>
    <meta property="article:published_time" content="2019-11-20T22:23:17+00:00"/>
    <meta property="og:title" content="Βιασμός 11χρονης στη Μάνη: Ανατροπή! Μαρτυρία «καίει» τον παππού - Βγαίνει... λάδι ο ιερέας;"/>
    <meta property="og:description" content="Στο «Χαμόγελο του Παιδιού»  παραμένει ως φιλοξενούμενη έως σήμερα το 11χρονο κορίτσι που φέρεται να έπεσε θύμα σεξουαλική κακοποίησης από ιερέα στην Μάνη."/>
  </head>
  <body>
    <article>
      <h1>Βιασμός 11χρονης στη Μάνη: Ανατροπή! Μαρτυρία «καίει» τον παππού - Βγαίνει... λάδι ο ιερέας;</h1>
      <h2>Στο «Χαμόγελο του Παιδιού»  παραμένει ως φιλοξενούμενη έως σήμερα το 11χρονο κορίτσι που φέρεται να έπεσε θύμα σεξουαλική κακοποίησης από ιερέα στην Μάνη.</h2>
      <address><time datetime="2019-11-20T22:23:17+00:00">20 Nov 2019, 22:23</time> by <a rel="author">Newsroom</a></address>
      <p>Μια <b>νέα μαρτυρία</b> για την υπόθεση βάζει ξανά στο κάδρο των ευθυνών τον παππού του ανήλικου κοριτσιού.</p>
      <p>
        <b>Η μαρτυρία «καίει» τον παππού της 11χρονης καθώς τόσο η ιατροδικαστική εξέταση που πραγματοποιήθηκε στο μικρό κορίτσι όσο και άλλες μαρτυρίες δεν έχουν καταφέρει μέχρι στιγμής να ξεδιαλύνουν τα πραγματικά γεγονότα.</b>
      </p>
      <p>Κάτοικος της περιοχής κατέθεσε όσα του είχε πει ο κατηγορούμενος ιερέας. Χαρακτηριστικά ανέφερε: <i>«Μου είπε “κοίτα να δεις που ο παππούς έχει κάνει πράγματα στην μικρή” ότι την έβαζε στα πόδια του, δεν φορούσε ρούχα ούτε ο παππούς ούτε και η μικρή και ότι η γιαγιά γνώριζε».</i></p>
      <p>Υπενθυμίζεται ότι <b>ο ιερέας που έχει κριθεί προφυλακιστέος για την υπόθεση αρνείται τις κατηγορίες που του αποδίδονται</b>, ενώ κάνει λόγο για κατασκευασμένες και κατευθυνόμενες κατηγορίες της μικρής και υποστηρίζει ότι είχε πολύ καλές σχέσεις μαζί της ακόμα και όταν η μικρή φιλοξενήθηκε στο «Χαμόγελο του Παιδιού».</p>
      <p>Ο κάτοικος του χωριού ανέφερε επίσης ότι <b><i>«ο αδερφός της μικρής τα πήγαινε καλά με τον ιερέα και κάποιες φορές απλά όταν έπινε γκρίνιαζε. Ήθελε να μείνει με τον παπά η μητέρα του και ευχόταν να πάνε όλα καλά και για την αδερφή του γιατί ασχολείται μαζί τους ο ιερέας και το παιδί θα πήγαινε σχολείο. Δεν πιστεύω ότι έχει κάνει αυτά για τα οποία κατηγορείται».</i></b></p>
      <p>Όπως ανέφερε ο δικηγόρος του ιερέα,<b> η νέα μαρτυρία αυτή φέρνει νέα τροπή στην υπόθεση</b> και ότι σιγά σιγά θα αποκαλυφθούν και νέα στοιχεία τα οποία θα δείξουν την αθωότητα του ιερέα.</p>
      <p>
        <b>Δείτε στο βίντεο που ακολουθεί το ρεπορτάζ του ANT1:</b>
      </p>
      <figure>
        <iframe src="https://www.youtube.com/embed/KhpQW-v-jdg" width="480" height="270" data-service="Youtube" scrolling="no"/>
      </figure>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <p>
        <i>
          <b>Διαβάστε επίσης:</b>
        </i>
      </p>
      <p>
        <a href="https://www.newsbomb.gr/politikh/story/1031057/telesigrafo-xrysoxoidi-gia-tis-paranomes-katalipseis-exete-prothesmia-15-imeron">Τελεσίγραφο Χρυσοχοΐδη για τις παράνομες καταλήψεις: Έχετε προθεσμία 15 ημερών</a>
      </p>
      <p>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-pos-tha-kanete-tin-aitisi-poioi-kai-pote-tha-to-paroyn">Επίδομα θέρμανσης: Άνοιξε η πλατφόρμα! Πώς θα κάνετε την αίτηση - Ποιοι και πότε θα το πάρουν</a>
      </p>
      <related>
        <a href="https://www.newsbomb.gr/ellada/dikaiosynh/story/1031092/kriti-sti-fylaki-ta-dyo-apo-ta-tria-aderfia-gia-to-xasis-kai-ta-kalasnikof"/>
        <a href="https://www.newsbomb.gr/ellada/story/1031093/entyposiako-h-akropoli-fotistike-sta-mple-deite-to-logo-pics"/>
        <a href="https://www.newsbomb.gr/ellada/story/1031078/tragiko-sta-azitita-i-soros-tis-renas-panta-paramenei-sto-nekrotomeio-to-apsyxo-soma-tis"/>
      </related>
    </article>
  </body>
</html>