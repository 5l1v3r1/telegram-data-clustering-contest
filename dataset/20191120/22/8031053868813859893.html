<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b4%ce%b9%cf%80%ce%bb%cf%89%ce%bc%ce%b1%cf%84%ce%b9%ce%ba%cf%8c-%ce%b5%cf%80%ce%b5%ce%b9%cf%83%cf%8c%ce%b4%ce%b9%ce%bf-%ce%ac%ce%b3%ce%ba%cf%85%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T22:06:54+00:00"/>
    <meta property="og:title" content="ΕΚΤΑΚΤΟ: Διπλωματικό επεισόδιο Άγκυρας – Βερολίνου – Η Τουρκία φυλάκισε δικηγόρο της γερμανικής πρεσβείας στην Άγκυρα"/>
    <meta property="og:description" content="Ο δικηγόρος που είχε προσλάβει η γερμανική πρεσβεία για να χορηγεί έγγραφα που αφορούν σε Τούρκους υπηκόους που έχουν υποβάλει αίτημα ασύλου στη Γερμανία, συνελήφθη από τις αρχές τις χώρας εντείνοντας το κλίμα μεταξύ των δύο χωρών."/>
  </head>
  <body>
    <article>
      <h1>ΕΚΤΑΚΤΟ: Διπλωματικό επεισόδιο Άγκυρας – Βερολίνου – Η Τουρκία φυλάκισε δικηγόρο της γερμανικής πρεσβείας στην Άγκυρα</h1>
      <address>
        <time datetime="2019-11-20T22:06:54+00:00">20 Nov 2019, 22:06</time>
      </address>
      <p>
        <b>Ο δικηγόρος που είχε προσλάβει η γερμανική πρεσβεία για να χορηγεί έγγραφα που αφορούν σε Τούρκους υπηκόους που έχουν υποβάλει αίτημα ασύλου στη Γερμανία, συνελήφθη από τις αρχές τις χώρας εντείνοντας το κλίμα μεταξύ των δύο χωρών.</b>
      </p>
      <p>Οι τουρκικές αρχές συνέλαβαν Τούρκο δικηγόρο που είχε προσλάβει η γερμανική πρεσβεία στην Άγκυρα, ανέφερε σήμερα ένας διπλωμάτης στο υπουργείο Εξωτερικών της Γερμανίας, σε μια κίνηση που ενδέχεται να επιδεινώσει περαιτέρω τις σχέσεις των δύο κρατών.</p>
      <p>«Προσπαθούμε εντατικά να βρούμε ποιες είναι οι κατηγορίες και να άρουμε την προφυλάκιση», τόνισε ο Γερμανός αξιωματούχος που αρνήθηκε να κατονομαστεί.</p>
      <p>«Η κράτηση είναι ακατανόητη», τόνισε, σημειώνοντας ότι ο δικηγόρος συνελήφθη στα μέσα Σεπτεμβρίου.</p>
      <p>Ο δικηγόρος προσλήφθηκε από τη γερμανική πρεσβεία για να χορηγεί έγγραφα σχετικά με Τούρκους υπηκόους που έχουν υποβάλει αίτημα ασύλου στη Γερμανία, ανέφεραν γερμανικά μέσα ενημέρωσης.</p>
      <p>Ο αριθμός των Τούρκων που ζητούν άσυλο στη Γερμανία έχει αυξηθεί έπειτα από το αποτυχημένο πραξικόπημα του 2016.</p>
      <p>Σύμφωνα με τα επίσημα στοιχεία, μεταξύ Ιανουαρίου και Οκτωβρίου αυτού του έτους, περίπου 9.500 Τούρκοι έχουν αιτηθεί άσυλο στην Γερμανία, αύξηση 8% από την αντίστοιχη περίοδο του περασμένου έτους, κάνοντας τους Τούρκους υπηκόους την τρίτη μεγαλύτερη εθνικότητα αιτούντων άσυλο, μετά τους Σύρους και τους Ιρακινούς.</p>
    </article>
  </body>
</html>