<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/echi-tromeri-ekrixi-koutsias-na-vali-voulokeri"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T22:30:00+00:00"/>
    <meta property="og:title" content="«Έχει τρομερή έκρηξη ο Κούτσιας, να βάλει... βουλοκέρι»"/>
    <meta property="og:description" content="Ο Οδυσσέας Καλυβιώτης μίλησε για τον 15χρονο επιθετικό του ΠΑΟΚ"/>
  </head>
  <body>
    <article>
      <h1>«Έχει τρομερή έκρηξη ο Κούτσιας, να βάλει... βουλοκέρι»</h1>
      <h2>Ο Οδυσσέας Καλυβιώτης μίλησε για τον 15χρονο επιθετικό του ΠΑΟΚ</h2>
      <address><time datetime="2019-11-20T22:30:00+00:00">20 Nov 2019, 22:30</time> by <a rel="author">Metrosport.gr Team</a></address>
      <p>Επιμονή στη λεπτομέρεια δίνει ο Γιώργος Κούτσιας σύμφωνα με όσα είπε ο  πρώτος προπονητής του, Οδυσσέας Καλυβιώτης στο Metropolis 95.5 και στην εκπομπή «Τρίτο Ημίχρονο» με τους Κώστα Πετρωτό και Βασίλη Βλαχόπουλο τονίζοντας παράλληλα ότι το στοιχείο που τον ξεχωρίζει είναι ο χαρακτήρας και η έκρηξη.</p>
      <p>
        <b>Αναλυτικά όσα είπε:</b>
      </p>
      <p><b>Για τον Γιώργο Κούτσια:</b> «Ένα παιδάκι που ήρθε στην ακαδημία σε ηλικία 4,5 ετών. Είχε το βασικό στοιχείο για να καταλάβει ένας προπονητής ότι αυτός ο παίκτης μπορεί να προχωρήσει. Αυτό ήταν η έκρηξη του. Φανταστείτε ένα παιδάκι 4,5 ετών να κινείται μέσα σε ένα γήπεδο 5Χ5 και να φοβάσαι ότι θα φύγει στα σύρματα που υπήρχαν γύρω από αυτό. Είχε έκρηξη τρομερή».</p>
      <p><b>Τι έχει αυτό το παιδί και ξεχωρίζει:</b> «Είναι ένα παιδί που μπορεί να συνεργάζεται με τους συμπαίκτες, τον προπονητή, τους γονείς και τους φίλους του και ταυτόχρονα είναι μια προσωπικότητα ξεχωριστή μέσα στο γήπεδο. Είναι μια περίπτωση ξεχωριστή καθώς ήθελε να δουλεύει πολύ. Το αγαπούσε αυτό. Για παράδειγμα μπορεί να κάναμε προπόνηση 1.5 ώρα και εάν δεν έβγαινε μια άσκηση θα καθόταν εκεί μέχρι να το πετύχει. Καμιά φορά αναρωτιόμασταν με τον πατέρα του πότε θα αποφασίσει να τελειώσει. Ήθελε να τελειοποιήσει κάθε κίνηση».</p>
      <p><b>Τι θέση που παίζει: </b>«Αυτή η θέση του ταιριάζει απόλυτα».</p>
      <p><b>Τι θα πρέπει να κάνει μέχρι να φτάσει στο υψηλό επίπεδο</b>:«Να μην επηρεαστεί το παιδί από αυτά που συμβαίνουν γύρω του. Να μην ενθουσιάζεται με αυτά που ακούει. Να κλείσει τα αυτιά του. Ας βάλει και βουλοκέρι».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/sti-machi-me-ael-varela-maourisio"/>
        <a href="http://www.metrosport.gr/article/v-merostzoker-parexigimenos-chazos-klaous-ke-to-glenti-sto-fifa"/>
        <a href="http://www.metrosport.gr/article/kiose-ean-kani-ipomoni-ke-doulevi-michai-tha-kathierothi"/>
        <a href="http://www.metrosport.gr/article/monomachies-ton-pekton-tou-fereira-en-meso-tropikis-kategidas-v"/>
        <a href="http://www.metrosport.gr/article/den-apokliete-na-kinithi-gia-danismo-tou-giannouli-fener"/>
        <a href="http://www.metrosport.gr/article/karageorgioutha-anevi-epipedo-me-tis-epistrofes-maourisiovieirinia"/>
      </related>
    </article>
  </body>
</html>