<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/i-prospatheia-diasosis-glossikon-poikilion-melima-kathigiton-glossologias.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T22:48:00+00:00"/>
    <meta property="og:title" content="Η προσπάθεια διάσωσης γλωσσικών ποικιλιών μέλημα καθηγητών γλωσσολογίας"/>
    <meta property="og:description" content="Τι λένε σε δήλωση τους δεκάδες Έλληνες και ξένοι καθηγητές πανεπιστημίου"/>
  </head>
  <body>
    <article>
      <h1>Η προσπάθεια διάσωσης γλωσσικών ποικιλιών μέλημα καθηγητών γλωσσολογίας</h1>
      <address>
        <time datetime="2019-11-20T22:48:00+00:00">20 Nov 2019, 22:48</time>
      </address>
      <p>
        <b>Τι λένε σε δήλωση τους δεκάδες Έλληνες και ξένοι καθηγητές πανεπιστημίου</b>
      </p>
      <p>Με αφορµή µια µάλλον φολκλορική προσέγγιση του θέµατος της διδασκαλίας των διαλέκτων, µε έµφαση στην Κρητική, στο βραδινό δελτίο ειδήσεων του ιδιωτικού τηλεοπτικού καναλιού ΑΝΤ1 την Πέµπτη 24 Οκτωβρίου 2019, δεκάδες Έλληνες και ξένοι καθηγητές Πανεπιστημίου, με έμφαση στην γλωσσική διδασκαλία απέστειλαν δήλωση ξεκαθαρίζοντας τι σημαίνει διδασκαλία διαλέκτων.</p>
      <p>Αναφέρουν: «Υπενθυµίζουµε ότι η επιστήµη της γλωσσολογίας ασχολείται µε τις διαλέκτους σε πολλαπλά επίπεδα: καταγραφή και χαρτογράφηση, θεωρητική ανάλυση, κοινωνιογλωσσική προσέγγιση και ενσωµάτωσή τους στη γλωσσική διδασκαλία.</p>
      <p>Ως γνωστόν, εδώ και πολλά χρόνια µαθήµατα διαλεκτολογίας και µορφοφωνολογίας διαλέκτων διδάσκονται σε ελληνικά και γνωστά ξένα πανεπιστήµια. Ως ερευνήτριες/τές που πασχίζουµε να ενισχύσουµε τις προσπάθειες διάσωσης των γλωσσικών ποικιλιών ως φορέων πολιτισµού και γλωσσικής δυναµικής, εκφράζουµε την αντίθεσή µας σε συνειδητές ή µη συνειδητές ενέργειες γελοιοποίησης των διαλέκτων και των οµιλητριών/τών τους, απ’ όπου και αν προέρχονται. Υπογραµµίζουµε ότι οι διάλεκτοι αποτελούν την πιο αξιόπιστη πηγή µαρτυριών για την εξέλιξη της γλώσσας. H διδασκαλία της γλωσσικής ποικιλότητας είναι επίσης ουσιαστικής σηµασίας για την απόκτηση γνώσης για τη δοµή, τη λειτουργία και τη χρήση της γλώσσας (τη µεταγλωσσική ενηµερότητα) και την καλλιέργεια του κριτικού γραµµατισµού».</p>
      <p>Την επιστολή – ανακοίνωση υπογράφουν δεκάδες καθηγητές γλωσσολογίας, μεταξύ των οποίων και η κα Μαρίνα Τζακώστα, Καθηγήτρια Γλωσσικής Ανάπτυξης του Πανεπιστημίου Κρήτης, που θα αναλάβει και τη διδασκαλία της κρητικής διαλέκτου στο Π.Κ.</p>
    </article>
  </body>
</html>