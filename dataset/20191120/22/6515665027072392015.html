<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3361617/sin-snezane-djurisic-izasao-iz-zatvora-marko-opljackao-kucu-u-jajincima-i-pretio-majci-sada-ponovo-na-slobodi"/>
    <meta property="og:site_name" content="kurir.rs"/>
    <meta property="article:published_time" content="2019-11-20T22:20:00+00:00"/>
    <meta property="og:title" content="SIN SNEŽANE ĐURIŠIĆ IZAŠAO IZ ZATVORA! Marko opljačkao kuću u Jajincima i pretio majci, sada PONOVO NA SLOBODI!"/>
    <meta property="og:description" content="Popravio se Pevačicin naslednik, koji je bio priveden zbog sumnje da je opljačkao porodičnu kuću u Jajincima, ali i da je pretio majci, proveo je tri meseca iza rešetaka"/>
  </head>
  <body>
    <article>
      <h6 class="kicker">saznajemo ponovo na slobodi</h6>
      <h1>SIN SNEŽANE ĐURIŠIĆ IZAŠAO IZ ZATVORA! Marko opljačkao kuću u Jajincima i pretio majci, sada PONOVO NA SLOBODI!</h1>
      <address>
        <time datetime="2019-11-20T22:20:00+00:00">20 Nov 2019, 22:20</time>
      </address>
      <p>
        <b><b>Popravio se</b> Pevačicin naslednik, koji je bio priveden zbog sumnje da je opljačkao porodičnu kuću u Jajincima, ali i da je pretio majci, proveo je tri meseca iza rešetaka</b>
      </p>
      <p><a href="https://www.kurir.rs/tag/425415/marko-gvozdenovic">Marko Gvozdenović</a>, sin folk zvezde <a href="https://www.kurir.rs/tag/13138/snezana-durisic">Snežane Đurišić</a>, izašao je iz zatvora prošlog petka.</p>
      <p>Pevačicin sin uhapšen je u avgustu zbog sumnje da je opljačkao porodičnu kuću u Jajincima, ali i zbog sumnje da je pretio svojoj majci. Podsetimo, Snežana je letos policiji prijavila da je doživela nasilje i da je dobila preteće SMS poruke od sina. Njemu je tada određen pritvor do 30 dana, a nakon toga sudija je donela odluku da tri meseca mora da provede iza rešetaka.</p>
      <p>Prema rečima našeg sagovornika, Marko je odlučio da život promeni iz korena i da više ne pravi probleme porodici.</p>
      <related>
        <h4>NE PROPUSTITE</h4>
        <a href="https://www.kurir.rs/stars/3165091/moja-cerka-je-bezobrazna-drska-i-emotivna-na-mene-a-sin-je-podlozan-porocima-snezana-djurisic-otvorila-dusu-a-evo-sta-je-rekla-o-svom-decku"/>
        <a href="https://www.kurir.rs/stars/3095923/sin-snezane-djurisic-opet-u-cz-marko-opljackao-kucu-i-pretio-majci"/>
      </related>
      <p>- Shvatio je da je sebi najveći neprijatelj i da je radio stvari zbog kojih se stidi. On je proživeo težak period, ali sada je okrenuo novi list. Snežana mu je pružila još jednu šansu i sada su u odličnim odnosima. Marko se po izlasku iz zatvora posvetio deci i samo želi da radi i da bude sin za primer. Pevačica je dala sve od sebe da mu pomogne i nikada nije digla ruke od njega jer je verovala da će da se promeni - završava naš izvor.</p>
      <p>Inače, Snežanin naslednik već je odslužio četiri i po godine zatvora zbog toga što je pijan izazvao saobraćajnu nezgodu u kojoj je poginula njegova tadašnja devojka. Pošto je izašao iz zatvora, ponovo je skrivio udes, u kom, na sreću, niko nije stradao, ali je pobegao s mesta nesreće, pa ga je policija i tada jurila. Takođe, protiv njega je bio pokrenut i krivični postupak zbog nasilja prema supruzi.</p>
      <blockquote><b>Snežana počela da pije<br/></b><b>DOSKORO SAM BILA ANTIALKOHOLIČAR<br/></b>Snežana Đurišić priznala je da nije podnosila alkohol, ali je nedavno počela da ga pije.<br/>Naime, pevačica ističe da ponekad popije čašu vina na nekoj proslavi, ali da nikad ne preteruje.<br/>- Večeras nisam pila alkohol. Moram vam priznati da sam doskoro bila totalni antialkoholičar, ali sad ponekad uzmem vino na nekoj proslavi. Ne opijam se nikad - rekla je pevačica za Kurir pred koncert Dejana Petrovića i Big benda, čiji je inače bila gost.</blockquote>
      <figure>
        <img src="https://www.kurir.rs/data/images/2019/11/20/19/2058745_2007-nemanja-nikolic_ff.jpg?ver=1574273650"/>
        <figcaption>
          <cite>foto: Nemanja Nikolić</cite>
        </figcaption>
      </figure>
      <p>Kurir.rs / J. S, MV/  Foto: Stefan Jokić</p>
      <related>
        <h4>NE PROPUSTITE</h4>
        <a href="https://www.kurir.rs/stars/3165091/moja-cerka-je-bezobrazna-drska-i-emotivna-na-mene-a-sin-je-podlozan-porocima-snezana-djurisic-otvorila-dusu-a-evo-sta-je-rekla-o-svom-decku"/>
        <a href="https://www.kurir.rs/stars/3134397/ne-zeli-kontakt-sa-naslednikom-sin-zove-snezanu-ona-nece-da-se-javi"/>
        <a href="https://www.kurir.rs/stars/3103455/pevacica-ne-zeli-kontakt-sa-sinom-snezana-nece-da-vidi-sina-u-zatvoru"/>
        <a href="https://www.kurir.rs/stars/3095405/uhapsen-sin-snezane-djurisic-zbog-kradja-u-beogradu-snezana-nije-da-jeste-ja-bih-znala"/>
      </related>
    </article>
  </body>
</html>