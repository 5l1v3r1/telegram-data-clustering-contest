<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000111617"/>
    <meta property="og:site_name" content="MGR Online"/>
    <meta property="article:published_time" content="2019-11-20T22:41:00+00:00"/>
    <meta property="og:title" content="&quot;แม็กซ์&quot; เชื่อกระทิงคิดถูกดึง &quot;อัลบอน&quot; ซิ่งต่อปี 2020"/>
    <meta property="og:description" content="แม็กซ์ เวอร์สแตพเพน นักขับรถสูตรหนึ่งชื่อดัง พูดถึงต้นสังกัดอย่าง เรด บูลล์ ว่าตัดสินใจถูกต้องแล้วที่ให้โอกาส อเล็กซานเดอร์ อัลบอน ทีมเมทลูกครึ่งไทย-อังกฤษ วาดลวดลายต่อบนแทร็ค ฤดูกาล 2020"/>
  </head>
  <body>
    <article>
      <h1>"แม็กซ์" เชื่อกระทิงคิดถูกดึง "อัลบอน" ซิ่งต่อปี 2020</h1>
      <address><time datetime="2019-11-20T22:41:00+00:00">20 Nov 2019, 22:41</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011548401.JPEG"/>
      </figure>
      <p>แม็กซ์ เวอร์สแตพเพน นักขับรถสูตรหนึ่งชื่อดัง พูดถึงต้นสังกัดอย่าง เรด บูลล์ ว่าตัดสินใจถูกต้องแล้วที่ให้โอกาส อเล็กซานเดอร์ อัลบอน ทีมเมทลูกครึ่งไทย-อังกฤษ วาดลวดลายต่อบนแทร็ค ฤดูกาล 2020<br/><br/>เรด บูลล์ มอบที่นั่งนักขับปี 2020 ให้แก่ อัลบอน ได้โชว์ศักยภาพอย่างเต็มตัว หลังย้ายจาก โตโร รอสโซ ช่วงครึ่งฤดูกาลหลังแล้วรีดเร้นฟอร์มเก่งออกมาจนทำเอาทีมงาน "กระทิงแดง" ประทับใจอย่างยิ่ง<br/><br/>แม้จะพลาดตำแหน่งโพเดียมที่ บราซิล ในช่วงโค้งสุดท้ายจากสนามล่าสุด แต่ เวอร์สแตพเพน คู่หูชาวดัตช์ และนักแข่งเบอร์ 1 ของทีม เผยว่า เรด บูลล์ คิดถูกแล้วที่ให้นักแข่งหมายเลข 23 ได้โลดแล่นต่อ และสานพัฒนาการขับขี่ให้ดียิ่งขึ้น<br/><br/>เวอร์สแตพเพน พูดถึงทีมเมทของตัวเองว่า "เขา (อัลบอน) เป็นคนดีมากและสำหรับเขา ผมคิดว่าช่วง 12 เดือนที่ผ่านมาคงเจอเรื่องราวพลิกผันเหมือนนั่งรถไฟเหาะตีลังกาอยู่พอสมควร"<br/><br/>"แน่นอนว่าเขาดูผ่อนคลายมาก ทีมงานทุกคนชื่นชอบเขา เขาเป็นคนง่ายๆสบายๆ แต่ก็เรียนรู้ได้เร็ว ทำงานได้ดี คว้าแต้มได้ สิ่งนี้ช่วยได้มาก และผมคิดว่าเป็นเรื่องที่ดีมากที่เขาได้สานต่อสิ่งที่ทำ"</p>
    </article>
  </body>
</html>