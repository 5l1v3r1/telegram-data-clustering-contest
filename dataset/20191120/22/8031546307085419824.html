<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109282-Adv.-Radostin-Vasilev-pred-Kanal-3%253A-Dzalbata-na-Lechkov-e-bezpredmetna-%252C-kongresat-shte-bade-prez-mart-ili-april-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-20T22:01:00+00:00"/>
    <meta property="og:title" content="Адв. Радостин Василев пред Канал 3: Жалбата на Лечков е безпредметна , конгресът ще бъде през март или април (ВИДЕО)"/>
    <meta property="og:description" content="БФС има президент - Михаил Касабов, категоричен е Василев"/>
  </head>
  <body>
    <article>
      <h1>Адв. Радостин Василев пред Канал 3: Жалбата на Лечков е безпредметна , конгресът ще бъде през март или април (ВИДЕО)</h1>
      <h2>БФС има президент - Михаил Касабов, категоричен е Василев</h2>
      <address><time datetime="2019-11-20T22:01:00+00:00">20 Nov 2019, 22:01</time> by <a rel="author">Мартин Гошев</a></address>
      <p><b>Специалният гост на предаването "Спорт в обектива" - адвокат Радостин Василев е категоричен, че намерението на Йордан Лечков да обжалва документа с решението за временното назначаване на Касабов, няма да има смисъл.<br/></b> <br/><i>"Ако действително е налице такова решение, такава жалба би била безпредметна. Не съм сигурен от чисто теоретична гледна точка, замисляйки се върху евентуалните козове на г-н Лечков, които самият той визираше, какво той би могъл да постигне с такава жалба, при положение, че аз съм сигурен, че има разумни хора в Изпълкома на БФС, които на следващото заседание ще определят дата за нов конгрес. Т.е. каквото и да обжалва, ще се окаже, че това няма никакво значение"</i>, заяви Василев пред Канал 3.<br/> <br/><i>"Слушайки изказванията на различни отговорни фактори в БФС съм объркан. За радост, аз все пак познавам законите,  БФС има президент - този, който е вписан по партидата, той е и изпълняващият длъжността, т.е. Михаил Касабов"</i>, добави Василев. <br/> </p>
      <p>Адвокатът обясни вариантите и процедурите за избор на ново ръководство на БФС и прогнозира кога ще се проведе конгресът за избор на нов президент на централата. </p>
      <p> <br/><i>"В момента БФС е с изпълняващ длъжността президент. Тези надежди той да изкара мандат до края на настоящия такъв, не могат да се случат. Не заради законова забрана, а заради това, че няма как да бъде допуснато от футболните клубове-членове. А и волята на членовете Изпълнителния комитет е колкото се може по-бързо да има нов избор, което ще потуши напрежението. Реално конгрес може да се организира за месец-два, но познавайки организацията на БФС, те не могат да се справят в такъв кратък период. Мисля, че през март или април, ще бъде логично да бъде свикан конгрес. Юни е неоправдано далече"</i>, сподели Василев. <br/> </p>
      <figure>
        <iframe src="https://www.youtube.com/embed/_I2M9splXgw" width="560" height="315" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/sport/football/109085-Yasno-e-koga-shte-e-zasedanieto-na-Izpalkoma"/>
        <a href="http://kanal3.bg/news/sport/football/86978-Advokat-Radostin-Vasilev-s-vadzni-razkritiya-za-emblemata-na-CSKA-tazi-vecher-v-%20Sport-v-obektiva%20"/>
        <a href="http://kanal3.bg/news/sport/football/86523-Adv.-Vasilev%253A-Sluchayat-Spas-Delev-e-bezprecedenten-za-svetovniya-futbol-%2528VIDEO%2529"/>
      </related>
    </article>
  </body>
</html>