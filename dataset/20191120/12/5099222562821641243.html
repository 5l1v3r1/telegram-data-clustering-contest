<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23502603-efectul-dancila-aria-cercului-cea-mai-cautata-expresie-google-romania.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T12:10:00+00:00"/>
    <meta property="og:title" content="Efectul Dăncilă: „Aria cercului”, cea mai căutată expresie pe Google în România"/>
    <meta property="og:description" content="„Aria cercului” a devenit, marți seara, cea mai căutată expresie pe versiunea locală a celui mai mare motor de căutare din lume, arată datele oferite de serviciul Google Trends, citate de"/>
  </head>
  <body>
    <article>
      <h1>Efectul Dăncilă: „Aria cercului”, cea mai căutată expresie pe Google în România</h1>
      <address><time datetime="2019-11-20T12:10:00+00:00">20 Nov 2019, 12:10</time> by <a rel="author">G.S.</a></address>
      <p><b>„Aria cercului” a devenit, marți seara, cea mai căutată expresie pe versiunea locală a celui mai mare motor de căutare din lume, arată datele oferite de serviciul Google Trends, citate de Mediafax.<br/></b><br/>Un vârf de interes a fost înregistrat la ora 21.00, la scurt timp după ce Viorica Dăncilă a fost întrebată de o jurnalistă „Care este aria cercului?”. Cele mai multe căutări au fost înregistrate în Sibiu, București și Dolj.</p>
      <figure>
        <iframe src="https://www.youtube.com/embed/yjc-EW5xIE8" width="490" height="295" data-service="Youtube" scrolling="no"/>
      </figure>
      <p>Ulterior, președintele Iohannis a evitat să răspundă când i s-a pus aceeași întrebare.<br/><br/>Cei doi candidați au fost profesori înainte de a se dedica politicii. Dăncilă a declarat recent că a dat meditații la matematică, iar șeful statului a oferit meditații la fizică. Formula pentru aria cercului se învaţă la gimnaziu.<br/><br/>„Aria cercului” a devenit rapid cea mai căutată expresie pe platforma Google.ro în data de 19 noiembrie, cu peste 100.000 de căutări, depășind alte expresii populare în timpul zilei, precum „fosfura de aluminiu”.</p>
    </article>
  </body>
</html>