<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/giovanna-gennarini-laterza-morta-3119423/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T12:47:44+00:00"/>
    <meta property="og:title" content="Giovanna Gennarini Laterza è morta: moglie dell’editore Paolo, aveva 89 anni"/>
    <meta property="og:description" content="BARI – Si è spenta all’età di 89 anni Giovanna Gennarini Laterza, moglie dell’editore Paolo, avvocato e presidente dell’omonima casa editrice, scomparso nel 2017. Giovanna Laterza è stata una figura di spicco della cultura pugliese, in particolare per le città di Bari e Taranto.Reggio Emilia, 27enne in cura per problemi psichiatrici uccide lo zio a coltellateFerrara, 22enne uccide la nonna a pugni mentre lei guidava l’auto Ines Perucci, assessore alla Cultura del capoluogo pugliese, esprime così il suo cordoglio su Facebook: “Ci sono donne che della loro vita hanno costruito la propria libertà e la forza interiore, donne protagoniste e testimoni che hanno preservato i valori fondamentali della convivenza civile, salvaguardato i diritti conquistati e i passi avanti realizzati. Una di queste è Giovanna Gennarini Laterza, la mamma di Alessandro e Maria che oggi ci ha lasciati. Chi frequenta la libreria Laterza sa che Giovanna ha sempre rappresentato l’anima di quel luogo e lascia a tutti noi il suo sorriso smagliante…"/>
  </head>
  <body>
    <article>
      <h1>Giovanna Gennarini Laterza è morta: moglie dell’editore Paolo, aveva 89 anni</h1>
      <address><time datetime="2019-11-20T12:47:44+00:00">20 Nov 2019, 12:47</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/laterza-bari-ansa.jpg"/>
        <figcaption>La libreria Laterza di Bari (Foto archivio Ansa)</figcaption>
      </figure>
      <p>BARI – Si è spenta all’età di 89 anni <b>Giovanna Gennarini Laterza</b>, moglie dell’editore Paolo, avvocato e presidente dell’omonima casa editrice, scomparso nel 2017.</p>
      <p>Giovanna Laterza è stata una figura di spicco della cultura pugliese, in particolare per le città di Bari e Taranto.</p>
      <figure>
        <a href="https://www.blitzquotidiano.it/cronaca-italia/reggio-emilia-27enne-uccide-zio-3119754/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/reggio-emilia-27enne-uccide-zio-3119754/">
          <img src="https://static.blitzquotidiano.it/wp/wp-content/uploads/2019/11/ambulanza_ansa-6-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/reggio-emilia-27enne-uccide-zio-3119754/">Reggio Emilia, 27enne in cura per problemi psichiatrici uccide lo zio a coltellate</a>
      </h3>
      <figure>
        <a href="https://www.blitzquotidiano.it/cronaca-italia/ferrara-22enne-uccide-nonna-3119738/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ferrara-22enne-uccide-nonna-3119738/">
          <img src="https://static.blitzquotidiano.it/wp/wp-content/uploads/2019/11/carabinieri_ansa-9-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ferrara-22enne-uccide-nonna-3119738/">Ferrara, 22enne uccide la nonna a pugni mentre lei guidava l’auto</a>
      </h3>
      <p><b>Ines Perucci,</b> assessore alla Cultura del capoluogo pugliese, esprime così il suo cordoglio su Facebook: “Ci sono donne che della loro vita hanno costruito la propria libertà e la forza interiore, donne protagoniste e testimoni che hanno preservato i valori fondamentali della convivenza civile, salvaguardato i diritti conquistati e i passi avanti realizzati. Una di queste è Giovanna Gennarini Laterza, la mamma di Alessandro e Maria che oggi ci ha lasciati. Chi frequenta la libreria Laterza sa che Giovanna ha sempre rappresentato l’anima di quel luogo e lascia a tutti noi il suo sorriso smagliante con cui dava il benvenuto tra il calore dei libri, la sacralità delle parole e l’odore della carta Laterza”.</p>
      <p>A Taranto, invece, Giovanna Gennarini era nata: discendeva da una nobile famiglia tarantina e in città c’è ancora il palazzo Gennarini con l’omonimo ipogeo, del quale lei stessa andava fiera e che negli ultimi anni si era impegnata a restaurare e a rivitalizzare ospitando iniziative culturali.</p>
      <p>I funerali si terranno giovedì 21 novembre alle 9,30 nella parrocchia di San Ferdinando, a Bari.</p>
      <p>Fonte: Repubblica</p>
      <p> </p>
    </article>
  </body>
</html>