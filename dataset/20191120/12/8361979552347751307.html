<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/portnov-proti-shem-rada-pri-prezidentovi-zasudila-pogrozi-zhurnalistam-novini-ukrajini-50054625.html"/>
    <meta property="og:site_name" content="НВ"/>
    <meta property="article:published_time" content="2019-11-20T12:30:00+00:00"/>
    <meta property="og:title" content="Рада з питань свободи слова засудила тиск Портнова на журналістів Схем"/>
    <meta property="og:description" content="Рада з питань свободи слова та захисту журналістів при президентові України висловила підтримку журналістам програми Схеми та засудила розголошення персональних даних працівників проєкту."/>
  </head>
  <body>
    <article>
      <h1>Рада з питань свободи слова засудила тиск Портнова на журналістів Схем</h1>
      <h2>Рада з питань свободи слова та захисту журналістів при президентові України висловила підтримку журналістам програми Схеми та засудила розголошення персональних даних працівників проєкту.</h2>
      <address>
        <time datetime="2019-11-20T12:30:00+00:00">20 Nov 2019, 12:30</time>
      </address>
      <p>Цю заяву підтримали дев’ять з 15 членів Ради, повідомив <a href="https://detector.media/community/article/172566/2019-11-20-rada-z-pitan-svobodi-slova-zasudila-tisk-na-skhemi-ta-zaklikala-portnova-ne-vikoristovuvati-zhurnalistske-posvidchennya/">Детектор медіа</a> секретар Ради Вадим Міський.</p>
      <p>Рада висловила свою підтримку журналістам Схем та засудила розголошення персональних даних її співробітників, а також тиск і погрози на їхню адресу з боку Портнова.</p>
      <p>«Оприлюднення персональних даних співробітників медіа ставить під загрозу їхнє життя і здоров’я, а погрози і тиск мають очевидні ознаки перешкоджання законній професійній діяльності журналістів», — підкреслює Рада.</p>
      <p>Рада закликала Портнова не використовувати журналістське посвідчення та не наполягати на захисті його журналістських прав.</p>
      <p>«Насамперед пан Портнов є політиком та фаховим юристом і може у законний спосіб захищати себе, якщо вважає, що його права порушені», — йдеться в документі.</p>
      <p>31 жовтня Портнов виклав персональні дані водія знімальної групи програми «Схеми, через розслідування про зв’язки Портнова з чинною владою.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/portnov-pogrozhuvav-prokuroram-novini-ukrajini-50054165.html">«Доведеться ви**ати»: Портнов погрожував працівникам Генпрокуратури</a>
        </li>
        <li>
          <a href="https://nv.ua/ukr/ukraine/politics/portnov-lobiyuye-povernennya-anatoliya-shariya-do-ukrajini-novini-ukrajini-50054221.html">Портнов лобіює повернення Шарія до України — джерело НВ</a>
        </li>
      </ul>
      <p>Він оприлюднив повні паспортні дані та домашню адресу водія, номери авто. У відповідь «Схеми» заявили про тиск на журналістів з боку Портнова. Журналісти зазначили, що не планують припиняти роботу над темою.</p>
      <p>Портнов у відповідь пригрозив редакції Схем публікацією «особистої та персональної інформації», а також «аналізом приватного життя та ненав’язливим супроводом у темний час доби».</p>
      <p>Поліція відкрила <a href="https://nv.ua/ukr/ukraine/politics/proti-portnova-porushili-kriminalnu-spravu-novini-ukrajini-50052100.html">кримінальне провадження через погрози Портнова на адресу журналістів.</a></p>
      <p>4 листопада Портнов заявив про початок роботи на телеканалі 112 Україна, назвавши себе «журналістом і ведучим».</p>
    </article>
  </body>
</html>