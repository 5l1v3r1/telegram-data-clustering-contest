<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/polmoni-completamente-neri-video/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T12:19:05+00:00"/>
    <meta property="og:title" content="Fuma per 30 anni, polmoni completamente neri. Il video pubblicato dai medici"/>
    <meta property="og:description" content="Un uomo di 52 anni, deceduto per malattie polmonari, ha fumato per 30 anni: i medici hanno mostrato al mondo i suoi polmoni &quot;completamente neri&quot;."/>
  </head>
  <body>
    <article>
      <h1>Fuma per 30 anni, polmoni completamente neri. Il video pubblicato dai medici</h1>
      <address><time datetime="2019-11-20T12:19:05+00:00">20 Nov 2019, 12:19</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/polmoni-1.jpg"/>
      </figure>
      <h3>I polmoni di un fumatore che ha consumato un pacchetto di sigarette al giorno per 30 anni erano completamente neri.</h3>
      <p>Dopo un’operazione di espianto eseguita sul fumatore, <b>morto a soli 52 anni</b> a causa di malattie polmonari, sono stati gli stessi medici a pubblicare sul web le immagini dei suoi <a href="https://www.newnotizie.it/2019/02/20/neonato-muore-di-broncopolmonite-i-medici-lo-avevano-dimesso-dallospedale-si-indaga/">polmoni</a>. Invece del classico colore rosa, gli organi avevano <b>una colorazione molto simile a quella del carbone</b> e si presentavano estremamente infiammati.</p>
      <figure>
        <iframe src="https://www.youtube.com/embed/4Y5_sczWrhc" width="640" height="360" data-service="Youtube" scrolling="no"/>
      </figure>
      <p>Il paziente si era registrato come <b>donatore di organi</b>, ma a causa della sua dipendenza dal fumo è stato impossibile usare i suoi polmoni. Il dottor Chen ha caricato il filmato dall’ospedale del Wuxi People a Jiangsu, in Cina, con l’hashtag “jieyan”, che significa “smettere di fumare”: lo riporta il quotidiano “Metro”.</p>
      <h3>Oltre una persona su 4 in Cina è fumatore</h3>
      <p>“Molti fumatori in questo paese hanno i polmoni che assomigliano molto a quelli di questo paziente – ha detto il medico – Il nostro team ha deciso di<b> rifiutare questi polmoni</b> per il trapianto. Guarda questi polmoni: hai ancora il coraggio di fumare?”.</p>
      <p>Si ritiene che oltre<b> un quarto</b> delle persone in Cina siano fumatori. Il dottor Chen ha aggiunto: “Il paziente <b>non si è sottoposto ad una TAC</b> prima della sua morte. Dopo essere stato dichiarato morto, si è proceduto alla donazione dei suoi polmoni. I test dell’indice di ossigenazione iniziale andavano bene, ma quando abbiamo<b> prelevato gli organi</b> ci siamo resi conto che non saremmo stati in grado di usarli”.</p>
    </article>
  </body>
</html>