<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/primaria-capitalei-anunta-ca-va-suplimenta-cu-10-capacitatea-de-transport-pe-liniile-tramvaielor-21-si-32-18598626"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T12:19:31+00:00"/>
    <meta property="og:title" content="Primăria Capitalei anunţă că va suplimenta cu 10% capacitatea de transport pe liniile tramvaielor 21 şi 32"/>
    <meta property="og:description" content="Primăria Capitalei, prin Societatea de Transport Bucureşti - STB SA va suplimenta cu 10 la sută numărul tramvaielor de pe liniile 21 şi 32, ajungându-se la o capacitate de transport de 19 respectiv 22 de astfel de vehicule pe cele două linii."/>
  </head>
  <body>
    <article>
      <h1>Primăria Capitalei anunţă că va suplimenta cu 10% capacitatea de transport pe liniile tramvaielor 21 şi 32</h1>
      <address><time datetime="2019-11-20T12:19:31+00:00">20 Nov 2019, 12:19</time> by <a rel="author" href="https://www.zf.ro/autor/nicolae-oprea" target="_blank">Nicolae Oprea</a></address>
      <p>Primăria Capitalei, prin Societatea de Transport Bucureşti - STB SA va suplimenta cu 10 la sută numărul tramvaielor de pe liniile 21 şi 32, ajungându-se la o capacitate de transport de 19 respectiv 22 de astfel de vehicule pe cele două linii.</p>
      <p>„Începând cu data de 25 noiembrie 2019, pe cele două linii foarte solicitate, numărul tramvaielor va creşte la 19 tramvaie pe linia 21 şi la un număr de 22, pe linia 32, iar timpul de aşteptare în staţii va scădea în mod corespunzător. Cele două linii beneficiază, parţial, de cale proprie de transport, însă, din cauza indisciplinei şoferilor, în mod frecvent vehiculele acestor linii sunt întârziate, blocate sau deviate”, se arată într-un comunicat transmis, miercuri, de Primăria Capitalei.</p>
      <p>Potrivit sursei citat, STB face apel la toţi participanţii la trafic să acorde întâietate mijloacelor de transport în comun, respectând în acest fel reglementările în vigoare şi călătorii.</p>
    </article>
  </body>
</html>