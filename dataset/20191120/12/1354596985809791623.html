<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/spotify-maakt-persoonlijke-speellijsten-podcasts"/>
    <meta property="og:site_name" content="Emerce"/>
    <meta property="article:published_time" content="2019-11-20T12:49:00+00:00"/>
    <meta property="og:title" content="Spotify maakt persoonlijke speellijsten podcasts"/>
    <meta property="og:description" content="Muziekdienst Spotify wil het luisteren naar podcasts stimuleren. Het gesproken woord is een nieuwe, maar sterk opkomende tak bij het Zweedse platform."/>
  </head>
  <body>
    <article>
      <h1>Spotify maakt persoonlijke speellijsten podcasts</h1>
      <address><time datetime="2019-11-20T12:49:00+00:00">20 Nov 2019, 12:49</time> by <a rel="author">Erwin Boogert</a></address>
      <p>
        <b>Muziekdienst Spotify wil het luisteren naar podcasts stimuleren. Het gesproken woord is een nieuwe, maar sterk opkomende tak bij het Zweedse platform.</b>
      </p>
      <p>Vandaag <a href="https://newsroom.spotify.com/2019-11-19/your-daily-podcasts-playlist-makes-finding-your-next-favorite-show-easier-than-ever/">begint de uitrol</a> de nieuwe functie ‘gepersonaliseerde afspeellijsten met podcasts’ in een klein aantal landen. In Europa gaat het vooralsnog om Duitsland, Zweden en het Verenigd Koninkrijk.</p>
      <p>Gebruikers van Spotify die in de afgelopen negentig dagen vier of meer podcasts hebben geluisterd zien de nieuwe afspeellijst ‘Your Top Podcasts’ in de app verschijnen. Op basis van het luistergedrag, een combinatie van inhoud en frequentie en luisterduur, worden luistersuggesties gedaan.</p>
      <p>Gepersonaliseerde afspeellijsten bestaan bij Spotify al langer, maar dan enkel voor muziek. De kwaliteit van het muziekadvies wordt doorgaans als goed en passend ervaren. Voor podcasts moet het ook zo gaan werken, wat vervolgens tot meer luisteraars moet leiden.</p>
      <p>Veertien procent van de maandelijks actieve gebruikers van Spotify luisteren bij de muziekdienst ook naar podcasts. Dat zijn <a href="https://www.emerce.nl/nieuws/spotify-35-miljoen-luisteraars-podcasts">35 miljoen luisteraars</a> die kiezen uit een aanbod van 500.000 titels, waaronder tientallen producties die exclusief in de muziek-app verschijnen.</p>
      <p>
        <i>Foto: <a href="https://www.flickr.com/photos/ludor/15957361372/">Ludo Rouchy</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/toekomst-radio"/>
        <a href="https://www.emerce.nl/nieuws/spotify-lanceert-app-kinderen-drie-jaar"/>
        <a href="https://www.emerce.nl/nieuws/spotify-groeit-kwart-miljard-maandelijks-gebruikers"/>
      </related>
    </article>
  </body>
</html>