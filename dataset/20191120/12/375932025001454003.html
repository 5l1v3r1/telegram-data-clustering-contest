<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/oktatas/technikum-es-szakkepzo-iskola-a-versenykepessegert-1880268/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T12:38:00+00:00"/>
    <meta property="og:title" content="Technikum és szakképző iskola a versenyképességért"/>
    <meta property="og:description" content="A technikumban ötéves osztatlan képzésben érettségit és technikusi oklevelet, a szakképző iskolában pedig hároméves képzéssel szakmát szerezhetünk."/>
  </head>
  <body>
    <article>
      <h1>Technikum és szakképző iskola a versenyképességért</h1>
      <address><time datetime="2019-11-20T12:38:00+00:00">20 Nov 2019, 12:38</time> by <a rel="author">MTI</a></address>
      <p>Alapjaiban változik meg a hazai szakképzési rendszer a 2020-21-es tanévtől; rugalmasabb, a piaci igényekhez illeszkedő, a lemorzsolódást hatékonyabban megakadályozó intézményi szerkezet jön létre – mondta Schanda Tamás, az Innovációs és Technológiai Minisztérium (ITM) államtitkára szerdán Budapesten.</p>
      <p>Az általános iskolát elvégzők a technikum és a szakképző iskola közül választhatnak.</p>
      <p>A technikumban ötéves osztatlan képzés keretében szerezhetnek érettségit és technikusi oklevelet, a szakképző iskolában pedig hároméves képzéssel sajátíthatnak el egy szakmát – ismertette az államtitkár az Országgyűlés által kedden elfogadott szakképzési törvény részleteiről szólva.</p>
      <figure>
        <img src="https://www.vg.hu/wp-content/uploads/2018/02/Download10.jpg"/>
        <figcaption>Fotó: MTI/Varga György</figcaption>
      </figure>
      <p>Kiemelte, hogy a szerkezeti átalakításokat a bérek és az ösztöndíjak jelentős emelése kíséri.</p>
      <aside>A szakképzésben oktatók bérét átlagosan 30 százalékkal emelik. Schanda Tamás úgy fogalmazott: megteremtik a teljesítményalapú, versenyképes, motiváló bérezési rendszert csaknem 32 ezer ember számára.</aside>
      <p>A tanulói ösztöndíjak átalakításával két év alatt több mint háromszorosára bővítik a szakképzésben részt vevő ösztöndíjasok számát – tette hozzá.</p>
    </article>
  </body>
</html>