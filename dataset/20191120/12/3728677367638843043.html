<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215868/Vrachtwagen-rijdt-in-op-acht-auto-s-voor-openstaande-brug-update"/>
    <meta property="og:site_name" content="RTV Noord"/>
    <meta property="article:published_time" content="2019-11-20T12:15:00+00:00"/>
    <meta property="og:title" content="Vrachtwagen rijdt in op acht auto's voor openstaande brug (update)"/>
    <meta property="og:description" content="Een vrachtwagen is woensdag aan het begin van de middag op de N388 ingereden op acht auto's die stonden te wachten voor de openstaande brug bij de Gaarkeukensluis."/>
  </head>
  <body>
    <article>
      <h1>Vrachtwagen rijdt in op acht auto's voor openstaande brug (update)</h1>
      <address>
        <time datetime="2019-11-20T12:15:00+00:00">20 Nov 2019, 12:15</time>
      </address>
      <p>Volgens het brandweerkorps van Grijpskerk zijn er geen ernstig gewonden gevallen. De politie meldt dat er twee gewonden zijn. Zij zouden wel aanspreekbaar zijn. Van de acht auto's zijn zes weggesleept.</p>
      <h3>Rouwwagen</h3>
      <p>Tussen de beschadigde auto's stond een rouwwagen. Volgens de brandweer was die ook betrokken bij het ongeval.</p>
      <p>Het is nog onduidelijk wat de precieze oorzaak is van het ongeluk. Wel was het erg mistig daar op het moment van de aanrijding.</p>
      <p>De N388 tussen Grijpskerk en Sebaldeburen is de hele middag afgesloten geweest. Rond half vijf was de weg weer open.</p>
    </article>
  </body>
</html>