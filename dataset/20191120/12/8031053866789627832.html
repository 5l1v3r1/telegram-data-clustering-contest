<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bb%ce%b7%cf%81%ce%bf%cf%86%ce%bf%cf%81%ce%af%ce%b5%cf%82-%cf%8c%cf%84%ce%b9-%cf%84%ce%bf-%cf%80%ce%b1%ce%ba%ce%b9%cf%83%cf%84%ce%ac%ce%bd-%ce%b5%ce%bc%cf%80%cf%8c%ce%b4%ce%b9%cf%83%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T12:09:46+00:00"/>
    <meta property="og:title" content="Πληροφορίες ότι το Πακιστάν εμπόδισε αμερικανικό αεροσκάφος να εισέλθει στον εναέριο χώρο του"/>
    <meta property="og:description" content="Σύμφωνα με πληροφορίες, αμερικανικό στρατιωτικό αεροσκάφος αναγκάστηκε να αλλάξει πορεία, καθώς απετράπη από την Πολεμική Αεροπορία του Πακιστάν να εισέλθει στον πακιστανικό εναέριο χώρο."/>
  </head>
  <body>
    <article>
      <h1>Πληροφορίες ότι το Πακιστάν εμπόδισε αμερικανικό αεροσκάφος να εισέλθει στον εναέριο χώρο του</h1>
      <address>
        <time datetime="2019-11-20T12:09:46+00:00">20 Nov 2019, 12:09</time>
      </address>
      <p>
        <b>Σύμφωνα με πληροφορίες, αμερικανικό στρατιωτικό αεροσκάφος αναγκάστηκε να αλλάξει πορεία, καθώς απετράπη από την Πολεμική Αεροπορία του Πακιστάν να εισέλθει στον πακιστανικό εναέριο χώρο.</b>
      </p>
      <p>Την προσπάθεια αμερικανικού στρατιωτικού αεροσκάφους να εισέλθει στον εναέριο χώρο του Πακιστάν απέτρεψε η Πολεμική Αεροπορία της χώρας, σύμφωνα με πληροφορίες που βλέπουν το φως της δημοσιότητας.</p>
      <p>Το αμερικανικό αεροσκάφος που προερχόταν από την Μουσκάτ φέρεται να επιχείρησε να εισέλθει στον εναέριο χώρο του Πακιστάν, πάνω από το Καράτσι, χωρίς να διαθέτει τις απαραίτητες άδειες.</p>
      <p>Σύμφωνα με τις ίδιες πληροφορίες, η Πολεμική Αεροπορία του Πακιστάν ανέφερε ότι οι ελεγκτές της εναέριας κυκλοφορίας απηύθυναν προειδοποίηση προς το αεροσκάφος, με αποτέλεσμα να αναγκαστεί να αλλάξει πορεία και να επιστρέψει πίσω.</p>
      <p>Μέχρι στιγμής, πάντως, η αμερικανική πλευρά δεν έχει προβεί σε κάποιο σχόλιο.</p>
      <p>Σημειώνεται ότι το Πακιστάν, τον Φεβρουάριο φέτος, έκλεισε τον εναέριο χώρο του, μετά από επίθεση της Αεροπορίας της Ινδίας σε φερόμενα στρατόπεδα τρομοκρατών στην πόλη Μπαλακότ του Πακιστάν.</p>
    </article>
  </body>
</html>