<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520676-jak-na-vyhodnejsi-energie-zkuste-dodavky-za-velkoobchodni-ceny/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T12:16:34+00:00"/>
    <meta property="og:title" content="Jak na výhodnější energie? Zkuste dodávky za velkoobchodní ceny"/>
    <meta property="og:description" content="Energetický trh se proměňuje a do budoucna v něm důležitou roli bude hrát aktivní zákazník. S tímto konceptem počítá i evropská legislativa. Českým domácnostem se tak otevřou nové možnosti, například i v oblasti zajištění nákupu a dodávky elektrické energie."/>
  </head>
  <body>
    <article>
      <h1>Jak na výhodnější energie? Zkuste dodávky za velkoobchodní ceny</h1>
      <address><time datetime="2019-11-20T12:16:34+00:00">20 Nov 2019, 12:16</time> by <a rel="author">Libor Holub</a></address>
      <p>Energetický trh se proměňuje a do budoucna v něm důležitou roli bude hrát aktivní zákazník. S tímto konceptem počítá i evropská legislativa. Českým domácnostem se tak otevřou nové možnosti, například i v oblasti zajištění nákupu a dodávky <a href="https://www.kurzy.cz/elektrina/">elektrické energie</a>.</p>
      <p>Novinky se týkají kupříkladu i dosud nepříliš rozšířeného typu smluv. Dle evropské legislativy bude muset být na národní úrovni zajištěno, aby spotřebitelé mohli uzavírat smlouvy s dynamickým určováním <a href="https://www.kurzy.cz/komodity/cena-elektriny-graf-vyvoje-ceny/">ceny elektřiny</a> dle spotových trhů, tedy s cenami odvozenými od cen na velkoobchodním trhu.</p>
      <p>Tento typ produktu budou muset nabídnout dodavatelé, kteří mají minimálně 200 000 odběrných míst z řad koncových zákazníků. Řešení dodávky <a href="https://www.kurzy.cz/energie/">energií</a> s dynamickými cenami je již nyní velmi žádané kupříkladu v severských zemích. Na českém trhu jej jako první svého druhu umožňuje Bohemia Energy skrze svůj produkt <a href="https://www.kurzy.cz/energie/">Energie</a> A++, což je dodávka za velkoobchodní ceny.</p>
      <p>
        <b>Férové a transparentní řešení</b>
      </p>
      <p>Díky <a href="https://www.kurzy.cz/energie/">Energii</a> A++ získáte férové ceny, které přesně kopírují ceny na trhu, tedy nejenom zvýšení, ale i poklesy. Nabídku oceníte nejvíce v obdobích poklesu burzovních cen, kdy dodavatelé zpravidla okamžitě nezlevňují své tradiční produkty. Ale i když v období růstu velkoobchodních cen obchodníci rovněž ihned nezdraží, jsou na tom zákazníci <a href="https://www.kurzy.cz/energie/">Energie</a> A++ stále velmi dobře.</p>
      <p>Na více než osmileté historii, a to včetně období skokového cenového růstu <a href="https://www.kurzy.cz/elektrina/">elektřiny</a> v roce 2011 způsobeném jadernou havárií ve Fukušimě, či rostoucí <a href="https://www.kurzy.cz/komodity/cena-elektriny-graf-vyvoje-ceny/">ceně elektřiny</a> v posledních dvou letech, jsme si v Bohemia Energy ověřili, že i v těchto případech je výsledná <a href="https://www.kurzy.cz/energie/">cena Energie</a> A++ v porovnání se standardními ceníkovými produkty dlouhodobě atraktivní. A nejlepším příkladem jsou zatím ceny letošního roku.</p>
      <p>Burzovní ceny jsou veřejně dostupné, takže si je lze kdykoli ověřit. Navíc, smlouva je na dobu neurčitou, tedy bez závazku. K velkoobchodní ceně si pak Bohemia Energy kromě regulovaných poplatků účtuje stálý <a href="https://www.kurzy.cz/mzda/platy/">plat</a> a odměnu za nákup <a href="https://www.kurzy.cz/energie/">energií</a> a zákaznický servis. Odměna je pevně daná a s <a href="https://www.kurzy.cz/energie/">cenou energie</a> se nijak nemění.</p>
      <p>
        <b>Přínosy pro zákazníka již dnes</b>
      </p>
      <p>Výhody <a href="https://www.kurzy.cz/energie/">Energie</a> A++ potvrzují i odborníci. Navíc tento produkt najde uplatnění i v budoucnosti. Evropská legislativa totiž počítá s postupným zaváděním inteligentních (chytrých) měřičů, díky kterým si budete moci lépe plánovat svoji spotřebu <a href="https://www.kurzy.cz/elektrina/">elektřiny</a> na dobu, kdy je levnější. Nebo pokud si budete vyrábět vlastní <a href="https://www.kurzy.cz/elektrina/">elektřinu</a> ze solárních panelů, využívat baterie k ukládání přebytků či budete mít elektromobil v garáži, bude řídící jednotka sama na základě informací o <a href="https://www.kurzy.cz/komodity/cena-elektriny-graf-vyvoje-ceny/">ceně elektřiny</a> na trhu rozhodovat, jak s vyrobenou <a href="https://www.kurzy.cz/elektrina/">elektřinou</a> naloží, aby minimalizovala vaše náklady.</p>
      <p>Řešení s dynamickými cenami můžete využívat ale již nyní. Produkt <a href="https://www.kurzy.cz/energie/">Energie</a> A++ umožňuje získat pro konkrétní hodinu <a href="https://www.kurzy.cz/elektrina/">elektřinu</a> a pro konkrétní den <a href="https://www.kurzy.cz/plyn/">plyn</a> přesně za takovou cenu, za jakou jsme tyto komodity nakoupili na velkoobchodním trhu. A to všem zákazníkům, tedy i těm, kteří disponují pouze klasickými elektroměry.</p>
      <p><a href="https://www.kurzy.cz/energie/">Energie</a> A++ je zároveň ideálním řešením pro provozovatele malých fotovoltaických elektráren, kde na stejném principu Bohemia Energy nabízí výkup přebytků <a href="https://www.kurzy.cz/elektrina/">elektřiny</a>. U těchto systémů jsou totiž již chytrá měřidla instalována a zákazníci tak mohou využívat všechny výhody hned.</p>
      <related>
        <h4>Příbuzné stránky</h4>
        <a href="https://www.kurzy.cz/tema/5083521.html"/>
        <a href="https://www.kurzy.cz/zpravy/417623-staty-eu-budou-muset-informovat-o-dodavkach-energii-ze-tretich-zemi-komise-na-ne-chce-dohlizet/"/>
        <a href="https://www.kurzy.cz/zpravy/79525-zce-zvysuje-dodavky-zelene-energie/"/>
        <a href="https://zakony.kurzy.cz/134-2016-zakon-o-zadavani-verejnych-zakazek/paragraf-159/"/>
        <a href="https://tema.kurzy.cz/detail/na-dodavkach-energie-usetrime-v-pristim-roce-40-milionu-656913.html"/>
        <a href="https://www.kurzy.cz/tema/4557309.html"/>
        <a href="https://www.kurzy.cz/tema/4156143.html"/>
        <a href="https://oz.kurzy.cz/ceska-energie-as/ceska-energie-obchodnik-s-energii-p195238z269561u.htm"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/zivnosti/"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/vztahy/"/>
        <a href="https://video.kurzy.cz/y/H_x6POUPjg0/"/>
        <a href="https://rejstrik-firem.kurzy.cz/25876163/energie-eze-institut-pro-hospodareni-energii-sro/"/>
      </related>
    </article>
  </body>
</html>