<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/society/metro-kinitopoiiseis-eksiggeilan-oi-ergazomenoi-gia-28-kai-29-noemvriou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T12:50:12+00:00"/>
    <meta property="og:title" content="Μετρό: Κινητοποιήσεις εξήγγειλαν οι εργαζόμενοι για 28 και 29 Νοεμβρίου"/>
    <meta property="og:description" content="Σειρά από κινητοποιήσεις ανακοίνωσαν για την επόμενη εβδομάδα οι εργαζόμενοι του Μετρό"/>
  </head>
  <body>
    <article>
      <h1>Μετρό: Κινητοποιήσεις εξήγγειλαν οι εργαζόμενοι για 28 και 29 Νοεμβρίου</h1>
      <h2>Σειρά από κινητοποιήσεις ανακοίνωσαν για την επόμενη εβδομάδα οι εργαζόμενοι του Μετρό</h2>
      <address><time datetime="2019-11-20T12:50:12+00:00">20 Nov 2019, 12:50</time> by <a rel="author">ΤοΒΗΜΑ Team</a></address>
      <p>Σειρά από κινητοποιήσεις ανακοίνωσαν για την επόμενη εβδομάδα οι εργαζόμενοι του Μετρό.</p>
      <p>Όπως αναφέρει σε ανακοίνωσή του, το Σωματείου Λειτουργίας του Μετρό (ΣΕΛΜΑ), οι συρμοί του μετρό θα παραμείνουν ακινητοποιημένοι:</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <ul>
        <li>Την Πέμπτη 28 Νοεμβρίου από την έναρξη της βάρδιας μέχρι τις 9 το πρωί και από τις 9 το βράδυ έως τη λήξη της βάρδιας.</li>
        <li>Την Παρασκευή 29 Νοεμβρίου από τις 12.00 έως τις 16.00.</li>
      </ul>
      <p>Οι εργαζόμενοι του μετρό, στην ανακοίνωσή τους, επιρρίπτουν ευθύνες για την εκ νέου έναρξη των κινητοποιήσεων στη διοίκηση της εταιρίας. Παράλληλα επισημαίνουν ότι δεν λαμβάνουν, εδώ και έξι μήνες, δεδουλευμένα που απορρέουν από την Συλλογική Σύμβαση Εργασίας.</p>
      <h3>Ακολουθεί η ανακοίνωση του ΣΕΛΜΑ:</h3>
      <p>Με ευθύνη της διοίκησης των Σταθερών Συγκοινωνιών (ΣΤΑ.ΣΥ) οι εργαζόμενοι ξεκινούν απεργιακές κινητοποιήσεις.</p>
      <p>Εδώ και 6 μήνες δεν λαμβάνουν δεδουλευμένα τα οποία απορρέουν από την συλλογική τους σύμβαση εργασίας.</p>
      <p>Τόσο η προηγούμενη πολιτική ηγεσία όσο και η σημερινή, έχουν υπογράψει την πλήρη εφαρμογή των υποχρεώσεων τους προς τους εργαζόμενους.</p>
      <p>Ωστόσο και ενώ το 2019 παρέρχεται, τα οφειλόμενα δεν έχουν καταβληθεί.</p>
      <p>Ζητούμε την κατανόηση του επιβατικού κοινού και ενημερώνουμε ότι θα ακολουθήσουν οι παρακάτω στάσεις εργασίας:</p>
      <p>• Πέμπτη 28/11/2019 στάσεις εργασίας από έναρξη της κυκλοφορίας έως<br/>τις 09:00 το πρωί και από 21:00 έως το τέλος της κυκλοφορίας των συρμών.</p>
      <p>• Παρασκευή 29/11/19 στάση εργασίας από 12:00 έως 16:00.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>