<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919170/%D8%B3%D8%B9%DB%8C%D8%AF%DB%8C-%D8%AD%D9%82-%D8%AF%D8%B3%D8%AA%D8%B1%D8%B3%DB%8C-%D8%A8%D9%87-%D8%A7%DB%8C%D9%86%D8%AA%D8%B1%D9%86%D8%AA-%D8%AD%D9%82-%D8%A7%D9%84%D9%86%D8%A7%D8%B3-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-20T12:02:03+00:00"/>
    <meta property="og:title" content="سعیدی: حق دسترسی به اینترنت حق‌الناس است"/>
    <meta property="og:description" content="سخنگوی فراکسیون امید مجلس شورای اسلامی با تاکید بر اینکه «حق دسترسی به اینترنت همچون حق الناس است»، گفت که باید به محض ایجاد ثبات و آرامش محدودیت‌های اعمال شده در دسترسی به اینترنت برطرف شود."/>
  </head>
  <body>
    <article>
      <h1>سعیدی: حق دسترسی به اینترنت حق‌الناس است</h1>
      <address><time datetime="2019-11-20T12:02:03+00:00">20 Nov 2019, 12:02</time> by <a rel="author">منیرسادات سیدرضا</a></address>
      <p>سخنگوی فراکسیون امید مجلس شورای اسلامی با تاکید بر اینکه «حق دسترسی به اینترنت همچون حق الناس است»، گفت که باید به محض ایجاد ثبات و آرامش محدودیت‌های اعمال شده در دسترسی به اینترنت برطرف شود.</p>
      <p>فاطمه سعیدی در گفت‌وگو با ایسنا با اشاره به قطعی اینترنت در چند روز اخیر بعد از اعتراضات به سهمیه بندی و اصلاح قیمت بنزین گفت: متاسفانه در روزهای گذشته شاهد وقوع خشونت تلخی در کشور بودیم که بحران آفرینی کرد البته شواهد و گزارش‌های امنیتی نشان می‌دهد از نقطه اوج این اتفاقات فاصله گرفته‌ایم و شرایط به سمت عادی شدن می‌رود به همین دلیل باید با برقراری دوباره دسترسی‌های مختلف به ویژه اینترنت، اختلال بزرگی که در زندگی میلیون‌ها نفر پدید آمده رفع شود.</p>
      <p>وی ادامه داد: با توجه به اینکه رییس جمهور بارها ایجاد اشتغال در فضای مجازی را ثمره سیاست‌های دولت اعلام کرده است، باید برای صیانت از این دستاوردها و زندگی چند میلیون نفری که مستقیم و غیر مستقیم از این طریق امرار معاش می‌کنند، هرچه سریعتر رفع محدودیت‌های ایجاد شده را در دستور قرار دهند.</p>
      <p>نماینده تهران در پایان تاکید کرد: فراتر از به خطر افتادن معیشت بخش‌هایی از جامعه آن هم به دلیل محدودیت های ایجاد شده در دسترسی به اینترنت باید این نکته را در نظر گیریم که باید حق دسترسی به اینترنت را محترم و در زمره حق الناس برشمرد به همین دلیل لازم است به محض ایجاد ثبات و آرامش محدودیت‌های اعمال شده برطرف شود.</p>
      <p>انتهای پیام</p>
    </article>
  </body>
</html>