<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-ludovico-tersigni-eta-genitori-fidanzata-skam-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T12:50:00+00:00"/>
    <meta property="og:title" content="Chi è Ludovico Tersigni? Età, genitori, fidanzata, Skam, Instagram e film"/>
    <meta property="og:description" content="Ecco tutto ciò che sappiamo su Ludovico Tersigni. Età, altezza, genitori, Skam, fidanzata, Instagram, film e programmi televisivi."/>
  </head>
  <body>
    <article>
      <h1>Chi è Ludovico Tersigni? Età, genitori, fidanzata, Skam, Instagram e film</h1>
      <address><time datetime="2019-11-20T12:50:00+00:00">20 Nov 2019, 12:50</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/chi-e-ludovico-tersigni-eta-genitori-fidanzata-skam-instagram/#Biografia">Biografia<br/></a>
        <a href="https://www.novella2000.it/chi-e-ludovico-tersigni-eta-genitori-fidanzata-skam-instagram/#Skam_Italia">Skam Italia<br/></a>
        <a href="https://www.novella2000.it/chi-e-ludovico-tersigni-eta-genitori-fidanzata-skam-instagram/#Vita_privata">Vita privata<br/></a>
        <a href="https://www.novella2000.it/chi-e-ludovico-tersigni-eta-genitori-fidanzata-skam-instagram/#Profili_social">Profili social<br/></a>
        <a href="https://www.novella2000.it/chi-e-ludovico-tersigni-eta-genitori-fidanzata-skam-instagram/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Ludovico Tersigni biografia età altezza e genitori</h3>
      <p><b>Chi è Ludovico Tersigni</b>? Ludovico, 1 metro e 70 di <b>altezza</b>, nasce a Nettuno, in provincia di Roma, l’8 agosto 1995. Sui suoi <b>genitori</b> non abbiamo molte informazioni, ma sappiamo qualcosa di più in relazione al suo percorso scolastico. L’attore, infatti, si diploma al Liceo Classico Chris Cappell College di Anzio. Fin da bambino ha una grande passione per il mondo del teatro, in particolare per i musical. In seguito continua a studiare frequentando corsi di teatro.</p>
      <p>Il debutto sul grande schermo, nonché la prima vera esperienza nel mondo della recitazione, avviene nel 2014. In quell’anno, infatti, recita nel<b> film Arance &amp; martello</b>, presentato alla Mostra Internazionale d’Arte Cinematografica di Venezia. In seguito ottiene una parte in <b>L’estate addosso</b>, pellicola diretta da Gabriele Muccino. Il grande successo di pubblico, però, arriva in quello stesso periodo nella fiction <b>Tutto può succedere</b>, interpretando l’interesse amoroso di<a href="https://www.novella2000.it/chi-e-matilda-de-angelis-eta-altezza-fidanzato-instagram/"> Matilda De Angelis</a>. Nel 2016, poi, lo troviamo di nuovo al cinema in <b>Slam – Tutto per una ragazza</b>. Infine, prende parte al cortometraggio <b>Aggrappati a me</b>. Qui veste i panni di un ragazzo romano scontroso che fa la conoscenza di una bambina affetta dalla sindrome di Down.</p>
      <p>Oltre che della recitazione, <b>Ludovico Tersigni</b> ha la passione per la musica, infatti suona la chitarra. Inoltre, tra gli sport che pratica possiamo citare il tennis, il calcio, la pallavolo e l’atletica. Infine, durante un’intervista con il sito<a href="http://www.lavocedelloschermo.com/interviste/ludovico-tersigni.html"> La voce dello schermo</a>, ha parlato delle sue serie e <b>film</b> preferiti:</p>
      <blockquote>Sono uno spettatore in cerca di vecchio nuovo, cioè vecchio restaurato, nel concetto. Cerco gli insegnamenti dei grandi maestri del passato nelle nuove produzioni. Quando trovo qualcosa che mi piace sono molto contento. <b><i>Film</i></b> preferiti? Matrix, Fight Club, Snatch, Malcom X e Memento. Per quanto riguarda le serie: Fargo, Black Sails, Mr. Robot, True Detective e Friends.</blockquote>
      <h3><anchor name="Skam_Italia"/>Skam Italia</h3>
      <p>Il 2018 vede <b>Ludovico Tersigni</b> protagonista nella web serie <b>Skam Italia</b>, remake dello show norvegese. Nel corso delle stagioni il suo personaggio viene raccontato sotto due punti di vista. Da una parte quello romantico di <b>Eva</b>, mentre dall’altra si descrive il suo rapporto di amicizia con <b>Martino</b>. Al momento la serie è stata cancellata dopo tre cicli di episodi, ma ultimamente è giunta notizia del rinnovo per la quarta.</p>
      <h3><anchor name="Vita_privata"/>La vita privata di Ludovico Tersigni: ha una fidanzata?</h3>
      <p>Parliamo, ora, della <b>vita privata</b> di <b>Ludovico Tersigni</b>, facendo particolare attenzione alla sfera sentimentale. Purtroppo, non abbiamo nessuna informazione a riguardo. Infatti, nemmeno tramite i suoi <b>profili social</b> riusciamo a scoprire se abbia una ragazza oppure no. Questo potrebbe voler dire due cose. L’attore, infatti, potrebbe tenere molto alla sua privacy e vuole salvaguardare la sua ipotetica relazione, tenendola lontana dai paparazzi. Altro motivo potrebbe stare nel fatto che Ludovico non ha davvero una <b>fidanzata</b>, in quanto vuole concentrarsi sulla sua carriera in ascesa. Ad ogni modo, per il momento dobbiamo pensare che sia single. Infatti, per avere conferme ufficiali dovremo aspettare conferme dal diretto interessato.</p>
      <h3><anchor name="Profili_social"/>Dove seguire Ludovico Tersigni: Instagram, Twitter e profili social</h3>
      <p>Attraverso una rapida ricerca sul web scopriamo che <b>Ludovico Tersigni</b> non ha tutti i <b>profili social</b> più importanti. Infatti, all’appello mancano <b>Facebook</b> e <b>Twitter</b>. Le uniche pagine che si possono trovare sono state create dai fan per sostenere il loro attore preferito. Tuttavia, su <b>Instagram</b> conta quasi 63 mila <i>followers</i>. Qui possiamo vedere poche foto circa la sua <b>vita privata</b>, ma molte che lo ritraggono all’opera in vari progetti. Per esempio, tra gli ultimi scatti notiamo un’immagine del cast della nuova serie Netflix che avrà lui tra i protagonisti.</p>
      <h3><anchor name="Film_e_programmi_televisivi"/>Film e programmi televisivi</h3>
      <p>Durante la sua, fino ad ora, breve carriera, <b>Ludovico Tersigni</b> non ha partecipato a molti <b>programmi</b> <b>televisivi</b>, ma solo a <b>Tutto può succedere</b> e <b>Oltre la soglia</b> con <a href="https://www.novella2000.it/gabriella-pession-eta-altezza-marito-instagram-figlio/">Gabriella Pession</a>. Inoltre, tra le web series ricordiamo il grande successo di <b>Skam Italia</b>. Infine, al cinema lo abbiamo potuto vedere all’opera in <b>Arance &amp; martello</b> (2014), <b>L’estate addosso</b> (2016) e <b>Slam – Tutto per una ragazza</b> (2017).</p>
    </article>
  </body>
</html>