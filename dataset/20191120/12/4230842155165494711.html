<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-vzharymo-zerkal-rozpovila-shho-chekaye-na-rf-u-vypadku-prograshu-v-sudi-oon/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T12:16:27+00:00"/>
    <meta property="og:title" content="Вжаримо! Зеркаль розповіла, що чекає на РФ у випадку програшу в суді ООН"/>
    <meta property="og:description" content="Заступник міністра закордонних справ з питань європейської інтеграції Олена Зеркаль пояснила, що чекає на Росію у випадку остаточного програшу в суді ООН."/>
  </head>
  <body>
    <article>
      <h1>Вжаримо! Зеркаль розповіла, що чекає на РФ у випадку програшу в суді ООН</h1>
      <address>
        <time datetime="2019-11-20T12:16:27+00:00">20 Nov 2019, 12:16</time>
      </address>
      <p>Заступник міністра закордонних справ з питань європейської інтеграції Олена Зеркаль пояснила, що чекає на Росію у випадку остаточного програшу в суді ООН.</p>
      <p>Якщо Росія програє суд, то, насамперед, понесе міжнародну правову відповідальність, що може позначитися на її відносинах зі США.</p>
      <blockquote>– Росію визнають винною у фінансуванні тероризму. Росія себе позиціонує як головний борець з тероризмом. І США мають з нею співпрацювати, чому? Тому що вони основний гравець на полі боротьби з тероризмом. А як можна співпрацювати з країною, яка фінансує тероризм?<br/>І в Конгресі є кілька проектів, наприклад, щодо визнання Росії країною, що фінансує тероризм і заборони ведення з нею взагалі будь-якого бізнесу, – пояснила заступник міністра закордонних справ Олена Зеркаль.</blockquote>
      <p>Вона додала, що після рішення суду Україна зможе говорити і про стягнення компенсацій.</p>
      <p>– Звичайно, що ми не знаємо, де буде Росія у 2022 році, а де будемо ми, і що буде у світі. Але після рішення суду того ми ще можемо поставити запитання щодо компенсації за збитки у зв’язку з фінансуванням РФ тероризму на території України, – зазначила представник уряду.</p>
      <p><b>Читайте:</b> <a href="https://fakty.com.ua/ua/ukraine/20191108-rosiya-vpershe-vidpovist-za-porushennya-mizhnarodnogo-prava-zerkal/">Росія вперше відповість за порушення міжнародного права – Зеркаль</a></p>
      <p>Вона додала, що компенсації стосуватимуться не лише фінансування тероризму, а й расової дискримінації в Криму.</p>
      <p>Журналіст запитав, чи вжарить Україна Росію на гроші або на посадки після рішення суду і чи не завершиться все тільки світовим визнанням РФ агресором. У свою чергу заступник міністра відповіла, що вона – дипломат, а тому висловлюється відповідними фразами. Однак після цього додала, що погоджується, тому вжарити варто.</p>
      <blockquote>– Вжаримо-вжаримо! Якщо дозволять, то вжаримо! І я була б дуже задоволена, якби мені дозволили вжарити! – наголосила Зеркаль.</blockquote>
      <p>Нагадаємо, у серпні Олена Зеркаль повідомила, що планує <a href="https://fakty.com.ua/ua/ukraine/20190814-lyshylasya-odna-sprava-zerkal-jde-z-mzs-ukrayiny/">завершити свою роботу в МЗС</a>, проте є справа, яку вона повина закінчити. Йшлося про арбітраж щодо українських моряків, захоплених у Керченській протоці.</p>
      <p>8 жовтня Міжнародний суд ООН ухвалив рішення продовжити <a href="https://fakty.com.ua/ua/svit/20191108-mizhnarodnyj-sud-oon-rozglyane-pozov-ukrayiny-proty-rosiyi/">розгляд позову України проти Росії.</a></p>
      <p>У листопаді Олена Зеркаль заявила, що після її відходу з відомства в міжнародних судах її замінить посол України в Нідерландах Всеволод Ченцов.</p>
    </article>
  </body>
</html>