<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/liliana-segre-ezio-greggio-biella-3119417/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T12:12:16+00:00"/>
    <meta property="og:title" content="Ezio Greggio annulla la visita a Biella dopo il caso Liliana Segre"/>
    <meta property="og:description" content="ROMA – Non si placano le polemiche, a Biella, per la cittadinanza onoraria rifiutata da Ezio Greggio in solidarietà nei confronti della senatrice a vita Liliana Segre, cui l’amministrazione comunale di centrodestra aveva nei giorni scorsi rifiutato un analogo riconoscimento. Questa mattina Greggio ha infatti fatto sapere di voler annullare la visita di sabato a Biella. Il comico era atteso all’Istituto Eugenio Bona, scuola in cui ha conseguito la maturità nel 1973, nel reparto di pediatria dell’ospedale e al Rotary Club, per un incontro benefico organizzato proprio con l’amministrazione comunale per raccogliere fondi a favore della sua associazione “Ezio Greggio per i bambini nati prematuri”.Roma, donna investita e uccisa da un camion in zona Colli Albani: è il terzo incidente in 5 mesiBrescia, rapina in casa di un gioielliere: ladro gli sferra tre coltellate e scappa “Le parole con cui Ezio Greggio ha rifiutato la cittadinanza onoraria di Biella – scrive su Twitter il Senatore di Italia Viva Ernesto Magorno…"/>
  </head>
  <body>
    <article>
      <h1>Ezio Greggio annulla la visita a Biella dopo il caso Liliana Segre</h1>
      <address><time datetime="2019-11-20T12:12:16+00:00">20 Nov 2019, 12:12</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ezio_greggio_ansa.jpg"/>
        <figcaption>Ezio Greggio (foto Ansa)</figcaption>
      </figure>
      <p>ROMA – Non si placano le polemiche, a Biella,<a href="https://www.blitzquotidiano.it/cronaca-italia/liliana-segre-sindaco-biella-signora-3119250/"> per la cittadinanza onoraria rifiutata da Ezio Greggio</a> in solidarietà nei confronti della senatrice a vita Liliana Segre, cui l’amministrazione comunale di centrodestra aveva nei giorni scorsi rifiutato un analogo riconoscimento.</p>
      <p>Questa mattina Greggio ha infatti fatto sapere di voler annullare la visita di sabato a Biella. Il comico era atteso all’Istituto Eugenio Bona, scuola in cui ha conseguito la maturità nel 1973, nel reparto di pediatria dell’ospedale e al Rotary Club, per un incontro benefico organizzato proprio con l’amministrazione comunale per raccogliere fondi a favore della sua associazione “Ezio Greggio per i bambini nati prematuri”.</p>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/wp/wp-content/uploads/2019/11/roma_incidente-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">Roma, donna investita e uccisa da un camion in zona Colli Albani: è il terzo incidente in 5 mesi</a>
      </h3>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/wp/wp-content/uploads/2019/11/carabinieri-ambulanza-notte-1-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">Brescia, rapina in casa di un gioielliere: ladro gli sferra tre coltellate e scappa</a>
      </h3>
      <p>“Le parole con cui Ezio Greggio ha rifiutato la cittadinanza onoraria di Biella – scrive su Twitter il Senatore di Italia Viva Ernesto Magorno – sono il segnale di una speranza che non si spegnerà mai: quella dei valori e del rispetto di giganti della storia come la senatrice Liliana Segre”. </p>
      <p>“Quanto accaduto a Biella – dice Matteo Ricci, sindaco di Pesaro e presidente Ali-Autonomie Locali Italiane – in questi giorni è molto importante. Il rifiuto di Ezio Greggio della cittadinanza onoraria è un esempio per tutti noi, le sue parole sono uno spartiacque in un momento così delicato, per il nostro Paese e per l’Europa tutta: il rispetto per una donna sopravvissuta ai campi di concentramento nazisti, per la storia, per il valore della memoria. Anche per questo saremo a Milano il 10 dicembre, per dimostrare che l’Italia attraverso i sindaci sta con Liliana Segre, contro l’odio e il razzismo. Sarebbe bello che anche il mondo dello spettacolo e della cultura aderisse alla manifestazione. Sarebbe un segnale importante per il Paese, un gesto di civiltà e di rispetto nei confronti della storia e un esempio soprattutto per i più giovani”.</p>
      <p>Fonte: Ansa.</p>
    </article>
  </body>
</html>