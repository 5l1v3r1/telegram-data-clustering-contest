<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/pazarci-dobili-novog-trenera-393267.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T12:54:00+00:00"/>
    <meta property="og:title" content="Pazarci dobili novog trenera"/>
    <meta property="og:description" content="Fudbalski klub Novi Pazar imenovao je danas Kenana Kolašinca za novog trenera, rečeno je u tom prvoligašu."/>
  </head>
  <body>
    <article>
      <h1>Pazarci dobili novog trenera</h1>
      <h2>Fudbalski klub Novi Pazar imenovao je danas Kenana Kolašinca za novog trenera, rečeno je u tom prvoligašu.</h2>
      <address><time datetime="2019-11-20T12:54:00+00:00">20 Nov 2019, 12:54</time> by <a rel="author">Beta</a></address>
      <p>Fudbalski klub Novi Pazar imenovao je danas Kenana Kolašinca za novog trenera, rečeno je u tom prvoligašu.<br/><i><br/></i><i>"Kolašinac će danas imati prvi trening sa timom, a u radu će mu pomagati Aldin Gurdijeljac. Novi stručni štab biće promovisan sutra"</i>, rekao je generalni sekretar Novopazaraca Fikret Medjedović.<br/><br/>Kolašinac je treći trener Pazara od početka sezone, posle Slavka Matića i Darka Tešovića, s kojim je klub u utorak raskinuo saradnju.<br/><br/>Novi strateg pazarskog prvoligaša postavljen je za prvog trenera tog kluba posle 13 i po godina, kada je sa ekipom uspeo da izbori opstanak u tadašnjoj Drugoj ligi.<br/><br/>On je poslednjih nekoliko sezona proveo u srpskoligašu Jošanici, a trenersku karijeru počeo je u mladjim selekcijama Novog Pazara.<br/><br/>Osim Novog Pazara i Jošanice, Kolašinac je vodio još Ibar iz Rožaja, sjeničku Slogu i Polimlje iz Prijepolja, dok je u albanskoj Apoloniji iz Fiera radio kao pomoćni trener.<br/><br/>Kenan Kolašinac će ovosezonski debi na klupi Novog Pazara imati u nedelju, kada će devetoplasirani tim Prve lige Srbije gostovati u Dobanovcima ekipi Budućnosti.</p>
      <p>Izvor: Beta</p>
    </article>
  </body>
</html>