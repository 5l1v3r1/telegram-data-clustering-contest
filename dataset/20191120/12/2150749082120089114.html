<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/shtormoviy-viter-ta-moroz-zavtra-v-ukrayini-poholodaye/"/>
    <meta property="og:site_name" content="Прямий"/>
    <meta property="article:published_time" content="2019-11-20T12:18:00+00:00"/>
    <meta property="og:title" content="Штормовий вітер та мороз: завтра в Україні похолодає"/>
    <meta property="og:description" content="Завтра, 21 листопада, погода в Україні значно погіршає, буде прохолодно та очікується сильний вітер зі штормовими значеннями, а також мороз вночі. Про це"/>
  </head>
  <body>
    <article>
      <h1>Штормовий вітер та мороз: завтра в Україні похолодає</h1>
      <address>
        <time datetime="2019-11-20T12:18:00+00:00">20 Nov 2019, 12:18</time>
      </address>
      <p>
        <b>Завтра, 21 листопада, погода в Україні значно погіршає, буде прохолодно та очікується сильний вітер зі штормовими значеннями, а також мороз вночі.</b>
      </p>
      <p>Про це на сторінці в <a href="https://www.facebook.com/tala.didenko/posts/3007679799261978">Facebook</a> повідомила синоптик Наталя Діденко.</p>
      <p>"Завтра практично повсюдно вітер посилиться до штормових значень. Одягайтеся обов'язково тепліше, особливо під вечір, тому що, так звана, температура комфорту буде на 2-5 градусів нижче реальної", - йдеться в повідомлені синоптика.</p>
      <p>Вона додала, що у східній частині України температура завтра вночі знизиться до -8 градусів.</p>
      <p>"Найближчої ночі в Україні очікується від 3 градусів морозу до 3 градусів тепла. На сході вплив північно-східних процесів знову ж буде сильніше, там вночі -3-8 градусів. На заході ніч буде теплою, +3+7 градусів. У денні години четверга у більшості областей України передбачається 0-4 градуса тепла, на сході до + 2 градусів морозу, в Одеській області, в Криму та у західних областях +4+10 градусів", - зазначила Діденко.</p>
      <p>Опади, за її даними, вірогідні в західній частині країни, а також у Вінницькій і Одеській області.</p>
      <p>"На решті території переважно тумани, місцями сніг", - резюмувала Діденко.</p>
      <related>
        <h4>Схожі новини</h4>
        <a href="https://prm.ua/pogoda-v-ukrayini-20-listopada-zamorozki-ta-hmarno-u-vsih-oblastyah/"/>
        <a href="https://prm.ua/zima-blizko-vidzavtra-v-ukrayini-znachno-poholodaye/"/>
        <a href="https://prm.ua/pogoda-v-ukrayini-19-listopada-bez-opadiv-temperatura-do-3/"/>
      </related>
    </article>
  </body>
</html>