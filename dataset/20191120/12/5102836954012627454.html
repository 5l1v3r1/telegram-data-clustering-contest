<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/20/marian-hussein-legger-listen-hoyt-for-sleivete-uttalelser-ma-tale-det-samme-selv/"/>
    <meta property="og:site_name" content="Document"/>
    <meta property="article:published_time" content="2019-11-20T12:36:17+00:00"/>
    <meta property="og:title" content="Marian Hussein legger listen lavt for sleivete uttalelser – må tåle det samme selv"/>
    <meta property="og:description" content="Marian A. Hussein er verbalt en slugger. Hvor lett kan hun påberope seg å bli krenket når hun er så omtrentelig med fakta som hun er i omtalen av Terje Søviknes? Hvilket leder til en annen observasjon: Folk fra en kristen kultur forbinder tildekking med dydighet. Men det er ikke mye dydig ved Hussein. Hijaben inngår i en helt annen kontekst. Den feller en dom over andre kvinner og er et uttrykk for en militant holdning til kuffar – de vantro."/>
  </head>
  <body>
    <article>
      <h1>Marian Hussein legger listen lavt for sleivete uttalelser – må tåle det samme selv</h1>
      <address><time datetime="2019-11-20T12:36:17+00:00">20 Nov 2019, 12:36</time> by <a rel="author">Hans Rustad</a></address>
      <figure>
        <img src="https://www.document.no/wp-content/uploads/2019/03/marian-a-hussein-sv-e1561063364461.jpg"/>
      </figure>
      <p>
        <i>Marian A. Hussein er verbalt en slugger. Hvor lett kan hun påberope seg å bli krenket når hun er så omtrentelig med fakta som hun er i omtalen av Terje Søviknes? Hvilket leder til en annen observasjon: Folk fra en kristen kultur forbinder tildekking med dydighet. Men det er ikke mye dydig ved Hussein. Hijaben inngår i en helt annen kontekst. Den feller en dom over andre kvinner og er et uttrykk for en militant holdning til kuffar – de vantro.</i>
      </p>
      <p>SVs vara til Stortinget, Marian A. Hussein forsøker å ta ned FrPs Jon Helgheim ved å slynge i ansiktet hans at han kommer fra et parti der nestlederen voldtok en mindreårig, så han kan bare klappe igjen om innvandrernes kriminalitet i Sverige.</p>
      <figure>
        <img src="https://www.document.no/wp-content/uploads/2019/11/marian-a-hussein-helgheim-tweet.jpg"/>
      </figure>
      <p>Hussein er hissig. Hun likte ikke at Helgheim reagerte på Löfvens uttalelser om at det ikke var noen sammenheng mellom innvandring og kriminaliteten i Sverige. Helgheim fant uttalelsen latterlig og mente at svenskene ikke ville skutt, bombet og voldtatt i et slikt omfang, selv om de skulle vært på bunnen av samfunnet.</p>
      <p>Hussein vil gjerne dyppe Helgheim i FrPs egen historie. Søviknes var utro med en 16-åring på landsmøtet:</p>
      <blockquote>Søviknes trakk seg fra alle rikspolitiske verv i januar 2001 etter at det ble kjent at han hadde hatt seksuell omgang med en beruset 16-årig jente på en fest i <a href="https://no.wikipedia.org/wiki/Langesund">Langesund</a> etter et landsmøte i <a href="https://no.wikipedia.org/wiki/Fremskrittspartiets_Ungdom">Fremskrittspartiets Ungdom</a>. Den 16 år gamle jenta har i en Brennpunkt-dokumentar hevdet at Søviknes var klar over hennes unge alder, men allikevel skjenket henne alkohol før det påståtte overgrepet.<sup><a href="https://no.wikipedia.org/wiki/Terje_S%C3%B8viknes#cite_note-10">[10]</a></sup> Søviknes trakk seg også som 1. kandidat til Stortinget foran det kommende <a href="https://no.wikipedia.org/wiki/Stortingsvalget_2001">stortingsvalget</a>. <a href="https://no.wikipedia.org/wiki/Siv_Jensen">Siv Jensen</a> og partiledelsen vedgikk senere at de hadde hørt om hendelsen da Søviknes ble nominert til Stortinget i 2001. John Alvheim skrev i sin selvbiografi at partiledelsen visste om saken før Søviknes ble valgt, men valgte å ikke gjøre noe med det.<sup><a href="https://no.wikipedia.org/wiki/Terje_S%C3%B8viknes#cite_note-11">[11]<br/></a></sup><br/>Søviknes holdt seg borte fra rikspolitikken frem til høsten 2002, da han var hovedinnleder på partiets landskonferanse. Fra 2003 har han vært tilstede på landsmøtene. Siv Jensen har uttrykt overfor pressen at hun ønsker Søviknes tilbake i rikspolitikken.<sup><a href="https://no.wikipedia.org/wiki/Terje_S%C3%B8viknes#cite_note-12">[12]</a></sup> I 2005 ble Søviknes valgt til formann i partiets kommunalpolitiske utvalg.<sup><a href="https://no.wikipedia.org/wiki/Terje_S%C3%B8viknes#cite_note-13">[13]</a></sup> I 2010 var han innstilt av valgkomiteen som medlem av Fremskrittspartiets sentralstyre,<sup><a href="https://no.wikipedia.org/wiki/Terje_S%C3%B8viknes#cite_note-14">[14]</a></sup> men tapte mot <a href="https://no.wikipedia.org/wiki/B%C3%A5rd_Hoksrud">Bård Hoksrud</a> i en kampavstemning på partiets landsmøte.<sup><a href="https://no.wikipedia.org/wiki/Terje_S%C3%B8viknes#cite_note-stolt-15">[15]</a></sup> Dette skjedde fordi Fremskrittspartiet i Os i 2004 hadde akseptert bompengefinansiering som sitt subsidiære standpunkt i en veiutbyggingssak.<sup><a href="https://no.wikipedia.org/wiki/Terje_S%C3%B8viknes#cite_note-stolt-15">[15]</a></sup> I 2014 ble Søviknes valgt inn i sentralstyret.<sup><a href="https://no.wikipedia.org/wiki/Terje_S%C3%B8viknes#cite_note-16">[16]<br/></a></sup><br/>I forbindelse med <a href="https://no.wikipedia.org/wiki/Me_too">#MeToo-debatten</a> stod kvinnen i Søviknes-saken frem med sin historie i <i><a href="https://no.wikipedia.org/wiki/Aftenposten">Aftenposten</a></i> i 2018 og fortalte at overgrepet hun hadde blitt utsatt for hadde påført henne store psykiske lidelser. Hun gav uttrykk for sin manglende forståelse for at Søviknes har blitt utnevnt til statsråd: «Når en person som viser så total mangel på dømmekraft som han har gjort, blir utnevnt til statsråd, hvilket signal sender det til ofre for overgrep?»<sup><a href="https://no.wikipedia.org/wiki/Terje_S%C3%B8viknes#cite_note-17">[17]</a></sup></blockquote>
      <p>Men det er ikke konstatert voldtekt. Dette har Hussein konstruert fordi det passer hennes politiske agenda.</p>
      <p>Politikere med muslimsk bakgrunn er svært sårbare når det gjelder deres egne gruppe og religion. De hevder at de blir krenket, ustanselig. Men selv nekter de seg ingenting.</p>
      <p>Det er ikke lenge siden Abid Raja kalte FrPs propaganda for «brun», gjentatte ganger. Da det begynte å bli vel varmt om ørene, hevdet han at han ikke visste det betød nazistisk.</p>
      <p>Det skal bli vanskelig for Hussein og Raja å vinne gehør for at de blir krenket når de legger listen for hva de selv sier, så lavt.</p>
      <p>Er ikke det en innlysende konklusjon?</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/08/31/regjeringsrokering-setter-frp-lederverv-i-spill/"/>
        <a href="https://www.document.no/2018/08/13/siv-jensen-listhaug-er-en-apenbar-nestlederkandidat/"/>
        <a href="https://www.document.no/2018/01/17/ogsa-skandaler-er-forskjellige/"/>
        <a href="https://www.document.no/2011/11/18/siv-jensen-er-ingen-goneril-men/"/>
        <a href="https://www.document.no/2019/09/16/rajas-brun-propaganda-utspill-folges-opp-i-frp/"/>
        <a href="https://www.document.no/2018/09/12/listhaug-far-ansvar-for-frps-innvandringspolitikk/"/>
        <a href="https://www.document.no/2019/09/17/siv-hvis-venstre-har-problemer-med-a-sitte-i-regjering-med-frp-far-de-ta-konsekvensen-av-det/"/>
        <a href="https://www.document.no/2017/08/07/ny-biografi-listhaug-ble-nesten-kastet-av-sine-egne/"/>
        <a href="https://www.document.no/2019/05/04/frp-kommer-ikke-opp-av-dumpa-uten-sylvi-som-leder/"/>
        <a href="https://www.document.no/2018/09/03/sylvi-jeg-kan-ikke-vaere-noen-andre-enn-meg-selv/"/>
      </related>
    </article>
  </body>
</html>