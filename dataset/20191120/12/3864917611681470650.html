<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2822011-zelenskij-visloviv-spivcutta-ridnim-polkovnika-korostelova.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T12:50:00+00:00"/>
    <meta property="og:title" content="Зеленський висловив співчуття рідним полковника Коростельова"/>
    <meta property="og:description" content="Президент Володимир Зеленський висловив співчуття рідним загиблого на Донбасі командира 128-ї окремої гірсько-штурмової бригади полковника Євгена Коростельова."/>
  </head>
  <body>
    <article>
      <h1>Зеленський висловив співчуття рідним полковника Коростельова</h1>
      <h2>Президент Володимир Зеленський висловив співчуття рідним загиблого на Донбасі командира 128-ї окремої гірсько-штурмової бригади полковника Євгена Коростельова.</h2>
      <address>
        <time datetime="2019-11-20T12:50:00+00:00">20 Nov 2019, 12:50</time>
      </address>
      <p>Про це він сказав під час спілкування зі ЗМІ у Станиці Луганській, повідомляє кореспондент Укрінформу.</p>
      <p>“Я сьогодні своїм указом нагородив, на жаль, посмертно, Євгена Коростельова, який був комбригом 128-ї гірсько-штурмової биргади. Упродовж операції з розмінування він дістав серйозні поранення, і на жаль, він пішов. Але він завжди з нами, тому слава таким героям, ми їм дуже вдячні. Наші співчуття сім’ї, близьким, рідним і його дітям”, - сказав Зеленський.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2821257-sumi-zavtra-poprosautsa-z-komandirom-128-brigadi-evgenom-korostelovim.html">Суми завтра попрощаються з командиром 128 бригади Євгеном Коростельовим</a>
      </blockquote>
      <p>Як повідомлялося, у Харківському військово-медичному клінічному центрі 19 листопада помер командир 128-ї окремої гірсько-штурмової бригади полковник Євген Коростельов, який зазнав тяжких поранень у зоні проведення операції Об’єднаних сил.</p>
      <p>Президент нагородив полковника орденом Богдана Хмельницького ІІ ступеня посмертно.</p>
    </article>
  </body>
</html>