<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/primavalle-usava-il-suo-negozio-come-base-per-lo-spaccio-nascondeva-cocaina-e-oltre-15-000e-in-contanti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T12:27:03+00:00"/>
    <meta property="og:title" content="Primavalle, usava il suo negozio come base per lo spaccio: nascondeva cocaina e oltre 15.000€ in contanti"/>
    <meta property="og:description" content="E’ stata un’ intensa attività investigativa, a far scoprire, agli agenti della Polizia di Stato del commissariato Primavalle, diretto da Tiziana Lorenzo, un’ impresa dello spaccio messa in piedi da un 66enne, originario di Cagliari, che utilizzava la sua attività commerciale come base per la vendita di cocaina. Gli agenti, insospettiti dal continuo via vai […]"/>
  </head>
  <body>
    <article>
      <h1>Primavalle, usava il suo negozio come base per lo spaccio: nascondeva cocaina e oltre 15.000€ in contanti</h1>
      <address><time datetime="2019-11-20T12:27:03+00:00">20 Nov 2019, 12:27</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/foto-primavalle-2_Mod.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>E’ stata un’ intensa attività investigativa, a far scoprire, agli agenti della Polizia di Stato del commissariato Primavalle, diretto da Tiziana Lorenzo, un’ impresa dello spaccio messa in piedi da un 66enne, originario di Cagliari, che utilizzava la sua attività commerciale come base per la vendita di cocaina.</p>
      <p>Gli agenti, insospettiti dal continuo via vai di persone nell’esercizio commerciale e dalla frequenza degli spostamenti del proprietario dal negozio alla sua abitazione e viceversa, anche in orari pomeridiani e serali, hanno deciso di effettuare un controllo più approfondito, insieme ad una unità cinofila della Questura di Roma. </p>
      <p>7 involucri chiusi, contenenti cocaina, sono stati trovati nell’esercizio pubblico, mentre 700 grammi della stessa sostanza insieme a 15.640 euro in contanti erano nascosti nell’abitazione dell’uomo.</p>
      <p>Ingegnoso il nascondiglio ideato dal 66enne. Il denaro e la sostanza stupefacente erano infatti in un vano, assolutamente non visibile a prima vista, in quanto coperto da una piastrella del bagno fissata alla parete con una calamita.</p>
      <p>All’esito del procedimento giudiziario, per C.S., è stata disposta la custodia cautelare in carcere.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/primavalle-usava-il-suo-negozio-come-base-per-lo-spaccio-nascondeva-cocaina-e-oltre-15-000e-in-contanti.html"/>
        <a href="https://www.ilcorrieredellacitta.com/news/roma-ladri-in-azione-da-zara-due-uomini-arrestati.html"/>
        <a href="https://www.ilcorrieredellacitta.com/news-aprilia/occupazioni-abusive-ad-aprilia-in-corso-nuovi-sgomberi-in-zona-toscanini.html"/>
        <a href="https://www.ilcorrieredellacitta.com/ultime-notizie/auto-in-panne-sulla-pontina-oltre-2-chilometri-di-code.html"/>
        <a href="https://www.ilcorrieredellacitta.com/ultime-notizie/pomezia-due-casi-di-scabbia-tra-gli-alunni-dellistituto-di-via-della-tecnica.html"/>
        <a href="https://www.ilcorrieredellacitta.com/news/eur-aveva-allestito-una-serra-di-marijuana-nel-salotto-di-casa-in-manette-23enne.html"/>
      </related>
    </article>
  </body>
</html>