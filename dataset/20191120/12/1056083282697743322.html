<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919209/%D9%82%DB%8C%D9%85%D8%AA-%D8%B3%DA%A9%D9%87-%D9%88-%D8%A7%D8%B1%D8%B2-%D8%AA%D8%AB%D8%A8%DB%8C%D8%AA-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T12:21:03+00:00"/>
    <meta property="og:title" content="قیمت سکه و ارز &quot;تثبیت&quot; شد"/>
    <meta property="og:description" content="در بازار چهارشنبه ۲۹ آبان ماه قیمت‌ها در بازار طلا، سکه و ارز به ثبات نسبی رسیده است."/>
  </head>
  <body>
    <article>
      <h1>قیمت سکه و ارز "تثبیت" شد</h1>
      <address><time datetime="2019-11-20T12:21:03+00:00">20 Nov 2019, 12:21</time> by <a rel="author">مجید معتمدی</a></address>
      <p>در بازار چهارشنبه ۲۹ آبان ماه قیمت‌ها در بازار طلا، سکه و ارز به ثبات نسبی رسیده است.</p>
      <p>به گزارش ایسنا، در زمان انتشار این گزارش قیمت هر عدد سکه تمام بهار آزادی طرح جدید چهار میلیون و ۱۵۰ هزار تومان (بدون تغییر نسبت به دیروز) و قیمت هر عدد سکه تمام بهار آزادی طرح قدیم، چهار میلیون و ۱۳۰ هزار تومان (بدون تغییر نسبت به دیروز) است.</p>
      <p>همچنین هر عدد نیم سکه به قیمت دو میلیون و ۲۰۰ هزار تومان (۳۰ هزار تومان افزایش نسبت به دیروز)، ربع سکه یک میلیون و ۳۸۰ هزار تومان (۲۰ هزار تومان افزایش نسبت به دیروز) و هر عدد سکه یک گرمی به قیمت ۸۵۰ هزار تومان (بدون تغییر نسبت به دیروز) عرضه می‌شود.</p>
      <p>قیمت هر گرم طلای ۱۸ عیار نیز ۴۲۲ هزار و ۴۵۵ تومان (۶۹۳ تومان افزایش نسبت به دیروز) و ارزش هر اونس طلای جهانی ۱۴۷۵.۳۴ دلار است.</p>
      <p>منبع اعلام قیمت‌ها اتحادیه طلا و جواهر تهران است.</p>
      <p>
        <b>ارز مسافرتی چند؟</b>
      </p>
      <p>اما قیمت ارز در صرافی‌های بانکی نسبت به روز گذشته ثابت مانده و هر یورو مسافرتی ۱۳ هزار و ۳۰۰ تومان در بانک‌ها عرضه ‌شد.</p>
      <p>بازار ارز که در روزهای اخیر روند افزایشی به خود گرفته بود، چند روزی است که به ثبات رسیده و بر همین اساس، روز چهارشنبه ۲۹ آبان ثابت ماند و قیمت‌ها در بازار تغییری نداشت.</p>
      <p>قیمت خرید دلار در صرافی‌های مجاز بانکی نسبت به روز گذشته (سه‌شنبه) ثابت بود و ۱۱ هزار و ۸۰۰ تومان است. قیمت فروش این ارز نیز ۱۱ هزار و ۹۰۰ تومان است.</p>
      <p>همچنین هر یورو در این صرافی‌ها ۱۳ هزار تومان خریداری و ۱۳ هزار و ۱۰۰ تومان فروخته ‌شد.</p>
      <p>اما در بانک‌ها قیمت خرید دلار و یورو اندکی افزایش داشت. هر دلار ۱۱ هزار و ۵۷۴ تومان و هر یورو ۱۲ هزار و ۷۸۸ تومان از مشتریان خریداری شد.</p>
      <p>قیمت ارز مسافرتی نسبت به روز گذشته (سه‌شنبه) ثابت ماند و همچون دیروز هر یورو مسافرتی حدود ۱۳ هزار  و ۳۰۰ تومان برای مسافران قیمت‌گذاری شد که بالاتر از نرخ صرافی‌هاست.</p>
      <p>انتهای پیام</p>
    </article>
  </body>
</html>