<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/passanten-zagen-schutters-aanslag-advocaat-rijden/"/>
    <meta property="og:site_name" content="Crimesite"/>
    <meta property="article:published_time" content="2019-11-20T12:07:31+00:00"/>
    <meta property="og:title" content="Passanten zagen schutter(s) aanslag advocaat rijden"/>
    <meta property="og:description" content="Meerdere personen zeggen twee weken geleden de daders van de aanslag op de Enschedese advocaat Philippe Schol en hun vluchtauto gezien. Volgens RTV Oost is dat woensdagochtend duidelijk geworden tijdens passantenonderzoek op de grens van het Twentse Glane met het Duitse Gronau. Alle voorbijgangers werd gevraagd of ze op de dag van de liquidatiepoging – […]"/>
  </head>
  <body>
    <article>
      <h1>Passanten zagen schutter(s) aanslag advocaat rijden</h1>
      <address>
        <time datetime="2019-11-20T12:07:31+00:00">20 Nov 2019, 12:07</time>
      </address>
      <p>Meerdere personen zeggen twee weken geleden de daders van de aanslag op de Enschedese advocaat Philippe Schol en hun vluchtauto gezien. Volgens RTV Oost is dat woensdagochtend duidelijk geworden tijdens passantenonderzoek op de grens van het Twentse Glane met het Duitse Gronau.</p>
      <p>Alle voorbijgangers werd gevraagd of ze op de dag van de liquidatiepoging – vandaag exact twee weken geleden – iets bijzonders hadden gezien. Mensen hebben de auto en ook de inzittenden gezien, aldus de politie. Tijdens het onderzoek werden automobilisten ook gevraagd of ze in het bezit zijn van een dashcam waarmee mogelijk beelden zijn gemaakt.</p>
      <p>De lichtzilvergrijze Volkswagen Polo met de daders is enkele minuten na de aanslag gefilmd door beveiligingscamera’s, zo bleek in Opsporing Verzocht. Het is een gepimpte auto met sportvelgen. Omdat justitie er vanuit gaat dat het motief voor de aanslag in Nederland ligt heeft de Nederlandse recherche het onderzoek intussen van de Duitse collega’s overgenomen.</p>
    </article>
  </body>
</html>