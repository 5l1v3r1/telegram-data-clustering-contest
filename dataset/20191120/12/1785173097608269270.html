<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/o-replica-a-tabloului-mona-lisa-al-lui-da-vinci-vanduta-pentru-mai-mult-de-jumatate-de-milion-de-euro-1922403820002019111219175588"/>
    <meta property="og:site_name" content="News.ro"/>
    <meta property="article:published_time" content="2019-11-20T12:38:00+00:00"/>
    <meta property="og:title" content="O replică a tabloului „Mona Lisa” al lui Da Vinci, vândută pentru mai mult de jumătate de milion de euro"/>
    <meta property="og:description" content="O replică din secolul 17 a tabloului „Mona Lisa” al lui Leonardo Da Vinci a fost vândută, marţi, la o licitaţie Sotheby’s din Paris pentru 552.500 de euro."/>
  </head>
  <body>
    <article>
      <h1>O replică a tabloului „Mona Lisa” al lui Da Vinci, vândută pentru mai mult de jumătate de milion de euro</h1>
      <address><time datetime="2019-11-20T12:38:00+00:00">20 Nov 2019, 12:38</time> by <a rel="author">News.ro</a></address>
      <p>
        <b>O replică din secolul 17 a tabloului „Mona Lisa” al lui Leonardo Da Vinci a fost vândută, marţi, la o licitaţie Sotheby’s din Paris pentru 552.500 de euro.</b>
      </p>
      <p>Preţul final a fost de aproximativ şase ori mai mare decât estimarea.</p>
      <p>„Mona Lisa” (sau „Gioconda”), la care Da Vinci a început să lucreze în 1503, se află de mai bine de două secole la muzeul Luvru din Paris. Se crede că tabloul o înfăţişează pe Lisa Gherardini, soţia unui comerciant de mătase din Florenţa, Francesco Giocondo.</p>
      <p>„Acest rezultat uimitor demonstrează puterea fascinaţiei durabile a acestei picturi emblematice”, a transmis Baukje Coenen, directorul Sotheby’s, într-un comunicat citat de Reuters.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>