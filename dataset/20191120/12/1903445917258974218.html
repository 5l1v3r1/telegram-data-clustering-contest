<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53194/ujra-mozgasban-a-darksiders-genesis"/>
    <meta property="og:site_name" content="PlayDome"/>
    <meta property="article:published_time" content="2019-11-20T12:57:00+00:00"/>
    <meta property="og:title" content="Újra mozgásban a Darksiders Genesis"/>
    <meta property="og:description" content="A legújabb előzetesen a creature core rendszert láthatjuk működés közben."/>
  </head>
  <body>
    <article>
      <h1>Újra mozgásban a Darksiders Genesis</h1>
      <h2>A legújabb előzetesen a creature core rendszert láthatjuk működés közben.</h2>
      <address><time datetime="2019-11-20T12:57:00+00:00">20 Nov 2019, 12:57</time> by <a rel="author">GeryG</a></address>
      <p>Ha minden a tervek szerint alakul, PC-n és Stadián már néhány héten belül megjelenik a <b>Darksiders Genesis</b>. Az <i>Airship Syndicate</i> stúdiójában készülő akció-szerepjáték a napokban új előzetest kapott, amely a creature core rendszert mutatja be.</p>
      <p>Ez tulajdonképpen karakterünk harci képességeinek fejlődését takarja, amely a lemészárolt démonokból gyűjtött anyagra épül. Ezzel lehet apránként újabb képességeket feloldani, de akár fizethetünk is velük Vulgrim standjánál. Mivel a sorozat történetében először két karakterünk is lesz – Strife és War – fontos lesz, hogy kettejük eltérő képességeit ügyesen összehangoljuk.</p>
      <figure>
        <iframe src="https://www.youtube.com/embed/eF70PaQgOWA" width="640" height="360" data-service="Youtube" scrolling="no"/>
      </figure>
      <p>A Darksiders Genesis PC-re és Stadiára december 5-én, míg PlayStation 4-re, Xbox One-ra és Nintendo Switchre 2020. február 14-én fog megjelenni. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7277/darksiders-genesis">Darksiders Genesis</a>
      </p>
    </article>
  </body>
</html>