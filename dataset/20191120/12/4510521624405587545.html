<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/economie/stiri-economice/noile-conditii-pensionare-intrat-vigoare-depune-cererile-1_5dd531ab5163ec427139846c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T12:38:38+00:00"/>
    <meta property="og:title" content="Noile condiţii de pensionare au intrat în vigoare. De când se pot depune cererile"/>
    <meta property="og:description" content="Casa Naţională de Pensii Publice a anunţat că persoanele interesate să iasă la pensie, care vor să beneficieze de noul mod de calcul pot depune deja cereri în acest sens."/>
  </head>
  <body>
    <article>
      <h1>Noile condiţii de pensionare au intrat în vigoare. De când se pot depune cererile</h1>
      <address><time datetime="2019-11-20T12:38:38+00:00">20 Nov 2019, 12:38</time> by <a rel="author">Afrodita Cicovschi</a></address>
      <h4>Casa Naţională de Pensii Publice a anunţat că persoanele interesate să iasă la pensie, care vor să beneficieze de noul mod de calcul pot depune deja cereri în acest sens.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/pitesti/cum-poti-primi-strainatate-pensie-stat-limita-varsta-regulile-ue-1_5dd3f1125163ec42712f0f0e/index.html"/>
        <a href="https://adevarul.ro/economie/stiri-economice/pensionarii-romania-nevoiti-astepte-l-sase-luni-obtine-calcularea-pensiei-reactia-ministrului-muncii-1_5dd04de75163ec427116a9ae/index.html"/>
        <a href="https://adevarul.ro/locale/alba-iulia/Sefa-dna-alba-iulia-procuroarea-danusia-boicean-pensioneaza-doar-48-ani-1_5dccfe445163ec4271007796/index.html"/>
      </related>
      <p>Începând din 18 noiembrie.2019, persoanele interesate pot depune la casele teritoriale de pensii cereri de pensionare pentru limită de vârstă cu <a href="https://www.cnpp.ro/web/guest/noutati/-/asset_publisher/FbjvUfJwDu7P/content/precizari-referitoare-la-modificarea-adusa-legii-nr-263-2010?redirect=https%3A%2F%2Fwww.cnpp.ro%2Fweb%2Fguest%2Fnoutati%3Fp_p_id%3D101_INSTANCE_FbjvUfJwDu7P%26p_p_lifecycle%3D0%26p_p_state%3Dnormal%26p_p_mode%3Dview%26p_p_col_id%3Dcolumn-1%26p_p_col_pos%3D1%26p_p_col_count%3D3">beneficiile Legii nr.215/14.11.2019 pentru modificarea Legii nr.263/2010 privind sistemul unitar de pensii publice.</a></p>
      <p>
        <b>Elementele de noutate se  referă la:</b>
      </p>
      <p>- acordarea unui spor la stagiu de cotizare pentru perioadele lucrate în condiţii deosebite, după data de 01.04.2001, de 4 luni pentru fiecare an realizat în condiţii deosebite, faţă de 3 luni conform reglementării anterioare);</p>
      <p>- reducerea vârstei standard de pensionare aferentă perioadelor încadrate în condiţii deosebite de muncă şi pentru perioade mai mici de 6 ani;</p>
      <p>- reducerea mai mare a vârstei standard de pensionare, conform tabelului nr.1 de la art.55, alin. (1) din Legea nr.263/2010, cu modificările şi completările ulterioare.</p>
      <p>Reducerea vârstei de pensionare pentru munca în condiţii deosebite este posibilă, conform Legii pensiilor, numai la pensionarea pentru limită de vârstă.</p>
      <p><b>De noile reguli privind pensionarea pot beneficia doar persoanele care se pensionează din data intrării în vigoare a Legii nr. 215/2019, respectiv din 17 noiembrie 2019</b>.</p>
      <p>Aşadar, cei pensionaţi pentru limită de vârstă înainte de această dată nu vor putea beneficia de noul mod de calcul, deoarece legea nu prevede nicio măsură de recalculare pentru cei deja pensionaţi.</p>
      <hr/>
    </article>
  </body>
</html>