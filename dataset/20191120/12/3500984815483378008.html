<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/novy-vw-e-up-2020-startuje-na-pouhych-449-000-kc"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-20T12:29:57+00:00"/>
    <meta property="og:title" content="Nový VW e-up! (2020) startuje za akční cenu 449 000 Kč"/>
    <meta property="og:description" content="Volkswagen právě spustil předprodej nového elektromobilu e-up! (2020). A cena pro prvních 50 zákazníků je výjimečně zajímavá."/>
  </head>
  <body>
    <article>
      <h1>Nový VW e-up! (2020) startuje za akční cenu 449 000 Kč</h1>
      <address><time datetime="2019-11-20T12:29:57+00:00">20 Nov 2019, 12:29</time> by <a rel="author">Martin Skořepa</a></address>
      <p>
        <b>Volkswagen právě spustil předprodej nového elektromobilu e-up! (2020). A cena pro prvních 50 zákazníků je výjimečně zajímavá.</b>
      </p>
      <figure>
        <img src="https://elektrickevozy.cz/wp-content/uploads/2019/11/volkswagen-e-up-2020-obr1.jpg"/>
      </figure>
      <blockquote>
        <b><i>„Modernizovaný Volkswagen e-up! (2020) byl představen ve světové premiéře na IAA ve Frankfurtu a nyní jsme zahájili jeho předprodej exkluzivní edicí za velmi výhodných podmínek,“</i> říká Jiří Štoček, ředitel divize Volkswagen osobní vozy společnosti Porsche Česká republika. <i>„Rozšíření elektromobility je podmíněno cenovou dostupností a Volkswagen jde v tomto ohledu příkladem novým modelem e-up!, který lze nyní objednávat za mimořádně atraktivních 449 000 Kč včetně DPH.“</i></b>
      </blockquote>
      <figure>
        <img src="https://elektrickevozy.cz/wp-content/uploads/2019/11/volkswagen-e-up-2020-obr3.jpg"/>
      </figure>
      <p>Nový elektromobil <a href="https://elektrickevozy.cz/clanky/volkswagen-e-up-2020-novy-elektromobil-s-dojezdem-pres-250-km">Volkswagen e-up! (2020)</a> je ideálním vozidlem pro cestování po městě a každodenní dojíždění. Využitelná kapacita akumulátorů vzrostla z 16,4 kWh na 32,3 kWh. Díky tomu se dojezd na jedno nabití v praktickém provozu při předpokládané spotřebě elektrické energie 12,7 kWh/100 km prodloužil až na 260 km. O pohon se stará 61kW elektromotor, se kterým lze z 0 na 100 km/hod zrychlit za 11,9 sekundy. Nejvyšší rychlost je omezena na 130 km/hod. Volkswagen poskytuje na baterie záruku po dobu 8 let, resp. do ujetí 160 000 km.</p>
      <figure>
        <img src="https://elektrickevozy.cz/wp-content/uploads/2019/11/volkswagen-e-up-2020-obr2.jpg"/>
      </figure>
      <p>Volkswagen se v rámci modernizace svého nejmenšího modelu zaměřil také na nabíjení. Nový e-up! je možné nabíjet výkonem až 40 kW při využití stejnosměrného proudu. V tomto případě se akumulátory nabijí na 80 % kapacity za pouhých 60 minut. Aplikace „maps + more“ umožňuje uživatelům ovládat nabíjecí proces z chytrého telefonu, od spuštění nabíjení přes jeho ukončení či přerušení až po naprogramování časovače. Stejným způsobem lze používat také nezávislou klimatizaci.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/volkswagen-e-up-2020-novy-elektromobil-s-dojezdem-pres-250-km">Volkswagen e-up (2020): nový elektromobil s dojezdem přes 250 km</a>
        </li>
        <li>
          <a href="https://elektrickevozy.cz/clanky/zname-cenu-elektromobilu-od-svedskeho-startupu-uniti">Známe cenu elektromobilu od švédského startupu Uniti</a>
        </li>
        <li>
          <a href="https://elektrickevozy.cz/clanky/vw-odkryva-cenu-id-3">VW odkrývá cenu ID.3</a>
        </li>
      </ol>
    </article>
  </body>
</html>