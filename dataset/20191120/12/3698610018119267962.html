<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/yunisef-ta-yevropeyskiy-institut-bioinformatiki-zakoduyut-konvenciyu-pro-prava-ditini-na-sintetichniy-dnk-330289_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T12:15:00+00:00"/>
    <meta property="og:title" content="ЮНІСЕФ та Європейський інститут біоінформатики закодують Конвенцію про права дитини на синтетичній ДНК"/>
    <meta property="og:description" content="Отримана ДНК зберігатиметься в умовах вічної мерзлоти в Арктичному світовому архіві на Шпіцбергені."/>
  </head>
  <body>
    <article>
      <h1>ЮНІСЕФ та Європейський інститут біоінформатики закодують Конвенцію про права дитини на синтетичній ДНК</h1>
      <h2>Отримана ДНК зберігатиметься в умовах вічної мерзлоти в Арктичному світовому архіві на Шпіцбергені.</h2>
      <address>
        <time datetime="2019-11-20T12:15:00+00:00">20 Nov 2019, 12:15</time>
      </address>
      <p>У Норвегії ЮНІСЕФ спільно з Європейським інститутом біоінформатики (EMBL), Twist Bioscience та Imagene SA проведуть захід з кодування Конвенції про права дитини на синтетичній ДНК. Захід приурочено до глобальної акції ЮНІСЕФ з привернення уваги до 30 річниці Конвенції ООН про права дитини, розповіли Дитячому фонді ООН.</p>
      <p>Зазначається, що отримана ДНК зберігатиметься в умовах вічної мерзлоти в Арктичному світовому архіві на Шпіцбергені, завдяки чому Конвенція стане першим у світі документом, який зберігається таким чином, і буде в безпеці протягом мільйонів років.</p>
      <p>Послідовність ДНК для Конвенції також буде доступною в Європейському архіві нуклеотидів як доказ автентичності.</p>
      <p>Також ЮНІСЕФ закликав всіх виступити на підтримку найбідніших і найвразливіших дітей та допомогти 20 листопада символічно "розмалювати світ у колір ЮНІСЕФ" - для цього потрібно робити щось або вдягти щось синє в школу, на вулицю, у конференц-зал, на спортивний майданчик або стадіон, чи зробити відповідний пост у соціальних мережах.</p>
      <p>Також зазначимо, що влада 25 українських міст і громад на день <b><a href="https://dt.ua/UKRAINE/yunisef-25-ukrayinskih-mist-na-den-peredadut-vladu-dityam-330285_.html">передасть керування місцевим самоврядуванням дітям</a></b>. До акції приєднаються Львів, Одеса, Херсон, Миколаїв, Черкаси, Кам'янець-Подільський, Тернопіль, Бахмут та інші міста і громади.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>