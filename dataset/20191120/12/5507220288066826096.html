<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187381/"/>
    <meta property="og:site_name" content="Janam TV"/>
    <meta property="article:published_time" content="2019-11-20T12:09:49+00:00"/>
    <meta property="og:title" content="ഒടുവിൽ പിണറായി സർക്കാരിനെതിരെ എസ് എഫ് ഐ യും ; മാർക്ക് തട്ടിപ്പ് കേസിൽ അന്വേഷണമില്ലെങ്കിൽ തെരുവിലിറങ്ങും"/>
    <meta property="og:description" content="തിരുവനന്തപുരം : മാർക്ക് തട്ടിപ്പ് കേസ് പൂഴ്ത്താൻ ശ്രമിക്കുന്ന പിണറായി സർക്കാരിനെതിരെ ഇടത് വിദ്യാർത്ഥി സംഘടനയായ എസ് എഫ് ഐ യും . കേരള സര്‍വകലാശാലയിലെ"/>
  </head>
  <body>
    <article>
      <h1>ഒടുവിൽ പിണറായി സർക്കാരിനെതിരെ എസ് എഫ് ഐ യും ; മാർക്ക് തട്ടിപ്പ് കേസിൽ അന്വേഷണമില്ലെങ്കിൽ തെരുവിലിറങ്ങും</h1>
      <address><time datetime="2019-11-20T12:09:49+00:00">20 Nov 2019, 12:09</time> by <a rel="author">Janam TV Web Desk</a></address>
      <p>തിരുവനന്തപുരം : മാർക്ക് തട്ടിപ്പ് കേസ് പൂഴ്ത്താൻ ശ്രമിക്കുന്ന പിണറായി സർക്കാരിനെതിരെ ഇടത് വിദ്യാർത്ഥി സംഘടനയായ എസ് എഫ് ഐ യും . കേരള സര്‍വകലാശാലയിലെ മാര്‍ക്ക് തട്ടിപ്പില്‍ അന്വേഷണമില്ലെങ്കില്‍ തെരുവിലിറങ്ങുമെന്ന് എസ്എഫ്ഐ ദേശീയ പ്രസിഡന്‍റ് വി പി സാനു .</p>
      <p>കുറ്റക്കാര്‍ക്കെതിരെ മുഖം നോക്കാതെ നടപടിയെടുക്കാൻ ഒരു സർക്കാരിനു കഴിയണം . ക്രമവിരുദ്ധമായി മാര്‍ക്ക് കൂട്ടിക്കൊടുത്തത് അന്വേഷിക്കണം. അന്വേഷണം അട്ടിമറിക്കാന്‍ ശ്രമിച്ചാല്‍ എസ്എഫ്ഐ രംഗത്തിറങ്ങുമെന്നും സാനു വ്യക്തമാക്കി. സര്‍വകലാശാലയുടെ വിശ്വാസ്യതയെ തകര്‍ക്കുന്ന നടപടികള്‍ അംഗീകരിക്കാനാകില്ലെന്നും എസ് എഫ് ഐ നേതാവ് പ്രസ്താവിച്ചു .</p>
      <p>തിരുവനന്തപുരത്ത് വാര്‍ത്താസമ്മേളനത്തിലായിരുന്നു വി പി സാനു ഇക്കാര്യം വ്യക്തമാക്കിയത്.</p>
    </article>
  </body>
</html>