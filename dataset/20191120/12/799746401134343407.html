<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103274/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T12:15:53+00:00"/>
    <meta property="og:title" content="Swedbank розслідуватиме можливі порушення санкцій США проти РФ"/>
    <meta property="og:description" content="Виконавчий директор Swedbank Єнс Хенріксон пообіцяв у середу “докопатися до суті” ймовірного переказу банком коштів російського виробника озброєння “Калашников”, що було б порушенням міжнародних санкцій проти Росії."/>
  </head>
  <body>
    <article>
      <h1>Swedbank розслідуватиме можливі порушення санкцій США проти РФ</h1>
      <address>
        <time datetime="2019-11-20T12:15:53+00:00">20 Nov 2019, 12:15</time>
      </address>
      <p>Виконавчий директор Swedbank Єнс Генріксон пообіцяв у середу "докопатися до суті" ймовірного переказу банком коштів російського виробника озброєння "Калашников", що було б порушенням міжнародних санкцій проти Росії.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Swedbank, який вже проводить внутрішнє розслідування щодо підозри у відмиванні грошей, <b><a href="https://www.eurointegration.com.ua/news/2019/11/20/7103255/">заявив</a></b>, що не знає про таке порушення після того, як відповідний матеріал опублікував державний мовник Швеції.</p>
      <p>Згідно з повідомленням, Swedbank перерахував понад 1 мільйон євро (1,1 мільйона доларів) від групи "Калашников" його американському дочірньому підприємстві через бізнес-мережу російського олігарха, який є акціонером російської збройової фірми.</p>
      <p>Влада США раніше стягувала мільярди доларів штрафів з європейських банків за незаконні фінансові операції, які порушили її санкції проти низки країн.</p>
      <p>Генріксон сказав, що власне внутрішнє розслідування Swedbank буде завершено на початку 2020 року, і його висновки "будуть повідомлені", не уточнюючи, коли.</p>
      <p>Swedbank втратив близько 40% своєї ринкової вартості, оскільки з'явилися твердження, що його естонська філія обробляла підозрілі операції у розмірі до 20 мільярдів євро на рік з боку переважно нерезидентів Росії між 2010 та 2016 роками.</p>
      <p>Скандал розпочався з Danske Bank, найбільшого банку Данії. Триває розслідування у декількох країнах щодо понад 200 мільярдів євро підозрілих платежів, які пройшли через естонську філію Danske між 2007 та 2015 роками. Це один з найбільших в історії скандалів з відмиванням грошей.</p>
      <p>"Я збираюся взяти цю інформацію та надіслати її нашим слідчим, і ми детальніше розглянемо її", - сказав Генрікссон, не підтверджуючи існування таких клієнтів.</p>
      <p>У жовтні державний прокурор Естонії заявив, що відкриває кримінальне розслідування стосовно Swedbank.</p>
      <p>Читайте також: <b>"<a href="https://www.eurointegration.com.ua/articles/2019/02/21/7093127/">Шведська "пральня" та російські гроші: що відомо про масштабне відмивання коштів у Swedbank</a>".</b></p>
    </article>
  </body>
</html>