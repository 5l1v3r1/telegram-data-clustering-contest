<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904484/wolf-maakt-meteen-indruk-bij-genk-bestuurders-glommen-van-trots-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T12:44:00+00:00"/>
    <meta property="og:title" content="Wolf maakt meteen indruk bij Genk: &quot;Bestuurders glommen van trots&quot;"/>
    <meta property="og:description" content="KRC Genk had dinsdag zijn eerste werkdag als trainer van de Limburgers achter de rug. Nog voor zijn voorstelling stond hij al voor de groep van Genk. Tijdens die training liet hij ook een goede indruk na."/>
  </head>
  <body>
    <article>
      <h1>Wolf maakt meteen indruk bij Genk: "Bestuurders glommen van trots"</h1>
      <address>
        <time datetime="2019-11-20T12:44:00+00:00">20 Nov 2019, 12:44</time>
      </address>
      <p>
        <b>KRC Genk had dinsdag zijn eerste werkdag als trainer van de Limburgers achter de rug. Nog voor zijn voorstelling stond hij al voor de groep van Genk. Tijdens die training liet hij ook een goede indruk na.</b>
      </p>
      <p>Er werd bij de aanstelling van Wolf nog getwijfeld of de Duitser wel genoeg kennis had van de Belgische competitie. Volgens analist Stef Wijnants valt dat goed mee. "Wolf is niet gekomen om te falen en ook niet om hier de pionnen op orde te zetten en dan snel terug te keren naar zijn Bundesliga. Zonder in detail te treden liet hij verstaan dat de Jupiler Pro League geen al te grote geheimen voor hem had", klonk het bij <a href="https://sporza.be/nl/2019/11/19/_jonge-wolf-hannes-wolf-maakte-een-vlotte-ontspannen-en-solide/"><i>Sporza</i></a>.</p>
      <p>Wijnants gelooft dat het er bij de trainingen van Genk voorlopig ook bijzonder pittig aan toe zal gaan. "Genk zal wellicht een stuk van de Limburgse openheid en gemoedelijkheid moeten inboeten, maar toeval bestaat zelden of nooit bij Duitse ploegen en dus ook niet bij een Duitse studax als Wolf. Trainingen zullen werkdagen zijn, arbeidsethos geen loos begrip", aldus Wijnants.</p>
      <p>Ook tactisch zal Wolf voor een verschil zorgen, voorspelt Wijnants. "Uiteraard wil hij offensief voetbal spelen, het tegendeel zou maar gek zijn bij een club die op en naast het veld dominant wil zijn. Toch voel je dat hij elke speler een specifieke taak zal meegeven en dat hij in eerste instantie de aanvalspatronen binnen een duidelijk kader wil zien. Toen hij opwierp dat zijn stijl past bij het DNA van de club, glommen achteraan de zaal de bestuurders van trots", besluit Wijnants.</p>
    </article>
  </body>
</html>