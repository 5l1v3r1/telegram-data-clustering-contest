<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/anakoinwthike-totenam-mourinio"/>
    <meta property="og:site_name" content="euronews"/>
    <meta property="article:published_time" content="2019-11-20T12:52:48+00:00"/>
    <meta property="og:title" content="Ανακοινώθηκε από την Τότεναμ ο Ζοζέ Μουρίνιο"/>
    <meta property="og:description" content="Απέναντι στον Ολυμπιακό το πρώτο ευρωπαϊκό του παιχνίδι με τη νέα του ομάδα"/>
  </head>
  <body>
    <article>
      <h1>Ανακοινώθηκε από την Τότεναμ ο Ζοζέ Μουρίνιο</h1>
      <address><time datetime="2019-11-20T12:52:48+00:00">20 Nov 2019, 12:52</time> by <a rel="author">Ioannis Giagkinis</a></address>
      <figure>
        <img src="https://static.euronews.com/articles/stories/04/31/12/02/773x435_cmsv2_201c36c2-8b6a-54df-8102-82297ca79336-4311202.jpg"/>
      </figure>
      <p>Εντεκα μηνες μετά την αποχώρησή του από τον πάγκο της Μάντσεστερ Γιουνάιτεντ, ο Ζοζέ Μουρίνιο επιστρέφει στην Πρέμιερ Λιγκ. Το πρωί της Τετάρτης ανακοινώθηκε η πρόσληψή του από την Τότεναμ, με τον πρόεδρο της περσινής φιναλιστ του Τσάμπιονς Λιγκ Ντανιέλ Λίβι να κάνει λόγο για <i>«έναν από τους πιο πετυχημένους προπονητές στην ιστορία του ποδοσφαίρου που έχει πλεόνασμα εμπειρίας και μπορεί να φέρει τίτλους στην ομάδα».</i></p>
      <p>Ενθουσιασμένος δήλωσε ο ίδιος ο Μουρίνιο, που υποστήριξε ότι τον εξιτάρει η ποιότητα στο ρόστερ αλλά και στην ακαδημία της Τότεναμ. Παραλαμβάνει τους Πετεινούς στην 14η θέση της βαθμολογίας αλλά η πρώτη μεγάλη δοκιμασία του θα είναι απέναντι στον Ολυμπιακό την ερχόμενη εβδομάδα για την 5η αγωνιστική των ομίλων του Τσάμπιονς Λιγκ.</p>
      <p>Ο Μουρίνιο έχει κερδίσει τίτλους με όλες τις μεγάλες ομάδες στον πάγκο των οποίων έκατσε, συμπεριλαμβανομένων δύο Τσάμπιονς Λιγκ με την Πόρτο και Ιντερ. Με την προηγούμενη ομάδα του, την Μάντσεστερ Γιουνάιτεντ, κατέκτησε το Europa League.</p>
      <p>Το νέο συμβόλαιό του έχει διάρκεια ως το καλοκαίρι του 2023. Διαδέχεται τον Μαουρίτσιο Ποκετίνο, το τέλος της συνεργασίας του οποίου με την Τότεναμ ανακοινώθηκε την Τρίτη.</p>
    </article>
  </body>
</html>