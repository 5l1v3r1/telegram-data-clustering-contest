<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/opposition-protest-in-kerala-assembly.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="സഭ തടസപ്പെടുത്തിയ എം.എല്‍.എമാര്‍ക്കതിരെ നടപടി ആലോചിക്കുന്നെന്ന് സ്പീക്കര്‍; പ്രതിപക്ഷം വീണ്ടും നടുത്തളത്തിലിറങ്ങി"/>
    <meta property="og:description" content="Kerala Assembly KERALA NEWS LDF Govt Shafi Parambil UDF Kerala തിരുവനന്തപുരം: സഭ തടസപ്പെടുത്തിയ നാല് പ്രതിപക്ഷ എം.എല്‍.എമാര്‍ക്കതിരെ നടപടി ആലോചിക്കുന്നെന്ന് സ്പീക്കര്‍. എ"/>
  </head>
  <body>
    <article>
      <h1>സഭ തടസപ്പെടുത്തിയ എം.എല്‍.എമാര്‍ക്കതിരെ നടപടി ആലോചിക്കുന്നെന്ന് സ്പീക്കര്‍; പ്രതിപക്ഷം വീണ്ടും നടുത്തളത്തിലിറങ്ങി</h1>
      <address><time datetime="2019-11-20T12:11:00+00:00">20 Nov 2019, 12:11</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: സഭ തടസപ്പെടുത്തിയ നാല് പ്രതിപക്ഷ എം.എല്‍.എമാര്‍ക്കതിരെ നടപടി ആലോചിക്കുന്നെന്ന് സ്പീക്കര്‍. എം.എല്‍.എമാരായ റോജി എം.ജോണ്‍, എല്‍ദോസ് കുന്നപ്പള്ളി, ഐ.സി ബാലകൃഷ്ണന്‍, അന്‍വര്‍ സാദത്ത് എന്നിവര്‍ സ്പീക്കറുടെ ഡയസില്‍ കയറി പ്രതിഷേധിച്ചിരുന്നു. ഇവര്‍ക്കെതിരെ നടപടി സ്വീകരിക്കുന്ന കാര്യം ആലോചിക്കുമെന്ന് സ്പീക്കര്‍ സഭയെ അറിയിച്ചു.</p>
      <p>നാല് പേരും സഭാ മര്യാദകള്‍ ലംഘിച്ചെന്ന് സ്പീക്കര്‍ പറഞ്ഞു. പ്രതിപക്ഷ പ്രതിഷേധം ശക്തമായതിനെത്തുടര്‍ന്ന് സഭ നിര്‍ത്തിവച്ചിരുന്നു. വീണ്ടും ചോദ്യോത്തര വേള ആരംഭിച്ച സാഹചര്യത്തില്‍ പ്രതിപക്ഷം വീണ്ടും നടത്തളത്തിലിറങ്ങി പ്രതിഷേധിക്കുകയാണ്.</p>
      <related>
        <a href="https://www.doolnews.com/kerala-assembly-udf-protest-against-ldf-goverment-over-shafi-parambil-issue.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ചൊവ്വാഴ്ച കെ.എസ്.യു സംഘടിപ്പിച്ച മാര്‍ച്ചിനിടെ ഷാഫി പറമ്പില്‍ എം.എല്‍.എ ഉള്‍പെടെയുളളവര്‍ക്ക് മര്‍ദ്ദനമേറ്റതിലാണ് നിയമസഭയില്‍ പ്രതിപക്ഷ പ്രതിഷേധം. സ്പീക്കറുടെ ഇരിപ്പിടത്തിന് സമീപം കയറി പ്രതിപക്ഷം പ്രതിഷേധിച്ചു.</p>
      <p>കെ.എസ്.യുവിന്റെ നിയമസഭാ മാര്‍ച്ചില്‍ ഷാഫി പറമ്പില്‍ എം.എല്‍.എ, കെ.എസ്.യു സംസ്ഥാന പ്രസിഡന്റ് കെ.എം അഭിജിത്ത് തുടങ്ങിയവര്‍ക്ക് പോലീസ് മര്‍ദനമേറ്റിരുന്നു. അടിയന്തര പ്രമേയത്തിന് അനുമതി നിഷേധിച്ചതിന് പിന്നാലെയാണ് പ്രതിപക്ഷം പ്രതിഷേധിച്ചത്</p>
      <p>ഷാഫിയുടെ രക്തം പുരണ്ട വസ്ത്രം സഭയില്‍ ഉയര്‍ത്തിയാണ് പ്രതിപക്ഷത്തിന്റെ പ്രതിഷേധം. ചോദ്യോത്തര വേള നിര്‍ത്തിവെച്ച് വിഷയം ചര്‍ച്ച ചെയ്യണമെന്ന പ്രതിപക്ഷ നേതാവ് രമേശ് ചെന്നിത്തല ആവശ്യപ്പെട്ടിരുന്നെങ്കിലും ചോദ്യോത്തര വേള നിര്‍ത്തിവെക്കാന്‍ ആവില്ലെന്നും ഷാഫിയുടെ വിഷയത്തില്‍ ലഭിച്ച അടിയന്തര നോട്ടീസ് പരിഗണിക്കാമെന്നും സ്പീക്കര്‍ മറുപടി നല്‍കി. തുടര്‍ന്ന് പ്ലക്കാര്‍ഡും ബാനറുമായി പ്രതിപക്ഷ അംഗങ്ങള്‍ മുദ്രാവാക്യം മുഴക്കി പ്രതിഷേധിച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/yKzBjGPYUME" width="500" height="281" data-service="Youtube" scrolling="no"/>
      </figure>
    </article>
  </body>
</html>