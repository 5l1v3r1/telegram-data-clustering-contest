<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/simeonov-kandidaturata-na-cacarov-za-predsedatel-na-kpkonpi-ne-e-obsazhdana-s-nfsb.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T12:30:00+00:00"/>
    <meta property="og:title" content="Симеонов: Кандидатурата на Цацаров за председател на КПКОНПИ не е обсъждана с НФСБ"/>
    <meta property="og:description" content="&quot;Не беше правилно представена новината, свързана с брифинга за издигането на неговата кандидатура&quot;, заяви той"/>
  </head>
  <body>
    <article>
      <h1>Симеонов: Кандидатурата на Цацаров за председател на КПКОНПИ не е обсъждана с НФСБ</h1>
      <h2>"Не беше правилно представена новината, свързана с брифинга за издигането на неговата кандидатура", заяви той</h2>
      <address><time datetime="2019-11-20T12:30:00+00:00">20 Nov 2019, 12:30</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Изтича срокът за издигане на кандидати за шеф на КПКОНПИ. До момента кандидатурите са две – на Сотир Цацаров и Симеон Найденов, издигнат от „Воля”.</p>
      <p>Валери Симеонов заяви, че въпреки че кандидатурата на Цацаров беше обявена като обща, тя не обсъждана с НФСБ.</p>
      <p>„Вчера не беше правилно представена новината, свързана с брифинга за издигането на неговата кандидатура. Въпросът за избирането на г-н Цацаров не е обсъждан в НФСБ, нито в групата. Повечето медии го бяха представили като съвместна обща кандидатура на ГЕРБ и "Обединени патриоти", обясни Симеонов.</p>
      <p>Утре Сотир Цацаров ще се срещне с НФСБ в парламента и след това ще бъде взето решение, уточни Валери Симеонов.</p>
      <p>От своя страна председателят на ПГ на ГЕРБ Даниела Дариткова заяви пред журналисти, че няма недоразумение и кандидатурата на Сотир Цацаров е консенсусна.</p>
      <p>"Вие сте чули, че ще има среща и изслушване на г-н Цацаров от групата на "Обединени патриоти". Всичко ще се изясни, така или иначе не беше възможно всеки един народен представител от двете парламентарни групи да се подпише под това предложение. Времето не позволяваше да се случи това, но наистина кандидатурата е консенсусна", подчерта Дариткова.</p>
    </article>
  </body>
</html>