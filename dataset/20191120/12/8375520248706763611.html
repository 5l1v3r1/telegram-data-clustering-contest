<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sinoptiki-sklali-prognoz-pogodi-na-noviy-rik-v-ukrajini-641192.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T12:45:59+00:00"/>
    <meta property="og:title" content="Синоптики склали прогноз погоди на Новий рік в Україні"/>
    <meta property="og:description" content="Метеоролог розповів, що на Новий рік-2020 погода буде морозною"/>
  </head>
  <body>
    <article>
      <h1>Синоптики склали прогноз погоди на Новий рік в Україні</h1>
      <address>
        <time datetime="2019-11-20T12:45:59+00:00">20 Nov 2019, 12:45</time>
      </address>
      <h4>Метеоролог розповів, що на Новий рік-2020 погода буде морозною</h4>
      <p>За прогнозом сайту «Метеоролог» грудень цього року очікується тепліший, ніж зазвичай у цей час. Похолодання і сніг скоріше за все прийдуть з 15 грудня.</p>
      <p>У Східній Європі відхилення від середньої температури в грудні очікується в межах 3 градусів за Цельсієм. Погода буде вологою і сирою, прогнозуються опади мокрого снігу з дощем. Фахівці не виключають, що місяць встановить температурні рекорди. Похолодання і снігопади з'являться у другій половині грудня.</p>
      <p>А ось народний синоптик Леонід Горбань повідомив, що під кінець першого зимового місяця в Україну прийдуть морози і на Новий рік буде холодно, але без снігу. 31 грудня середня температура повітря досягне -9 градусів.</p>
      <p>Британські метеорологи у свою чергу приголомшили своїм прогнозом для України. На їхню думку, нас чекає найсуворіша зима за 30 років. Морози сягатимуть до -20 градусів нижче нуля.</p>
      <p>Раніше народний синоптик Леонід <a href="https://glavcom.ua/country/society/skladeno-prognoz-pogodi-na-gruden-zima-bude-duzhe-snizhnoju-640399.html">Горбань повідомив</a>, що на початку грудня можливе короткочасне потепління, а з 12 грудня в Україні почнуться сильні морози. Крім того, каже синоптик, в січні і лютому морози посиляться.</p>
      <p>«Морози сягатимуть -18...-25 градусів. Очікуються також рясні снігопади. Великих періодів відлиги не передбачається. Практично вся зима буде дуже сніжною», – зазначив Горбань.</p>
      <p>Нагадаємо, що на новорічно-різдвяні свята у грудні 2019 року і січні 2020 року <a href="https://glavcom.ua/news/rizdvyani-vihidni-skilki-ukrajinci-vidpochivayut-na-novorichni-svyata--641093.html">українці будуть відпочивати вісім днів.</a></p>
      <related>
        <a href="https://glavcom.ua/news/rizdvyani-vihidni-skilki-ukrajinci-vidpochivayut-na-novorichni-svyata--641093.html"/>
        <a href="https://glavcom.ua/news/ukrajinciv-poperedili-pro-nebezpeku-cherez-silniy-tuman-641087.html"/>
        <a href="https://glavcom.ua/news/tuman-i-doshchi-prognoz-pogodi-v-ukrajini-na-20-listopada-641065.html"/>
      </related>
    </article>
  </body>
</html>