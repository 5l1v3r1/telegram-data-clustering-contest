<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/sport/calcio/mihajlovic-news-1.4896840"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T12:45:45+00:00"/>
    <meta property="og:title" content="Mihajlovic dimesso dall'ospedale"/>
    <meta property="og:description" content="Il tecnico, che lotta contro la leucemia, ha concluso il terzo ciclo di terapie. Una giornata in famiglia, poi domani dirigerà l'allenamento"/>
  </head>
  <body>
    <article>
      <h1>Mihajlovic dimesso dall'ospedale</h1>
      <h2>Il tecnico, che lotta contro la leucemia, ha concluso il terzo ciclo di terapie. Una giornata in famiglia, poi domani dirigerà l'allenamento</h2>
      <address><time datetime="2019-11-20T12:45:45+00:00">20 Nov 2019, 12:45</time> by <a rel="author">MARCELLO GIORDANO</a></address>
      <p>Bologna, 20 novembre 2019 - "Più bella cosa non c'è. Back Home". Tre cuori e una foto che immortala un bacio tra lui e il marito: così Arianna, moglie di <b>Mihajlovic</b>, ha annunciato l'uscita di Sinisa dal reparto di <b>ematologia</b> del Sant'Orsola tramite il proprio profilo <b>Instagram.</b> Buone notizie: il tecnico ha concluso <b>il terzo ciclo di cure.</b></p>
      <p>Sinisa torna a casa e Bologna e il Bologna tutto possono festeggiare un altro passo nel percorso del tecnico <a href="https://www.ilrestodelcarlino.it/bologna/fc/sinisa-mihajlovic-leucemia-1.4827102">contro la <b>leucemia</b></a> che si è manifestata a luglio. L'allenatore rossoblù ha lasciato l'ospedale intorno alle 12.30 intenzionato a trascorrere un po' di tempo con la famiglia nella sua casa romana.</p>
      <p>E domani Mihajlovic sarà in campo a guidare i suoi ragazzi: la seduta a porte chiuse verrà infatti diretta dal tecnico serbo. Domenica all'ora di pranzo il Bologna affronterà il <b>Parma</b>. La presenza di <b>Mihajlovic</b> al 'Galli' rappresenta una motivazione in più per fare bene davanti al pubblico amico contro i ducali.</p>
      <p>Intanto la squadra prosegue la preparazione. <b>Riccardo Orsolini</b>, reduce dal debutto con gol con la maglia della Nazionale A, e <b>Mattias Svanberg </b>si sono riaggregati ai compagni. Al mattino lavoro tattico in campo, al pomeriggio palestra. Seduta differenziata per Mattia Destro, solo palestra per Roberto Soriano e Mitchell Dijks, terapie per <a href="https://www.ilrestodelcarlino.it/bologna/fc/bologna-fc-rosa-santander-fuori-per-tre-settimane-1.4895352"><b>Federico Santander</b></a>.</p>
      <figure>
        <embed-post data-src="https://www.instagram.com/p/B5FiYK4icMH" data-service="Instagram"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/video/mihajlovic-video-1.4827684"/>
        <a href="https://www.ilrestodelcarlino.it/bologna/sport/calcio/foto/mihajlovic-juventus-bologna-1.4843021"/>
        <a href="https://www.ilrestodelcarlino.it/bologna/fc/sinisa-mihajlovic-leucemia-1.4827102"/>
        <a href="https://www.ilrestodelcarlino.it/bologna/cronaca/mihajlovic-del-piero-1.4857132"/>
      </related>
    </article>
  </body>
</html>