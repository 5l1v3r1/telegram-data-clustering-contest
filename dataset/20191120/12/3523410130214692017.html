<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640940/%D8%B1%D8%B3%D9%88%D8%A7%DB%8C%DB%8C-%DA%AF%D9%88%D8%B4%D8%AA%E2%80%8C%D9%87%D8%A7%DB%8C-%D8%A2%D9%84%D9%88%D8%AF%D9%87-%D8%AF%D8%B1-%D8%A2%D9%84%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T12:52:00+00:00"/>
    <meta property="og:title" content="رسوایی گوشت‌های آلوده در آلمان"/>
    <meta property="og:description" content="۳۷ نفر از شهروندان آلمان با میانگین سنی ۷۴ سال به باکتری لیستریا مبتلا شده‌اند که ۲۵ نفر آنها جانشان را از دست داده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/640940/%D8%B1%D8%B3%D9%88%D8%A7%DB%8C%DB%8C-%DA%AF%D9%88%D8%B4%D8%AA%E2%80%8C%D9%87%D8%A7%DB%8C-%D8%A2%D9%84%D9%88%D8%AF%D9%87-%D8%AF%D8%B1-%D8%A2%D9%84%D9%85%D8%A7%D9%86">رسوایی گوشت‌های آلوده در آلمان</a>
      </h1>
      <h2>۳۷ نفر از شهروندان آلمان با میانگین سنی ۷۴ سال به باکتری لیستریا مبتلا شده‌اند که ۲۵ نفر آنها جانشان را از دست داده‌اند.</h2>
      <address><time datetime="2019-11-20T12:52:00+00:00">20 Nov 2019, 12:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آلمان تحقیقات درباره مرگ 25 نفر که گفته می‌شود به دلیل ابتلا به عفونیت "لیستریا" در اثر مصرف گوشت آلوده جانشان را از دست داده‌اند، آغاز کرده‌ است.</p>
      <p>پایگاه خبری "یورونیوز" در این مورد نوشت که بیش از یک ماه پیش، شرکت تولیدکننده گوشت «ویلکه والدیکر» و در پی شیوع مشکوک لیستریا مجبور به توقف تولیدات شد با این حال اکنون مقیاس این رسوایی گسترش یافته است.</p>
      <p>دادستان عمومی آلمان تحقیق خواهد کرد که آیا محصولات کالباس ویلکه با مرگ 25 نفر و بستری شدن 12 نفر بطور مستقیم ارتباط دارد یا خیر؛ دادستان می‌خواهد مشخص کند که آیا این شرکت تولیدکننده گوشت را باید مقصر مرگ این افراد دانست؟</p>
      <p>در تاریخ دوم اکتبر دفتر بازرسی دامپزشکی منطقه والدک- فرانکنبرگ در مرکز آلمان به دلیل شیوع لیستریا و ردیابی این بیماری در ارتباط با شرکت پیتزای سالامی و سوسیس پخته، دستور تعطیلی شرکت ویلکه والدیکر را صادر کرد.</p>
      <p>تحقیقات موسسه «دابرت کوچ» ارتباط میان گوشت آلوده و مرگ دو فرد مسن را تایید کرده است؛ در مجموع 37 نفر با میانگین سنی 74 سال به باکتری لیستریا مبتلا شده اند که 25 نفر آنها جانشان را از دست داده‌اند.</p>
      <p>عفونت ناشی از لیستریا برای افراد سالم به راحتی قابل درمان است اما این باکتری برای افراد مسنی که سیستم ایمنی ضعیفی دارند، کشنده است.</p>
      <p>رسوایی ناشی از گوشت آلوده تنها محدود به آلمان نیست و از آنجایی که محصولات ویلکه به 26 کشور جهان از جمله ژاپن، آمریکا، روسیه و همچنین کشورهای عضو اتحادیه اروپا صادر می‌شود، این رسوایی در جهان گسترده شده‌است.</p>
    </article>
  </body>
</html>