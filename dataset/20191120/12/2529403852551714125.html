<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/traffico-tilt-lavori-garibaldi-commercianti-insorgono-219597"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T12:47:46+00:00"/>
    <meta property="og:title" content="Traffico in tilt per lavori in via Garibaldi, i commercianti insorgono"/>
    <meta property="og:description" content="VITTORIO VENETO -Sono iniziati questa mattina in via Garibaldi a Vittorio Veneto dei lavori da parte di Piave Servizi."/>
  </head>
  <body>
    <article>
      <h1>Traffico in tilt per lavori in via Garibaldi, i commercianti insorgono</h1>
      <h2>I lavori proseguiranno fino al 29 novembre</h2>
      <address>
        <time datetime="2019-11-20T12:47:46+00:00">20 Nov 2019, 12:47</time>
      </address>
      <p><b>VITTORIO VENETO -</b> Sono iniziati questa mattina in <b>via Garibaldi</b> a Vittorio Veneto dei lavori da parte di Piave Servizi, che hanno portato <b>alla chiusura della strada</b>. Le operazioni hanno causato una variazione della viabilità. Uno stravolgimento che ha creato profondi disagi ai circa <b>15 commercianti di piazza San Francesco e di via Garibaldi</b>.<br/><br/> <br/><br/>“Non siamo stati avvisati dei lavori-ha raccontato una commerciante della zona-siamo un <b>quartiere completamente isolato</b>. Da una parte abbiamo il cantiere per la sistemazione della ferrovia, dall’altra la chiusura di via Garibaldi. Siamo completamente tagliati fuori”. L’amministrazione comunale ha inserito la segnaletica stradale per cercare di <b>convogliare il traffico nella direzione giusta</b>.<br/><br/> <br/><br/>“Purtroppo c’ è molta confusione-ha proseguito la donna- abbiamo contattato il Comune per richiedere <b>una migliore segnaletica</b> per rendere il traffico fruibile. Questa mattina diversi clienti mi hanno chiamata per sapere come arrivare alla mia attività. Capisco che questo è il primo giorno, ma bisogna dire che non siamo stati avvisati. Alla fermata dell’autobus è stato inserito un unico avviso per la sospensione del servizio fino al 29”.<br/><br/> <br/><br/>La speranza dei commercianti è di un pronto intervento da parte dell’amministrazione comunale per migliorare la situazione. “Già il periodo non è facile, questo ulteriore ostacolo ci mette in ginocchio”.</p>
      <related>
        <h4>Dello stesso argomento</h4>
        <a href="http://oggitreviso.it/san-floriano-chiusa-quasi-due-mesi-218375"/>
        <a href="http://oggitreviso.it/asfalto-fatto-male-erizzo-comune-ne-chiede-rifacimento-198169"/>
        <a href="http://oggitreviso.it/contestazioni-alla-ditta-nuovi-lavori-sistemare-porfido-centro-194667"/>
        <a href="http://oggitreviso.it/montebelluna-entro-l%E2%80%99anno-sar%C3%A0-messa-sicurezza-foresto-192582"/>
        <a href="http://oggitreviso.it/asolo-ok-al-progetto-del-marciapiedi-lungo-galilei-191688"/>
        <a href="http://oggitreviso.it/tempi-che-si-allungano-lavori-centro-sindaco-%E2%80%9Cmi-scuso-coi-commercianti%E2%80%9D-186266"/>
        <a href="http://oggitreviso.it/lavori-nuovo-porfido-disagi-alla-viabilit%C3%A0-dureranno-mesi-180451"/>
        <a href="http://oggitreviso.it/c%C3%A8-lok-della-regione-ripartono-lavori-sul-ponte-della-priula-178460"/>
        <a href="http://oggitreviso.it/arriva-rotonda-di-fronte-all%E2%80%99ospedale-176998"/>
        <a href="http://oggitreviso.it/lavori-di-manutenzione-chiude-%E2%80%9Cponte-dei-vivi%E2%80%9D-166679"/>
      </related>
    </article>
  </body>
</html>