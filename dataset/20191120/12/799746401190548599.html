<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103280/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T12:56:25+00:00"/>
    <meta property="og:title" content="В уряді назвали три пріоритетні сфери для проведення проєвропейських реформ"/>
    <meta property="og:description" content="Прем’єр-міністр вважає, що реформи у сфері європейської інтеграції обмежені через нездатність парламенту ухвалити  всі необхідні реформи одночасно."/>
  </head>
  <body>
    <article>
      <h1>В уряді назвали три пріоритетні сфери для проведення проєвропейських реформ</h1>
      <address>
        <time datetime="2019-11-20T12:56:25+00:00">20 Nov 2019, 12:56</time>
      </address>
      <p>Прем’єр-міністр вважає, що реформи у сфері європейської інтеграції обмежені через нездатність парламенту ухвалити всі необхідні реформи одночасно.</p>
      <p>Про це заявив прем’єр-міністр Олексій Гончарук по завершенню засідання уряду, присвяченого європейській інтеграції, повідомляє кореспондент "Європейської правди".</p>
      <p>Гончарук визнав, що уряд не може прогнозувати термін, у який вдасться ліквідувати усі відставання України від графіку виконання Угоди про асоціацію.</p>
      <p>"Я думаю, що рано давати якісь обіцянки. У нас є об’єктивні чинники, що нас обмежують. Наш ліміт – це пропускна здатність українського парламенту", - пояснив він</p>
      <p>Через це прем’єр-міністр визначив два ключових пріоритети, за якими уряд планує ухвалювати євро інтеграційні рішення. "У сфері євроінтеграції наші пріоритети – економічне зростання через збільшення конкуренції у енергетичній сфері, у сфері інфраструктури. Фокусуватися у наступні місяці будемо точно на цьому", - заявив він.</p>
      <p>Віцепрем’єр Дмитро Кулеба додав, що третім короткостроковим пріоритетом роботи уряду у європейському напрямку є переговори про Угоди АСАА – так званий "промисловий безвіз".</p>
      <related>
        <a href="https://www.eurointegration.com.ua/news/2019/11/20/7103268/"/>
      </related>
    </article>
  </body>
</html>