<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/debian-10-buster-%d0%bd%d0%be%d0%b2%d0%be-%d0%bd%d0%b8%d0%b2%d0%be-%d0%bd%d0%b0-%d1%81%d0%b8%d0%b3%d1%83%d1%80%d0%bd%d0%be%d1%81%d1%82-323155.html"/>
    <meta property="og:site_name" content="kaldata.com"/>
    <meta property="article:published_time" content="2019-11-20T12:15:00+00:00"/>
    <meta property="og:title" content="Debian 10 Buster: Ново ниво на сигурност - kaldata.com"/>
    <meta property="og:description" content="Debian 10 вече е факт, като най-новото попълнение на популярната Linux дистрибуция се нарича тривиално &quot;Buster&quot; и носи редица подобрения, заедно с огромен"/>
  </head>
  <body>
    <article>
      <h1>Debian 10 Buster: Ново ниво на сигурност - kaldata.com</h1>
      <address><time datetime="2019-11-20T12:15:00+00:00">20 Nov 2019, 12:15</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Debian 10 вече е факт, като най-новото попълнение на популярната Linux дистрибуция се нарича тривиално „Buster“ и носи редица подобрения, заедно с огромен брой актуализирани пакети и библиотеки.</p>
      <p>Разработчиците отбелязват, че за развиването на Buster до завършената му фаза са били нужни малко повече от две години, за да напишат кода и да достигнат до стабилна и издържана потребителска версия, нейният жизнен цикъл предстои да бъде в следващите пет години, когато ще има нова главна версия.</p>
      <p>Операционната система идва с различни десктоп среди, като графичната среда, с която работи е Gnome 3.30 с дисплейния сървър Waywand по подразбиране, но също така включва и множество други графични среди, с които е безпроблемно съвместима като Cinnamon 3.8, Kde Plasma 5.14, Mate 1.20, Xfcs 4.12 и още други.</p>
      <h3>Secure boot се поддържа в Debian 10 и работи извън „кутията“, а разработчиците казват:</h3>
      <p>„Благодарение на проекта Reproducible Builds, над 91% от изходните пакети, включени в Debian 10, ще изграждат бит за бит идентични двоични пакети (bit-for-bit). Това е важна функция за проверка на информацията, което предпазва потребителите от злонамерени опити да подправяне на компилатора и изграждане или свързване към злонамерени мрежи.“</p>
      <h3>Изобилие от пакети</h3>
      <p>Както споменахме, в новата Buster са актуализирани много софтуерни пакети – почти две трети от пакетите, които идват в предишната версия на Debian, известна още и като Debian 9 Stretch.</p>
      <p>Това включва пакети като Chromium 73.0, Firefox 60.7, GIMP 2.10.8, LibreOffice 6.1, Thunderbird 60.7.2, Perl 5.28, PHP 7.3, Python 3 3.7.2, Ruby 2.5.1 и много други (има общо над 59 000 софтуерни пакета).</p>
      <p>В света на Linux, има безброй много дистрибуции, предназначени за крайните десктоп потребителите, работещи под Debian-базирана структура, което означава, че е въпрос на време и редица от тях да започнат лека по лека да се актуализират. Предвид новите нива на сигурност, които разработчиците на Debian 10 достигат, редица анализатори очакват истински разцвет в дяла на Linux при десктоп потребителите, като инженерите казват, че новата версия по-приятелски настроена към потребителя (user-friednly интерфейс), което наистина ги кара да имат очаквания.</p>
      <p>Всеки, който е експериментирал поне веднъж с Linux знае, че ако иска да изпробва някоя версия или дистрибуция, може да използва така наречения „Live“ режим, който ни позволява да боравим със системата, без тя да е инсталирана на реалния ни твърд диск, който използваме на компютъра. В тези „живи сесии“, можем да извършваме различни дейности, инсталации и манипулации, за да да добием представа дали системата е подходяща за нас. Именно заради това, нищо не ви спира да опитате новата Debian 10 още сега. За целта, достатъчно е да изтеглите ISO файла на най-новата версия и да го разархивирате на USB устройство. След това, ще имате възможността да стартирате компютъра си с него и да видите какво са ни подготвили разработчиците.</p>
    </article>
  </body>
</html>