<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/3361311/uzivajte-u-ukusima-dijeta-uz-koju-se-izgubljeni-kilogrami-ne-vracaju"/>
    <meta property="og:site_name" content="kurir.rs"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="UŽIVAJTE U UKUSIMA: Dijeta uz koju se izgubljeni kilogrami ne vraćaju!"/>
    <meta property="og:description" content="Popularne dijete su out! Čitav koncept modernih dijeta uz koje se izgubljeni kilogrami vraćaju, a zasniva se na smanjenju broja kalorija, potpuno je pogrešan. Tako, na primer, 100 kalorija putera i 100 kalorija povrća nemaju isti značaj za rad organizma i ..."/>
  </head>
  <body>
    <article>
      <h1>UŽIVAJTE U UKUSIMA: Dijeta uz koju se izgubljeni kilogrami ne vraćaju!</h1>
      <address>
        <time datetime="2019-11-20T12:00:00+00:00">20 Nov 2019, 12:00</time>
      </address>
      <p>
        <b>Popularne dijete su out! Čitav koncept modernih dijeta uz koje se izgubljeni kilogrami vraćaju, a zasniva se na smanjenju broja kalorija, potpuno je pogrešan. Tako, na primer, 100 kalorija putera i 100 kalorija povrća nemaju isti značaj za rad organizma i energetski balans.</b>
      </p>
      <p>
        <b>Prvi korak: Razumite kalorije i kad niste na dijeti</b>
      </p>
      <p>Iako su najčešće dijete u kojima se kalorije pažljivo broje, one ipak nisu samo broj. Preporučen unos kalorija na dnevnom nivou jeste 2.200 za žene, ali jedina dijeta uz koju ćete ne samo izgubiti kilograme, već se oni neće ni vraćati, jeste ona u kojoj ćete izbaciti svega 500 kalorija dnevno. Tako ćete gubiti pola kilograma nedeljno i obezbediti sebi zdravu i umerenu dijetu.</p>
      <p>Zahvaljujući njoj, imate više nego dovoljno prostora da uživate u svim namirnicama, uključujući i hleb, piće i slatkiše. I dijetoterapeut dr Budimka Novaković to preporučuje: „Retko kada ljudima nešto izbacujem iz ishrane, samo je pitanje izbora namirnica, a mnogi koji žele da smršaju čak i obogate svoju ishranu novim. Postoje neke namirnice koje nam omogućuju da unesemo sve što nam treba, a da pritom ne unesemo ono što nam ne treba“.</p>
      <p>
        <b>Drugi korak: Aktivirajte se</b>
      </p>
      <p>S obzirom na to da je naporno ograničavati sebi unos hrane na duže staze, savet je veća fizička aktivnost. Ona je tu da tokom dijete ipak omogući da konzumirate omiljene namirnice, tako da se izgubljeni kilogrami ne vraćaju.</p>
      <p>Fizička aktivnost je važna u cilju trošenja viška kalorija, te je ovo važan deo dijete. Nema potrebe da vežbate pet puta nedeljno za uspešnu dijetu, jer je i jedna šetnja od sat vremena dovoljna da se utroši oko 200 kalorija. Taman za vaš omiljeni slatkiš nakon čega se ranije izgubljeni kilogrami – ne vraćaju!</p>
      <p>
        <b>Treći korak: Uživajte u ukusima tokom dijete</b>
      </p>
      <p>Po nekoj čudnoj navici, ukusnu hrana tokom dijete, u borbi za „očuvanje” izgubljenih kilograma, odmah percipiramo kao lošu i odbacujemo je. Po našim uverenjima, dijetalne namirnice su uglavnom bezukusne i suve, ali to nije tačno.</p>
      <p>Hrana je jedno od najvećih ljudskih zadovoljstava, tako da i tokom dijete u njoj treba uživati i ne razmišljati o kilogramima. Naravno, nije moguće konzumirati slatke namirnice i napitke u neograničenim količinama i ujedno držati kilograme podalje, ali je važno da ih ne izbacujemo potpuno.</p>
      <p>Međutim, čak i kada znamo sve ovo, uglavnom branimo sebi te čuvene slatkiše. Zato postoje niskokalorijski zaslađivači – nutritivno rešenje i stručna pomoć koja daje sladak ukus, dok ujedno smanjuje energetsku gustinu hrane.</p>
      <p>
        <b>Četvrti korak: Svako ima svoju „dijetu“</b>
      </p>
      <p>Baš zato što su osmišljene za „sve”, moderne dijete ne uspevaju da učine da se izgubljeni kilogrami ne vraćaju. Svaki organizam je priča za sebe, a optimalni energetski balans je pojedinačni cilj svake individue.</p>
      <p>Zato je važno slušati svoje telo i uzimati od svega po malo iz piramide ishrane – povrće, voće, meso, ali i slatkiše, jer umerena količina svega znači zadovoljstvo i dugovečnost.</p>
      <p>Promo tekst</p>
    </article>
  </body>
</html>