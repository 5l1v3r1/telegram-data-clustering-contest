<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/economia/economia-veronese/banca-etica-apre-a-san-zeno-e-regala-200-alberi-alla-citt%C3%A0-1.7789896"/>
    <meta property="og:site_name" content="L'Arena"/>
    <meta property="article:published_time" content="2019-11-20T12:46:44+00:00"/>
    <meta property="og:title" content="Banca Etica apre a San Zeno e regala 200 alberi alla città"/>
    <meta property="og:description" content="L'iniziativa"/>
  </head>
  <body>
    <article>
      <h1>Banca Etica apre <br/>a San Zeno e regala <br/>200 alberi alla città</h1>
      <address>
        <time datetime="2019-11-20T12:46:44+00:00">20 Nov 2019, 12:46</time>
      </address>
      <p><b>Banca Etica</b>, la banca i cui principi sono «trasparenza, partecipazione, equità, efficienza, sobrietà, attenzione alle conseguenze non economiche delle azioni economiche», apre a San Zeno una nuova filiale e regala alla città <b>200 alberi</b> da frutto che saranno piantati sulle Torricelle, a Villa Are.</p>
      <p>Giovedì, in occasione della «Festa dell’Albero», in piazza Bra i volontari di Banca Etica e Legambiente accompagneranno gli studenti veronesi in un percorso alla scoperta di salvaguardia dell’ambiente e uso responsabile del denaro.</p>
      <p>Venerdì, alle ore 10, verranno piantati gli alberi. E sabato, alle 15, inaugurata la nuova filiale in piazza San Zeno.</p>
      <p>Il sindaco Federico Sboarina: «A Banca Etica un doppio plauso, uno per aver voluto aprire una filiale in un quartiere centrale di Verona, l’altro per la donazione di alberi che verranno subito piantumati».</p>
    </article>
  </body>
</html>