<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/lucii-15-umirali-rodice-pred-ocima-v-autobusu-smrti-na-pohrbu-plakaly-s-mladsi-sestrickou"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T12:06:00+00:00"/>
    <meta property="og:title" content="Lucii (15) umírali rodiče před očima v autobusu smrti: Na pohřbu plakaly s mladší sestřičkou"/>
    <meta property="og:description" content="Adriána (†40) s Dušanem (†42) a dcerou Luckou (15) seděli v osudnou chvíli v autobusu smrti. Tragédii u Nitry sice dívka přežila, před očima jí však zemřeli milovaní rodiče. S těmi se už nikdy neobejme ani její mladší sestra (12). Jejich potok slz na pohřbu ještě víc rozesmutnil všechny přítomné."/>
  </head>
  <body>
    <article>
      <h6 class="kicker">Poslední rozloučení</h6>
      <h1>Lucii (15) umírali rodiče před očima v autobusu smrti: Na pohřbu plakaly s mladší sestřičkou</h1>
      <address><time datetime="2019-11-20T12:06:00+00:00">20 Nov 2019, 12:06</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/0a/6d/0a6dbb6-247245-rodicebus-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>archiv</cite>
          </figcaption>
        </figure>
        <figure>
          <img src="https://www.extra.cz/images/thumbs/79/2b/792b031-247059-tragedia-autobus-smutok-pohreby--2560x0-shrink.jpg"/>
          <figcaption>Za 12 obětí autobusového neštěstí hoří v Kolíňanech desítky svíček.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/67/b8/67b865f-247060-tragedia-autobus-smutok-pohreby--2560x0-shrink.jpg"/>
          <figcaption>Dojemná báseň obětem z autobusu smrti…<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/6a/68/6a68b52-246894-1-2560x0-shrink.png"/>
          <figcaption>Všechny oběti.<cite>Topky.sk</cite></figcaption>
        </figure>
        <figcaption>
          <a href="https://www.extra.cz/lucii-15-umirali-rodice-pred-ocima-v-autobusu-smrti-na-pohrbu-plakaly-s-mladsi-sestrickou/galerie/4">+ Dalších 15 fotografií</a>
        </figcaption>
      </slideshow>
      <p>
        <b>Adriána (†40) s Dušanem (†42) a dcerou Luckou (15) seděli v osudnou chvíli v autobusu smrti. Tragédii u Nitry sice dívka přežila, před očima jí však zemřeli milovaní rodiče. S těmi se už nikdy neobejme ani její mladší sestra (12). Jejich potok slz na pohřbu ještě víc rozesmutnil všechny přítomné.</b>
      </p>
      <p>Adriána (†40) a Dušan (†42) byli milujícími rodiči, kteří svým dvěma dcerám splnili, co jim na očích viděli. <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima">Po autobusové tragédii je už k sobě ale nikdy nepřivinou…</a></p>
      <p>V osudné chvíli s nimi cestovala i starší Lucie (15), jež jako zázrakem nehodu přežila. Před očima jí ale <a href="https://www.extra.cz/12-obeti-tragicke-nehody-pohled-na-usmevave-tvare-zesnulych-deti-vhani-slzy-do-oci">po hrozivé srážce s kamionem zemřela maminka s tatínkem.</a> Pospíchali domů za mladší dcerkou (12), ta se jich už nikdy nedočkala. Oběma dívkám se ve vteřině obrátily životy naruby.</p>
      <related>
        <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima"/>
      </related>
      <p>Poslední rozloučení proběhlo v pondělí na hřbitově v Kolíňanech, odkud pocházelo 9 z 12 obětí. <b>„Je to pro nás velice smutný den, odešli dobří lidé. Ten pláč lidí okolo rakví budu slyšet ještě hodně dlouho,“</b> řekla slovenskému portálu cas.sk žena, která patřila ke smutečním hostům. Na cestu na věčný odpočinek manželům zahrál houslista legendární romské kapely Cigánski diabli.</p>
      <p>Sbohem přišli dát nejenom blízcí, ale i velké množství dalších lidí z celého Slovenska. Země je neštěstím stále ochromená, <a href="https://www.extra.cz/tragedie-ktera-si-vyzadala-12-zivotu-co-se-delo-minuty-po-smrtelne-nehode-autobusu">jde o nejtragičtější dopravní nehodu za poslední roky.</a></p>
    </article>
  </body>
</html>