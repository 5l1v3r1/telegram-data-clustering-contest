<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/numarul-turistilor-care-vin-in-moldova-in-crestere-cetatenii-carei-tari-au-fost-cei-mai-curiosi-sa-ne-viziteze-plaiul_3059679.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T12:21:05+00:00"/>
    <meta property="og:title" content="Numărul turiştilor care vin în Moldova, în creştere. Cetăţenii cărei ţări au fost cei mai curioşi să ne viziteze plaiul"/>
    <meta property="og:description" content="Tot mai mulţi turişti vizitează Republica Moldova. Potrivit datelor Biroului Naţional de Statistică, circa 320 mii de turiști și excursioniști au vizitat ţara noastră, în perioada ianuarie-septembrie 2019, cu 15,3% mai mult decât aceeaşi perioadă a anului"/>
  </head>
  <body>
    <article>
      <h1>Numărul turiştilor care vin în Moldova, în creştere. Cetăţenii cărei ţări au fost cei mai curioşi să ne viziteze plaiul</h1>
      <address><time datetime="2019-11-20T12:21:05+00:00">20 Nov 2019, 12:21</time> by <a rel="author">PUBLIKA.MD</a></address>
      <p>Tot mai mulţi turişti vizitează Republica Moldova. Potrivit datelor Biroului Naţional de Statistică, <b>circa 320 mii de turiști și excursioniști au vizitat ţara noastră,</b> în perioada ianuarie-septembrie 2019, cu 15,3% mai mult decât aceeaşi perioadă a anului 2018.</p>
      <p>Potrivit studiului, 86,1% de străini au venit în Moldova în scopuri de odihnă, recreere și agrement, 11,0% - de afaceri şi profesionale şi 2,9% în scopuri de tratament.</p>
      <p><b>Cei mai mulţi turiști și excursioniști străini, sosiți în Republica Moldova, au fost cetățeni din Austria</b> (15,3% din total cetățeni străini primiți în țară), România (14,6%), Germania (8,2%), Ucraina (7,0%), Federația Rusă (6,8%), Polonia (5,9%), Regatul Unit al Marii Britanii și Irlandei de Nord (5,1%), China (4,1%), Italia (2,9%), Statele Unite ale Americii (2,7%), Olanda (2,4%),<b> </b>Japonia și Turcia (câte 2,0%), Suedia, Franța și Israel (câte 1,4%), Republica Cehă (1,3%), Elveția (1,2%), Finlanda (1,1%) și Bulgaria (1,0%).</p>
      <p><b>Prin intermediul agenţiilor de turism și turoperatorilor în ianuarie-septembrie 2019 au plecat în străinătate 270,3 mii de turiști şi excursioniști</b>, sau cu 15,9% mai mult față de perioada similară din anul 2018.</p>
      <p>Majoritatea rezidenților Republicii Moldova au plecat în străinătate în scopuri de odihnă, recreere și agrement (98,5%). Aceștia au preferat să călătorească, în principal, în Turcia (34,2% din total plecați în străinătate), Bulgaria (30,8%), România (11,1%), Grecia (7,0%), Egipt (5,9%), Ucraina (3,6%), Italia, Ungaria și Montenegro (câte 0,9%), Spania (0,8%), Emiratele Arabe Unite și Republica Cehă (câte 0,4%), Federația Rusă și Franța (câte 0,3%), Germania, Israel și China (câte 0,2%), Cipru, Insulele Maldive, Polonia, Portugalia și Croația ( câte 0,1%).</p>
      <related>
        <h4>Pe aceeaşi temă</h4>
        <a href="https://www.publika.md/primele-doze-de-vaccin-antigripal-au-ajuns-in-republica-moldova_3058658.html"/>
        <a href="https://www.publika.md/reactia-ambasadei-rusiei-la-chisinau-privind-situatia-politica-din-tara_3059101.html"/>
        <a href="https://www.publika.md/havana-500-de-ani-de-la-infiintare-sarbatoarea-s-a-incheiat-cu-un-show-de-artificii-lansat-de-pe-castelul-morro-video_3059346.html"/>
        <a href="https://www.publika.md/veste-buna-pentru-moldovenii-din-italia-legea-care-va-intra-in-vigoare-din-10-ianuarie-2020_3059682.html"/>
      </related>
    </article>
  </body>
</html>