<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232520/"/>
    <meta property="og:site_name" content="Українська правда"/>
    <meta property="article:published_time" content="2019-11-20T12:14:48+00:00"/>
    <meta property="og:title" content="Знайшли застреленим депутата райради на Полтавщині"/>
    <meta property="og:description" content="У Кременчуку Полтавської області знайшли застреленим депутата Кременчуцької районної ради від фракції “Укроп” Андрія Гаврилова."/>
  </head>
  <body>
    <article>
      <h1>Знайшли застреленим депутата райради на Полтавщині</h1>
      <address>
        <time datetime="2019-11-20T12:14:48+00:00">20 Nov 2019, 12:14</time>
      </address>
      <p>У Кременчуку Полтавської області знайшли застреленим депутата Кременчуцької районної ради від фракції "Укроп" Андрія Гаврилова.</p>
      <p>Про виявлення тіла повідомила 20 листопада у Facebook <a href="https://www.facebook.com/police.polt/posts/2164785490290394?__xts__[0]=68.ARBWjN3jpf8IRiru7i8IgQGUUFn_S_pCto7ZQpgp15yqpe9fwSz-QLGqK3HqaBLyeg2qMwvCC8Y5mdixqd31_KTh5aelEEzXR08W48X5o4T2o7raHZUzBuEl68JBb5uz21DpSM98XyysKW3Y0v93Q1bc0ANgILIU2DhFK-zEz0Mf_hT-a6JAdMWz07UyHnEtnwDL-CQDsgoFKV_xsGMf7MTCFbFzIZKW0T__t1AgbV1fY1WetYI97iDypVErmsBvXxw89W5jjj8Q6lUDxMYaZvOY9OHuFrP074GGTXaMQ2yaJ9VsYS7FSf9VxvyPdI_smWdkVRe_j4LsD-q__-ZP5b1NhA&amp;__tn__=-R">поліція </a>Полтавської області.</p>
      <p>"Сьогодні, близько 10-ї, в автомобілі "Тойота" виявили тіло 47-річного жителя Кременчуцького району. На місці події працює слідчо-оперативна група", – йдеться у повідомленні правоохоронців.</p>
      <p>Про те, що загиблий є депутатом "Українській правді" підтвердили в Кременчуцькій районній раді.</p>
      <p>Місцеве видання <a href="https://poltava.to/news/53354/">Полтавщина</a>, посилаючись на місцеву поліцію, пише, що правоохоронці розглядають версію самогубства і дає деталі трагедії.</p>
      <p>Автомобіль із загиблим знайшли в районі кондитерської "Лукас", неподалік від школи-інтернату № 21 у Кременчуці. Коли Гаврилова знайшли, машина була зачинена зсередини і заведена. Пістолет лежав на загиблому. На місці працюють криміналісти.</p>
      <p>"Близько 10-ї ранку надійшло повідомлення до поліції від жінки з тієї вулиці, де знайшли померлого. Він приїхав на цю вулицю до неї. Вона вийшла і побачила легковий автомобіль Toyota, який закритий ізсередини. В салоні виявила свого знайомого із вогнепальними пораненнями від зброї. Пістолет швидше за все його власний, лежав поруч. Зараз авто оглядають, опитують можливих свідків. Подробиць ми не розповідаємо поки що, —розповіла представник пресслужби кременчуцької поліції Анна Васенко-Волювач.</p>
      <figure>
        <img src="https://img.pravda.com/images/doc/2/8/289c708-img-7108.jpg"/>
      </figure>
      <p>За даними з відкритих реєстрів, загиблий депутат був місцевим підприємцем.</p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/12/7231730/"/>
        <a href="https://www.pravda.com.ua/news/2019/10/22/7229775/"/>
        <a href="https://www.pravda.com.ua/news/2019/10/21/7229675/"/>
      </related>
    </article>
  </body>
</html>