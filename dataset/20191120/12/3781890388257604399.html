<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742707"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T12:45:00+00:00"/>
    <meta property="og:title" content="สั่งปรับ'4พริตตี้'โชว์หวิว สวมแค่'ผ้ากันเปื้อน'เดินเสิร์ฟ"/>
    <meta property="og:description" content="ตำรวจเรียก 4 พริตตี้สาวโชว์หวิว โดนคนละ 2,000 บาท ยืนยันไม่เจตนาให้เกิดภาพลามก"/>
  </head>
  <body>
    <article>
      <h1>สั่งปรับ'4พริตตี้'โชว์หวิว สวมแค่'ผ้ากันเปื้อน'เดินเสิร์ฟ</h1>
      <address>
        <time datetime="2019-11-20T12:45:00+00:00">20 Nov 2019, 12:45</time>
      </address>
      <p>
        <b>ตำรวจเรียก 4 พริตตี้สาวโชว์หวิว โดนคนละ 2,000 บาท ยืนยันไม่เจตนาให้เกิดภาพลามก</b>
      </p>
      <p>จากกรณีในโลกโซเชียลแชร์คลิปวีดีโอหนึ่ง ที่มีเด็กเสิร์ฟเป็นผู้หญิง แต่งตัวด้วยกางเกงขาสั้น ไม่สวมเสื้อ สวมใส่แต่ผ้ากันเปื้อน กำลังเดินเสิร์ฟในสถานบันเทิงแห่งหนึ่งย่านประเสริฐมนูกิจ เขตบึงกุ่ม กทม.ทำให้คลิปวิดีโอดังกล่าวถูกแชร์ออกไปเป็นจำนวนมากในโลกโซเชียล<br/><br/>ความคืบหน้า เมื่อวันที่ 20 พ.ย. ผู้สื่อข่าวรายงานว่า พ​ริตตี้ สาวที่ปรากฏในคลิป จำนวน ​4 คน อายุระหว่าง 24 - 34 ปี พร้อมเจ้าของร้าน เดิ​นทางเข้าพบ พ.ต.อ.อลงกรณ์ ศิริ สงคราม ผกก.สน.โคกคราม เพื่อชี้​แจงกรณีที่เกิดขึ้น โดยหนึ่งในพริตตี้สาว เปิ​ดเผยว่า วันเกิดเหตุได้รับว่าจ้​างจากเจ้าของร้านให้มาบริการเสิ​ร์ฟเครื่องดื่มและเอ็นเตอร์​เทนลูกค้าภายในร้าน โดยตกลงว่​าจ้างพริตตี้ รวม 4 คน เป็นเงิ​นหมื่นกว่าบาท ซึ่​งตกคนละประมาณ 3,000 บาท ในช่​วงเวลา 21.00 - 23.00 น. <br/><br/>ยืนยันว่าก่​อนทำงานตนเองและเพื่อนพริ้ตตี้​ทุกคนได้มีการตรวจเช็คชุดที่​สวมใส่แล้ว  รวมทั้งมีการใส่บราปีกนก เพื่อป้องกันการโป๊เปลือย​ แต่ด้วยลักษณะการทำงานที่ต้​องเดินให้บริการลูกค้า ที่มี​การเอี้ยวตัว ไปมาในบางจั​งหวะประกอบกับขนาดของหน้าอก จึ​งทำให้เกิดภาพดังกล่าวขึ้น ยื​นยันว่าไม่มีเจตนา ที่จะให้เกิ​ดภาพลามก  ยอมรับว่าทุกคนมี​การทำศัลยกรรมเสริมหน้าอกมาจริง​ ซึ่งมีขนาดแตกต่างกันไป ใหญ่สุ​ดประมาณ 800 cc. ซึ่งเป็นความชอบส่วนตัว ไม่​ใช่ทำมาเพื่อรับงานโชว์หน้​าอกแต่อย่างใด</p>
      <figure>
        <img src="https://www.dailynews.co.th/admin/upload/20191120/news_gpopNkDmGK191341_533.jpg?v=20191121056?v=7108"/>
      </figure>
      <p> <br/>ด้าน พ.ต.อ.อลงกรณ์ กล่าวว่า  ​เบื้องต้นเจ้าหน้าที่​จะทำการสอบสวนในรายละเอียดทั้​งหมด พร้อมแจ้งข้อกล่าวหาพริตตี้​สาวทั้ง 4 คน รวมถึงเจ้าของร้าน​ ฐานร่วมกันกระทำการอั​นควรขายหน้าต่อหน้าธารกำนั​ลโดยเปลือยหรือเปิดเผยร่างกาย โ​ดยจะมีการเปรียบเทียบปรับคนละ ​2,000 บาท <br/> </p>
    </article>
  </body>
</html>