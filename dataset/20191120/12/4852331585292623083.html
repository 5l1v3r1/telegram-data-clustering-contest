<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/netflix-lancio-disney-meno-dannoso-previsto/"/>
    <meta property="og:site_name" content="Webnews"/>
    <meta property="article:published_time" content="2019-11-20T12:06:00+00:00"/>
    <meta property="og:title" content="Netflix, lancio Disney+ meno dannoso del previsto"/>
    <meta property="og:description" content="Secondo alcuni analisti, Netflix non avrebbe subito il contraccolpo dovuto al lancio di Disney+."/>
  </head>
  <body>
    <article>
      <h1>Netflix, lancio Disney+ meno dannoso del previsto</h1>
      <h2>Secondo alcuni analisti, Netflix non avrebbe subito il contraccolpo dovuto al lancio di Disney+.</h2>
      <address><time datetime="2019-11-20T12:06:00+00:00">20 Nov 2019, 12:06</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p>Credit Suisse, società di servizi finanziari operante a livello mondiale, sostiene che <a href="https://www.webnews.it/speciale/netflix/">Netflix</a> non abbia subito una notevole perdita di abbonati in seguito al debutto di Disney+, perlomeno secondo i dati in proprio possesso.</p>
      <p>L’analista <b>Douglas Mitchelson</b> ha infatti affermato:</p>
      <blockquote>Sensor Tower e l’analisi dei dati di Google hanno mostrato che il lancio della piattaforma Disney ha avuto un impatto minimo o nullo sui numeri di Netflix, una notizia rassicurante per il colosso dello streaming viste le preoccupazioni causate dalla concorrenza.</blockquote>
      <p>Per chi non lo sapesse, Sensor Tower è una società di ricerca che fornisce dati relativi al download su dispositivi mobile.</p>
      <p>La scoperta di Credit Suisse è <b>in linea con le aspettative di Wall Street</b>, dove la maggior parte degli analisti non crede che Netflix perderà molti abbonati a causa del servizio di Disney. Molti investitori non sono d’accordo, tuttavia, e hanno venduto il titolo nella seconda metà di quest’anno. Netflix è sceso di quasi il 15% negli ultimi sei mesi. La piattaforma occupa una posizione dominante nel settore dello streaming di contenuti, ma si trova ad affrontare la crescente concorrenza di Disney+, Amazon Prime Video, Apple TV+ e altri servizi. A ogni modo, sempre secondo Credit Suisse, è troppo presto per cantare vittoria. Mitchelson ha infatti dichiarato:</p>
      <blockquote>La competizione per lo streaming è una maratona piuttosto che uno sprint iniziale. È troppo presto per considerare questi risultati come definitivi, perché si basano su un set di dati limitato.</blockquote>
      <p>Intanto Netflix ha raggiunto un <a href="https://www.webnews.it/2019/11/14/netflix-nickelodeon-serie-film-esclusivi/">accordo pluriennale con Nickelodeon</a> per produrre contenuti d’animazione originali, una mossa per contrastare Disney+, appena lanciato con tantissimi contenuti negli Stati Uniti, in Olanda e in Canada. Le due compagnie sono già al lavoro su nuovi contenuti, come degli speciali per The Loud House e The Rise of the Teenage Mutant Ninja Turtles.</p>
      <p>Se vuoi aggiornamenti su <i>Netflix</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>