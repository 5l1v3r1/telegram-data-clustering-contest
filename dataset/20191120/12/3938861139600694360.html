<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_riven-vidpovidalnosti-0-100-dniv-zhitomirskogo-gubernatora-bunechka/939054"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T12:46:00+00:00"/>
    <meta property="og:title" content="Рівень відповідальності &quot;0%&quot;. 100 днів житомирського губернатора Бунечка"/>
    <meta property="og:description" content="Рівень відповідальності &quot;0%&quot;. Такі дані опублікував аналітичний портал &quot;Слово і діло&quot; про голову Житомирської ОДА Віталія Бунечка, який 15 листопада перебуває свій 100-й день на посаді. За свої 100 днів &quot;губернаторства&quot; Бунечко не може похвалитися жодною виконаною обіцянкою, яких на ..."/>
  </head>
  <body>
    <article>
      <h1>Рівень відповідальності "0%". 100 днів житомирського губернатора Бунечка</h1>
      <address><time datetime="2019-11-20T12:46:00+00:00">20 Nov 2019, 12:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939054_w_300.jpg?v=0"/>
      </figure>
      <p>Рівень відповідальності "0%". Такі дані опублікував аналітичний портал "Слово і діло" про голову Житомирської ОДА <b>Віталія Бунечка</b>, який 15 листопада перебуває свій 100-й день на посаді.</p>
      <p>За свої 100 днів "губернаторства" Бунечко не може похвалитися жодною виконаною обіцянкою, яких на порталі зафіксували 9. Усі вони поки що в процесі виконання, пише <a href="https://www.04141.com.ua/news/2574681/riven-vidpovidalnosti-0-slovo-i-dilo-ocinili-100-dniv-gubernatorstva-vitalia-bunecka">04141.com.ua</a>.</p>
      <p>Серед обіцяного – завершити процес децентралізації, припинити незаконний видобуток бурштину, щотижня відвідувати райони, вирішити проблему Квітневої школи, залучати інвестиції в область, розвивати індустріальні парки, будувати дороги, будувати нові школи та допомагати футбольному клубу "Полісся".</p>
      <blockquote>"Слово і Діло" — український аналітичний портал, який здійснює перевірку виконання обіцянок, даних українськими політиками та чиновниками. У 2019 році був включений Інститутом масової інформації до групи з 10 українських медіа, що максимально відповідають критеріям якості та професійності для засобів масової інформації.</blockquote>
    </article>
  </body>
</html>