<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-sti-notia-afriki-pyrovolisan-eisaggelea-me-karampina-mesa-se-dikastiki-aithoysa/"/>
    <meta property="og:site_name" content="europost.gr"/>
    <meta property="article:published_time" content="2019-11-20T12:45:53+00:00"/>
    <meta property="og:title" content="Σοκ στη Νότια Αφρική: Πυροβόλησαν Εισαγγελέα με καραμπίνα, μέσα σε δικαστική αίθουσα!"/>
    <meta property="og:description" content="Τραγικό θάνατο μέσα σε δικαστική αίθουσα βρήκε μια εισαγγελέας στη Νότια Αφρική όταν εκπυρσοκρότησε μια καραμπίνα-αποδεικτικό στοχείο στη δίκη στην οποία συμμετείχε. Η 51χρονη Αδελαΐδα Φερέιρα-Βατ δέχθηκε τα πυρά στο πόδι της όταν η καραμπίνα έπεσε"/>
  </head>
  <body>
    <article>
      <h1>Σοκ στη Νότια Αφρική: Πυροβόλησαν Εισαγγελέα με καραμπίνα, μέσα σε δικαστική αίθουσα!</h1>
      <address>
        <time datetime="2019-11-20T12:45:53+00:00">20 Nov 2019, 12:45</time>
      </address>
      <p>Τραγικό θάνατο μέσα σε δικαστική αίθουσα βρήκε μια εισαγγελέας στη Νότια Αφρική όταν εκπυρσοκρότησε μια καραμπίνα-αποδεικτικό στοχείο στη δίκη στην οποία συμμετείχε.</p>
      <p>Η 51χρονη Αδελαΐδα Φερέιρα-Βατ δέχθηκε τα πυρά στο πόδι της όταν η καραμπίνα έπεσε στο έδαφος.</p>
      <p>Έντρομοι οι παριστάμενοι στη δίκη προσπάθησαν να της δώσουν τις πρώτες βοήθειες και να σταματήσουν την αιμορραγία μέχρι το ασθενοφόρο να την μεταφέρει σε νοσοκομείο. Εκεί, όμως, η 51χρονη δεν άντεξε καθώς εκτιμάται ότι οι σφαίρες της καραμπίνας πέτυχαν μια αρτηρία.</p>
      <p>Οι αστυνομικοί που ερευνούν την υπόθεση προσπαθούν να διακριβώσουν γιατί η καραμπίνα παρουσιάστηκε στο δικαστήριο ενώ ήταν ακόμα γεμάτη.</p>
      <p>Όπως σημειώνουν συνάδελφοι της άτυχης 51χρονης οι σφαίρες της καραμπίνας θα έπρεπε να είχαν τοποθετηθεί σε διαφορετική σακούλα αποδεικτικών στοιχείων και να μην βρίσκονται στην καραμπίνα.</p>
      <p>Η άτυχη εισαγγελέας είχε μια κόρη η οποία ήταν αρραβωνιασμένη και επρόκειτο σύντομα να παντρευτεί.</p>
    </article>
  </body>
</html>