<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/enp-izbira-novo-rakovodstvo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T12:20:00+00:00"/>
    <meta property="og:title" content="ЕНП избира ново ръководство на конгрес в Загреб"/>
    <meta property="og:description" content="Единствен номиниран за лидер на партията е Доналд Туск"/>
  </head>
  <body>
    <article>
      <h1>ЕНП избира ново ръководство на конгрес в Загреб</h1>
      <h2>Единствен номиниран за лидер на партията е Доналд Туск</h2>
      <address><time datetime="2019-11-20T12:20:00+00:00">20 Nov 2019, 12:20</time> by <a rel="author" href="https://btvnovinite.bg/author/?author=2001790" target="_blank">Кристина Баксанова</a></address>
      <figure>
        <video src="https://vid.btv.bg/btvnews/2019/11/20/zagreb_1574262810-1.mp4"/>
      </figure>
      <p>Европейската народна партия избира ново ръковоство и обсъжда целите си за следващите пет години. Лидери и делегати на европейската десница се събират в Загреб, за да решат кой ще  наследи Жозеф Дол.</p>
      <p>Доналд Туск се очаква да бъде избран днес за лидер на Европейската народна партия. Той е единственият номиниран за поста.</p>
      <p>63-годишният Туск ще бъде първият източноевропеец, който ще застане като лидер на ЕНП. През последните пет години той е председател на Европейския съвет.</p>
      <p>"Знаете, че съм честен и откровен. Moже би твърде честен, но не мога по друг начин. Няма да жертваме ценности като граждански свободи и върховенство закона и всеки, който не е в състояние да ги спазва, ще остане извън нашето семейство”, заяви по време на конгреса Доналд Туск.</p>
      <p>700 делегати се очакват да дадат своя вот по-късно днес. Пред тях ще говори и българският премиер и лидер на ГЕРБ Бойко Борисов.</p>
      <p>Сред номинираните за вицепрезидент е и българският еврокомисар Мария Габриел.</p>
      <p>Сред темите, които ще обсъждат делегатите са от европейския дневния ред като климатичните промени, брекзит и европейската перспектива на Албания и Северна Македония.</p>
      <p>В Загреб са почти всички европийски лидери. Сред тях Ангела Меркел, Себастиан Курц, както и бъдещият преседател на ЕК Урсула фон дер Лайен.</p>
    </article>
  </body>
</html>