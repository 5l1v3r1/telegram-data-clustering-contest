<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/08b08c6bf3e1d883/intrevedere-dintre-chicu-si-seful-gazprom-la-moscova-ce-se-va-intampla-cu-tariful-pentru-gaz-achitat-de-consumatorii-finali.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T12:18:51+00:00"/>
    <meta property="og:title" content="Întrevedere dintre Chicu și șeful Gazprom la Moscova; Ce se va întâmpla cu tariful pentru gaz achitat de consumatorii finali"/>
    <meta property="og:description" content="Prim-ministrul Ion Chicu a avut astăzi, la Moscova, o întrevedere cu președintele Gazprom, Alexei Miller, în care a declarat că Guvernul de la Chișinău nu va admite majorarea tarifelor pentru consumatorii finali."/>
  </head>
  <body>
    <article>
      <h1>Întrevedere dintre Chicu și șeful Gazprom la Moscova; Ce se va întâmpla cu tariful pentru gaz achitat de consumatorii finali</h1>
      <address><time datetime="2019-11-20T12:18:51+00:00">20 Nov 2019, 12:18</time> by <a rel="author">Jurnal.md</a></address>
      <p>
        <b>Prim-ministrul Ion Chicu a avut astăzi, la Moscova, o întrevedere cu președintele Gazprom, Alexei Miller, în care a declarat că Guvernul de la Chișinău nu va admite majorarea tarifelor pentru consumatorii finali.</b>
      </p>
      <p>În cadrul întrevederii, părțile au discutat un șir de subiecte importante, precum alimentarea cu gaze naturale a consumatorilor din Republica Moldova, achitările pentru gazele consumate, dar și implementarea pachetului energetic III.</p>
      <p>În context, Alexei Miller a menționat că, în prezent, Moldovagaz achită consumul curent în măsură deplină, anunță Serviciul de presă al Guvernului.</p>
      <p>Președintele Gazprom a descris scenariile tehnice existente de furnizare a gazelor naturale în RM, inclusiv prin România și Bulgaria, și a menționat că acestea pot asigura necesitățile naționale.</p>
      <p>„Nu vom admite creșterea tarifelor pentru gazele naturale și vă mulțumim pentru deschiderea în negocierea condițiilor de furnizare”, a declarat premierul Chicu.</p>
      <p>În finalul discuției, părțile au convenit să fie realizate un set de măsuri, care să asigure furnizarea continuă a gazelor consumatorilor din RM.</p>
      <p>Precizăm că contractele semnate Gazprom Moldovagaz în baza cărora are loc furnizarea și tranzitul gazelor naturale expiră la 31 decembrie 2019. Recent, s-a anunțat că cele două companii au ajuns la o înțelegere, iar actualul contract ar putea fi prelungit cu 3 ani.</p>
    </article>
  </body>
</html>