<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/google-stadia-ze-na-voljo-v-nekaterih-drzavah.html?RSScd1f6dff101a3819c6f4cdabec3fa34b"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T12:30:00+00:00"/>
    <meta property="og:title" content="Google Stadia že na voljo v nekaterih državah!"/>
    <meta property="og:description" content="Tokrat imamo odlično novico za vse, ki prisegate na konzole igre. Googlova težko pričakovana platforma za pretakanje iger Stadia je namreč odslej na voljo v 14 izbranih državah."/>
  </head>
  <body>
    <article>
      <h1>Google Stadia že na voljo v nekaterih državah!</h1>
      <address>
        <time datetime="2019-11-20T12:30:00+00:00">20 Nov 2019, 12:30</time>
      </address>
      <p>Tokrat imamo odlično novico za vse, ki prisegate na konzole igre. Googlova težko pričakovana platforma za pretakanje iger Stadia je namreč odslej na voljo v 14 izbranih državah širom sveta, pri čemer Slovenije žal še ni med njimi. Nova storitev podjetja Google je na voljo povsem brezplačno, vendar z določenimi omejitvami. Različica Pro nove storitve podjetja Google je plačljiva, in sicer 9,99 evrov mesečno oziroma 129 evrov za tako imenovan Founder's Edition paket.</p>
      <p>Igričarski paket Founder's Edition vsebuje napravo Chromecast Ultra za pretakanje visokoločljivih 4K in HDR vsebin, omejeno različico igralnega ploščka Night Blue, trimesečno naročnino na storitev Stadia Pro, trimesečno naročnino za prijatelja (Buddy Pass) in večjo svobodo pri izbiri uporabniškega imena. Med državami, v katerih je storitev Stadia na voljo od 19. novembra letos, najdemo Združene Države Amerike , Kanado, Velika Britanijo, Irsko, Francijo, Nemčijo, Italijo, Španijo, Nizozemsko, Belgijo, Dansko, Švedsko, Norveško in Finsko.</p>
      <p>Nad Googlovo težko pričakovano platformo za pretakanje iger Stadia pa niso ravno navdušeni vsi ljubitelji iger. Največja težava je seveda zaostajanje slike za dejanskim dogajanjem, kot na primer v igrah Destiny in Red Dead Redemption 2. Te težave so toliko bolj očitne, v kolikor ne uporabljate žične povezave za dostop do svetovnega pleta. Ločljivost 4K pa je trenutno podprta izključno za Chromecast Ultra, v Chromu pa je ločljivost omejena na 1080p.</p>
      <p>Poleg tega je za platformo za pretakanje iger Stadia trenutno na voljo zgolj 12 iger. Med njimi najdemo igre, kot so: Assassin's Creed Odissey, Destiny 2: The Collection, GYLT, Just Dance 2020, Kine, Mortal Kombat 11, Red Dead Redemption 2, Thumper, Tomb Raider: Definitive Edition, Rise of the Tomb Raider, Shadow of the Tomb Raider: Definitive Edition ter Samurai Shodown. Do konca leta pa bodo na voljo še naslovi, kot so: Attack on Titan 2: Final Battle, Borderlands 3, Darksinders Genesis, Dragon Ball Xenoverse 2, Farming Simulator 19, Final Fantasy XV, Footbal Manager 2020, Ghost Recon Breakpoint, GRID, Metro Exodus, NBA 2K20, RAGE 2, Trails Rising ter Wolfenstein: Youngblood.</p>
      <figure>
        <iframe src="https://www.youtube.com/embed/o6pf988yFSc" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://store.google.com/product/stadia?gclid=CjwKCAiAws7uBRAkEiwAMlbZjnXN1Kg-875UXF-3lr4L9nLPpRGj04KtBZDkBAjQJbjZ_EazdR10QxoCHaMQAvD_BwE">Google Stadia</a></footer>
    </article>
  </body>
</html>