<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473820-trzaskowski-chce-nowych-stacji-na-i-linii-metra"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T12:44:00+00:00"/>
    <meta property="og:title" content="Odlot! Trzaskowski zapowiada budowę dodatkowych stacji na I linii metra. Internauci zdumieni: &quot;Najgłupszy pomysł wszechczasów&quot;"/>
    <meta property="og:description" content="&quot;Podpisaliśmy umowę z firmą Metroprojekt na przygotowanie projektu budowlanego dwóch stacji I linii metra: Plac Konstytucji i Muranów&quot; - napisał na Twitterze Rafał Trzaskowski."/>
  </head>
  <body>
    <article>
      <h1>Odlot! Trzaskowski zapowiada budowę dodatkowych stacji na I linii metra. Internauci zdumieni: "Najgłupszy pomysł wszechczasów"</h1>
      <address><time datetime="2019-11-20T12:44:00+00:00">20 Nov 2019, 12:44</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Prezydent Warszawy Rafał Trzaskowski w kampanii samorządowej obiecywał budowę III, IV, a nawet V linii metra. Tymczasem na razie zapowiedział rozbudowę… pierwszej linii metra! Ma ona polegać na budowie dwóch dodatkowych stacji między już istniejącymi - Plac Konstytucji i Muranów, a samo zaprojektowanie nowych stacji ma kosztować warszawiaków blisko 7,3 mln zł brutto. Internauci pytają, po co budować nowe stacje zaledwie kilkaset metrów od już istniejących.</b>
      </p>
      <p>CZYTAJ TAKŻE: <a href="https://wpolityce.pl/polityka/473413-trzaskowski-przeciwko-odbudowie-palacu-saskiego">Trzaskowski przeciwko odbudowie Pałacu Saskiego: „Mocarstwowy projekt”! Internauci kpią: „Czyli Niemcy słusznie go zburzyli?”</a></p>
      <p>
        <a href="https://wpolityce.pl/polityka/471963-dziennikarze-onetu-ocenili-prezydenture-trzaskowskiego-na-4">Śmiechu warte! Dziennikarze Onetu ocenili prezydenturę Trzaskowskiego na 4+. „Wykazał się odwagą, podpisując Deklarację LGBT+”</a>
      </p>
      <blockquote>Podpisaliśmy umowę z firmą Metroprojekt na przygotowanie projektu budowlanego dwóch stacji I linii metra: Plac Konstytucji i Muranów</blockquote>
      <p>— poinformował w środę na Twitterze prezydent Warszawy Rafał Trzaskowski.</p>
      <blockquote>Tak jak zapowiadałem w kampanii wyborczej - pracujemy nad dodatkowymi stacjami na I linii #metro. Właśnie podpisaliśmy umowę z firmą Metroprojekt na przygotowanie projektu budowlanego dwóch stacji - Plac Konstytucji i Muranów</blockquote>
      <p>— napisał Trzaskowski.</p>
      <p>Pod koniec września stołeczny ratusz poinformował, że firma Metroprojekt w ramach postępowania o zamówienie publiczne została wybrana na projektanta nowych stacji I linii metra. Firma zakres prac wyceniła na blisko 7,3 mln zł brutto.</p>
      <p>Firma, wykonując prace przedprojektowe i przygotowując projekt budowlany, powinna także zaprojektować niezbędną rozbudowę lub przebudowę infrastruktury wokół stacji. Rozwiązania projektu powinny przewidywać jak najmniejszy wpływ na I linię metra i otoczenie.</p>
      <blockquote>Dokumentacja musi być przygotowana w taki sposób, by umożliwić zakończenie inwestycji do 2026 roku</blockquote>
      <p>— podał ratusz.</p>
      <p>Stacja Plac Konstytucji ma być zlokalizowana w ciągu ulicy Marszałkowskiej - od Placu Konstytucji do skrzyżowania z ulicą Hożą. Znajdzie się między stacjami Centrum i Politechnika.</p>
      <p>Stacja Muranów wybudowana zostanie w rejonie ul. Andersa - w okolicach ul. Stawki, a także ul. Świętojerskiej i ul. Anielewicza. Na tej stacji będzie można wysiąść między Ratuszem-Arsenał a Dworcem Gdańskim.</p>
      <blockquote>Po ich wybudowaniu pasażer, znajdujący się pomiędzy stacjami metra w śródmieściu, będzie miał nie więcej niż 400 metrów do najbliższego wejścia jednej ze stacji</blockquote>
      <p>— wskazuje ratusz. Według ekspertów w dziedzinie komunikacji zbiorowej, na których powołuje się ratusz, taka odległość zapewnia, że pasażer chętniej wsiądzie do metra niż innego środka transportu.</p>
      <figure>
        <iframe data-src="https://twitter.com/trzaskowski_/status/1197094700336996352" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na Twitterze szereg internautów krytycznie odnosi się do pomysłu Rafała Trzaskowskiego. Ich zdaniem lepiej, aby miasto skupiło się na budowaniu nowych linii metra lub innych projektach infrastrukturalnych, a nie na budowaniu kolejnych stacji na już istniejącej linii.</p>
      <figure>
        <iframe data-src="https://twitter.com/bgraczak/status/1197120130955825152" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/mika_adam1/status/1197095987807956992" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/slonka17/status/1197096771090079744" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Stavross_Waw/status/1197097884023476226" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/aniajozia/status/1197118841610014720" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/olo_mars/status/1197119422844035079" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PawelT_PL/status/1197095735382151168" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/majkel2020/status/1197109072195182592" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/maria_czarnecka/status/1197120729403277314" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Norbert_Lu/status/1197127670531788801" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AlbinaMoscicka/status/1197100954086182913" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/szatan2048/status/1197110037795217409" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/marcin_piotr007/status/1197103187922165760" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/GenialnyW/status/1197095949358829568" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>as/PAP/Twitter</p>
    </article>
  </body>
</html>