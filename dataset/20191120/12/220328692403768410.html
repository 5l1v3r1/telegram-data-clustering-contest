<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/gotvyat-nov-tekst-za-izdavaneto-na-bolnichni-407190.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T12:37:16+00:00"/>
    <meta property="og:title" content="Готвят нов текст за издаването на болнични"/>
    <meta property="og:description" content="Не е редно да се правим, че не забелязваме този негативен процес с фалшиви болнични, каза Симеонов"/>
  </head>
  <body>
    <article>
      <h1>Готвят нов текст за издаването на болнични</h1>
      <address>
        <time datetime="2019-11-20T12:37:16+00:00">20 Nov 2019, 12:37</time>
      </address>
      <p>Според лидера на НФСБ Валери Симеонов управляващата коалиция подготвя нов текст относно засилване на контрола върху процеса на издаване на болнични в страната.</p>
      <p>„Не е редно да се правим, че не забелязваме този негативен процес, който се развива с годините - фалшиви болнични, злоупотреба с медицински удостоверения, да се правим, че не виждаме огромната корупция в медицинските среди. Лекарите, които ги издават, също трябва да бъдат поставени на място. Би трябвало да бъдат разследвани и да бъдат предприети мерки срещу тях”, коментира в кулоарите на парламента Валери Симеонов.</p>
      <p>Относно реакцията на Атака и ДПС срещу избора му за заместник - председател на НС, Симеонов заяви, че това е очаквано и го приема като номинация.  </p>
      <p>„Не ме притеснява реакцията срещу мен. Познавам, както Атака, така и ДПС, те са предвидими в своята реакция. До известна степен това е номинация от тяхна страна, тяхното поведение. Приемам го като такова. Очаквана реакция, бих казал”, изтъкна лидерът на НФСБ.</p>
    </article>
  </body>
</html>