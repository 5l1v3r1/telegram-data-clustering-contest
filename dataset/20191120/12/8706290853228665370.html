<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685477/varoufakis-ston-realfm-978-afto-pou-ginetai-tora-einai-na-spernou"/>
    <meta property="og:site_name" content="enikos.gr"/>
    <meta property="article:published_time" content="2019-11-20T12:37:00+00:00"/>
    <meta property="og:title" content="Βαρουφάκης στον Realfm 97,8: Αυτό που γίνεται τώρα είναι να σπέρνουμε &quot;Μόριες&quot; στην ενδοχώρα - Τι είπε για την εκλογή του Προέδρου της Δημοκρατίας"/>
    <meta property="og:description" content="Ο Γενικός Γραμματέας του ΜέΡΑ25, Γιάνης Βαρουφάκης, στον Realfm 97,8..."/>
  </head>
  <body>
    <article>
      <h1>Βαρουφάκης στον Realfm 97,8: Αυτό που γίνεται τώρα είναι να σπέρνουμε "Μόριες" στην ενδοχώρα - Τι είπε για την εκλογή του Προέδρου της Δημοκρατίας</h1>
      <address>
        <time datetime="2019-11-20T12:37:00+00:00">20 Nov 2019, 12:37</time>
      </address>
      <p>"Το ακριβώς αντίθετο από αυτό που κάνουμε τώρα πρέπει να γίνει. Αυτό που γίνεται τώρα είναι ότι σπέρνουμε στην Ελλάδα, στην ενδοχώρα, "Μόριες", κλειστά κέντρα, εμείς θεωρούμε ότι δεν μπορούμε να λύσουμε μόνοι μας το πρόβλημα. Αυτό που μπορούμε να κάνουμε είναι να ελαχιστοποιήσουμε το μισανθρωπισμό απέναντι τόσο στους πρόσφυγες όσο και στους Έλληνες" δήλωσε ο Γενικός Γραμματέας του ΜέΡΑ25, <a href="http://www.enikos.gr/politics/672842/varoufakis-chreos-mou-na-ichografo-to-eurogroup-elpizo-na-to-ekan">Γιάνης Βαρουφάκης</a>, στον Realfm 97,8.</p>
      <p>Μιλώντας στον Νίκο Χατζηνικολάου και τον Αντώνη Δελλατόλα, πρόσθεσε "η πρότασή μας είναι αντί να δημιουργούμε κλειστά κέντρα, που οι τοπικές κοινωνίες αντιδρούν, γιατί ποιος θέλει να έχει ένα στρατόπεδο συγκέντρωσης στη γειτονιά του, κανένας δεν το θέλει ακόμα και ο πιο φιλόξενος άνθρωπος του κόσμου να είναι. Αυτές οι 60 με 80 χιλιάδες άνθρωποι πρέπει να διανεμηθούν ανά την Ελλάδα, οικογένειες, οικογένειες σε μικρούς αριθμούς σε κάθε χωριό, έτσι ώστε να μην αποτελούν μεγάλη μάζα για καμία περιοχή και να ενταχθούν στις συγκεκριμένες κοινωνίες".</p>
      <p>"Βρίσκονται στη Μόρια, σε κάποια κέντρα, που είναι μια ντροπή για εμάς, μια ντροπή για την Ευρώπη. Πρέπει να πάνε σε κάθε γωνιά της Ελλάδας, έχουμε χωριά που είναι ερημωμένα. Να γίνει προσπάθεια διαχείρισης της κρίσης και να δούμε αυτούς τους ανθρώπους ως μια ευκαιρία, έχουμε ολόκληρες περιοχές στην Ελλάδα που έχουν ερημοποιηθεί, δεν θα ήταν κακό να ενταχθούν σε αυτές τις περιοχές με έναν παραγωγικό και δημιουργικό τρόπο" σημείωσε.</p>
      <p>Σχετικά με την εκλογή του Προέδρου της Δημοκρατίας είπε ότι "εμείς προτείνουμε να έχουμε τις ψηφοφορίες που έχουμε, με 200 ψήφους την πρώτη, 180 τη δεύτερη και την τρίτη και αν δεν υπάρξει συναίνεση στη Βουλή μετά να συγκαλείται, να διευρύνεται το εκλογικό σώμα της Βουλής, οι 300 βουλευτές να συμμετέχουν και άλλοι 600 κληρωτοί πολίτες με την αρχαιοελληνική έννοια του κληρωτού και να αποφασίζουν εκείνοι για τον υποψήφιο ΠτΔ".</p>
      <p>"Το Σύνταγμα πρέπει να είναι ανεξίθρησκο. Δεν πρέπει να υπάρχει ούτε θρησκευτικός ούτε πολιτικός όρκος, όλα αυτά τα παρωχημένα περί όρκων, περί συμβολισμών" τόνισε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/685477_6989441c0b-9b25204f30a589f5.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/685385/dimoskopisi-pos-axiologoun-oi-polites-tous-ypourgous-tis-kyvernis%0A%20%20%20%20%0A"/>
        <a href="http://www.enikos.gr/politics/685381/varvitsiotis-stelnoume-minyma-sta-dytika-valkania-oti-einai-meros%0A%20%20%20%20%0A"/>
        <a href="http://www.enikos.gr/politics/685357/theodorikakos-gia-psifo-apodimon-opou-yparxoun-zitimata-tha-ginou%0A%20%20%20%20%0A"/>
        <a href="http://www.enikos.gr/politics/685154/piges-syriza-gia-prosfygiko-kalosorizoume-ton-mitsotaki-kai-ti-nd%0A%20%20%20%20%0A"/>
        <a href="http://www.enikos.gr/politics/685176/mitsotakis-sti-handelsblatt-i-ellada-tha-einai-mia-alli-chora-se-%0A%20%20%20%20%0A"/>
        <a href="http://www.enikos.gr/politics/684827/varoufakis-simera-xanathymomaste-oti-kathe-nea-genia-einai-katadi%0A%20%20%20%20%0A"/>
        <a href="http://www.enikos.gr/politics/684418/plakiotakis-kamia-schesi-me-tin-pragmatikotita-oi-pyrovolismoi-se%0A%20%20%20%20%0A"/>
        <a href="http://www.enikos.gr/politics/684238/kokkalis-den-tha-sikona-to-pano-pou-kalosorizei-tous-prosfyges-vi%0A%20%20%20%20%0A"/>
        <a href="http://www.enikos.gr/politics/684272/gennimata-foteino-paradeigma-i-mitropoli-ileias-ta-paidia-ton-pro%0A%20%20%20%20%0A"/>
      </related>
    </article>
  </body>
</html>