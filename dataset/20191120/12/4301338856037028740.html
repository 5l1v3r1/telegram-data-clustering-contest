<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/apithano-peristatiko-katadikasan-se-filakisi-exi-minon-nekri-gineka/"/>
    <meta property="og:site_name" content="irafina"/>
    <meta property="article:published_time" content="2019-11-20T12:50:22+00:00"/>
    <meta property="og:title" content="Απίθανο περιστατικό! Καταδίκασαν σε φυλάκιση έξι μηνών νεκρή γυναίκα!"/>
    <meta property="og:description" content="Ένα απίθανο περιστατικό σημειώθηκε στη Ρόδο, όπου μια 84χρονη γυναίκα καταδικάστηκε σε φυλάκιση έξι μηνών και χρηματικό πρόστιμο 5.000 ευρώ από το Μονομελές Πλημμελειοδικείο Ρόδου για αυθαίρετη δόμηση. Μόνο που η ηλικιωμένη έχει… φύγει από τον μάταιο τούτο κόσμο εδώ και 19 ολόκληρα χρόνια! Το στοιχείο που κάνει ακόμα πιο παράλογη την απόφαση είναι πως […]"/>
  </head>
  <body>
    <article>
      <h1>Απίθανο περιστατικό! Καταδίκασαν σε φυλάκιση έξι μηνών νεκρή γυναίκα!</h1>
      <address>
        <time datetime="2019-11-20T12:50:22+00:00">20 Nov 2019, 12:50</time>
      </address>
      <p>Ένα απίθανο περιστατικό σημειώθηκε στη Ρόδο, όπου μια 84χρονη γυναίκα καταδικάστηκε σε φυλάκιση έξι μηνών και χρηματικό πρόστιμο 5.000 ευρώ από το Μονομελές Πλημμελειοδικείο Ρόδου για αυθαίρετη δόμηση.</p>
      <p>Μόνο που η ηλικιωμένη έχει… φύγει από τον μάταιο τούτο κόσμο εδώ και 19 ολόκληρα χρόνια!</p>
      <p>Το στοιχείο που κάνει ακόμα πιο παράλογη την απόφαση είναι πως η πράξη για την οποία κατηγορήθηκε τελέστηκε 12 χρόνια μετά τον θάνατό της.</p>
      <p>Στην ίδια υπόθεση κατηγορούμενος είναι και ο 70χρονος γιος της, ο οποίος πληροφορήθηκε για τη δική του καταδίκη και της πεθαμένης μητέρας του, από την Εφορία που του ζητάει να πληρώσει περισσότερα από 10.500 ευρώ, ως βεβαιωμένες οφειλές για την υπόθεση αυτή.</p>
      <p>Το επίσης παράδοξο είναι ότι σύμφωνα με την αστυνομία εκείνο το πρωί είχε εντοπίσει τον άντρα και τη μητέρα, άσχετα από ότι δε βρισκόταν εν ζωή, που προσπαθούσαν να ρίξουν μπετό για την περίφραξη του αυθαιρέτου.</p>
      <p>tanea.gr</p>
    </article>
  </body>
</html>