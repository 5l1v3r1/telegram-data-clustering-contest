<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/20/ez-minden-utazonal-es-fuvarozonal-jo-pont"/>
    <meta property="og:site_name" content="infostart"/>
    <meta property="article:published_time" content="2019-11-20T12:41:00+00:00"/>
    <meta property="og:title" content="Fontos fejlesztések a magyar utakon"/>
    <meta property="og:description" content="Több fontos nemzetközi gyorsforgalmi útvonal bővül vagy létesül hazánkban Dél-Európa és a Balkán felé."/>
  </head>
  <body>
    <article>
      <h1>Fontos fejlesztések a magyar utakon</h1>
      <address><time datetime="2019-11-20T12:41:00+00:00">20 Nov 2019, 12:41</time> by <a rel="author">Infostart</a></address>
      <h3>Több fontos nemzetközi gyorsforgalmi útvonal bővül vagy létesül Magyarországon Dél-Európa és a Balkán felé.</h3>
      <p>December közepén befejezik az M70-es autópálya építését a szlovén–magyar határig, eközben megkezdték a Zalaegerszeg-Rédics–Lendva vasútvonal hazai szakaszának tervezését is – jelentette be a miniszterelnök október végén. Az építkezés befejezésével kétszer két sávos utat adnak át a forgalomnak – <a href="https://magyarnemzet.hu/gazdasag/negy-savon-roboghatunk-italia-fele-7508681/">írja a Magyar Nemzet</a>.</p>
      <p>Az év végére fejeződhet be a Letenye és Tornyiszentmiklós közötti M70-es autóút kétszer egysávos szakaszainak autópályává szélesítése. A beruházás tartalmazza a magyar–szlovén határon tervezett pihenőhely megnyitásához szükséges közművek, illetve létesítmények megépítését, továbbá a bal pályán meglévő kilenc híd összekötését a jobb pályán kialakítandó hídszerkezetekkel – közölte a minap a Nemzeti Infrastruktúra-fejlesztő (NIF).</p>
      <p>De nemcsak Dél-Európa felé bővülnek a gyorsforgalmi kapcsolataink, hanem Erdély, valamint a Balkán felé is. Hatvanszázalékos készültségnél tart az M44-es gyorsforgalmi út Kondoros és Békéscsaba közti, 17,6 kilométeres szakasza mintegy 41,4 milliárd forintból, a 2021. januári határidő előtt sor kerülhet.</p>
      <p>Az összesen 95 kilométeresre tervezett M44-es gyorsforgalmi út 62 kilométeres szakaszát Kondoros és Tiszakürt között október elején már átadták. Jelenleg zajlik a Kecskeméthez közeli Tiszakürt–Lakitelek szakasz építése is. A Tiszakürt–Lakitelek szakaszt 2021 augusztusáig kell befejezni, a Szentkirályig tartó öt kilométer 2023-ra készülhet el.</p>
      <p>A következő években várható, hogy jelentősen javul a volt Jugoszlávia és általában a Balkán megközelítése a magyar autós turisták és a fuvarozók számára – teszi hozzá a napilap.</p>
      <p>
        <i>Nyitókép: MTVA/Bizományosi: Oláh Tibor</i>
      </p>
    </article>
  </body>
</html>