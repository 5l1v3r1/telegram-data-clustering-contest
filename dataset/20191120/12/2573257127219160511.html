<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/wind-all-inclusive-50-flash-piu-a-soli-6-99-euro-al-mese-626768"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T12:00:53+00:00"/>
    <meta property="og:title" content="Wind All Inclusive 50 Flash Più a soli 6.99 euro al mese"/>
    <meta property="og:description" content="L'operatore Wind permette di attivare ad alcuni nuovi clienti selezionati, la All Inclusive 50 Flash Più a soli 6.99 euro al mese"/>
  </head>
  <body>
    <article>
      <h1>Wind All Inclusive 50 Flash Più a soli 6.99 euro al mese</h1>
      <h2>L'operatore Wind permette di attivare ad alcuni nuovi clienti selezionati, la All Inclusive 50 Flash Più a soli 6.99 euro al mese</h2>
      <address><time datetime="2019-11-20T12:00:53+00:00">20 Nov 2019, 12:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/WindTurbines670628828.jpg"/>
      </figure>
      <p>L’operatore <b>Wind</b> ha deciso di continuare a proporre, ad alcuni nuovi clienti selezionati, l’offerta <b>All-Inclusive 50 Flash +</b> a soli 6.99 euro al mese. Per qualche ora, negli scorsi giorni l’offerta è sparita per poi ritornare attivabile sul sito ufficiale.</p>
      <p>In passato l’offerta era denominata <a href="https://www.tecnoandroid.it/2019/10/07/wind-all-inclusive-special-50-3-603415">All-Inclusive Special 50 Più</a> e, più precisamente, è attivabile sul sito ufficiale dell’operatore, da tutti i nuovi <b>clienti che provengono da <a href="https://www.tecnoandroid.it/telefonia/operatori-telefonici/iliad">Iliad</a>, PosteMobile, CoopVoce, Fastweb Mobile</b> e moltissimi altri. Scopriamo cosa prevede.</p>
      <h3>Wind All Inclusive 50 Flash + a soli 6.99 euro al mese</h3>
      <p>L’offerta All Inclusive 50 Flash + prevede <b>minuti illimitati</b> verso tutti i numeri mobili e fissi nazionali, <b>100 SMS</b> verso tutti e ben <b>50 GB</b> di traffico internet alla massima velocità disponibile a soli <b>6.99 euro al mese</b>. Il costo anticipato mensile è di 6.99 euro su credito residuo e, acquistandola online con spedizione a domicilio, è previsto un costo di <b>attivazione di 0 euro</b> invece che 15 se la SIM rimane attiva per almeno 24 mesi.</p>
      <p>In caso contrario verranno addebitati i restanti 15 euro sul proprio credito residuo. Se il nuovo cliente prenota online e acquista e ritira la SIM in negozio, il costo di attivazione si alza a 11.99 euro invece che 26.99 euro sempre con SIM attiva per almeno 24 mesi. Il costo di una nuova SIM Wind è di 10 euro in entrambi i casi. In caso di<b> esaurimento dei Giga</b> disponibili nell’offerta, la navigazione sarà bloccata fino al rinnovo successivo, mentre per gli SMS pagherete una tariffa di 29 centesimi l’uno.</p>
      <p>In caso di<b> credito insufficiente al momento del rinnovo</b>, i clienti potranno richiedere di disporre in anticipo del traffico incluso nella propria offerta per due giorni al prezzo di 0.99 centesimi di euro. Al termine dei due giorni, se il credito continuerà ad essere insufficiente, la SIM resterà attiva solamente per ricevere chiamate ed SMS. Per maggiori informazioni visitate il <a href="http://www.wind.it/">sito ufficiale</a> dell’operatore.</p>
    </article>
  </body>
</html>