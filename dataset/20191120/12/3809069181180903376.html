<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/category/main/motosport/viral/article/1416721/se-megethos-megalis-palamis-kleidi-tis-ferrari-roma-pics"/>
    <meta property="og:site_name" content="inMotion by gazzetta.gr"/>
    <meta property="article:published_time" content="2019-11-20T12:05:00+00:00"/>
    <meta property="og:title" content="Σε μέγεθος μεγάλης παλάμης το κλειδί της Ferrari Roma (pics)"/>
    <meta property="og:description" content="To κλειδί του νεότερου μοντέλου της Ferrari είναι γιγαντιαίων διαστάσεων και πολύ εντυπωσιακό, αν και δεν ενσωματώνει στο εσωτερικό του κάποιες προηγμένες τεχνολογίες."/>
  </head>
  <body>
    <article>
      <h1>Σε μέγεθος μεγάλης παλάμης το κλειδί της Ferrari Roma (pics)</h1>
      <h2>To κλειδί του νεότερου μοντέλου της Ferrari είναι γιγαντιαίων διαστάσεων και πολύ εντυπωσιακό, αν και δεν ενσωματώνει στο εσωτερικό του κάποιες προηγμένες τεχνολογίες.</h2>
      <address><time datetime="2019-11-20T12:05:00+00:00">20 Nov 2019, 12:05</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Συνηθίσαμε πλέον να βλέπουμε τα ακριβά νέα μοντέλα να συνοδεύονται από κλειδιά υψηλής τεχνολογίας που λειτουργούν σαν μίνι ηλεκτρονικοί υπολογιστές. Η Ferrari ακολούθησε στην περίπτωση της Roma μία άλλη φιλοσοφία σύμφωνα με το σλόγκαν «το μέγεθος μετρά.» Εννοείται ότι το νεότερο μέλος της ιταλικής μάρκας διαθέτει τεχνολογία keyless entry, όπου οι πόρτες ανοίγουν και κλείνουν και ο κινητήρας παίρνει εμπρός χωρίς κλασικό κλειδί. Ωστόσο όλες αυτές οι λειτουργίες πρέπει να «στεγαστούν» και κάπου, οπότε επέλεξαν οι Ιταλοί μία αντισυμβατική λύση.</p>
      <figure>
        <img src="http://www.gazzetta.gr/sites/default/files/sitefiles_2019-11/keyroma2.jpg"/>
      </figure>
      <p>Συγκεκριμένα δημιούργησαν για τη Roma ένα τεράστιο κλειδί στο μέγεθος της παλάμης ενός χεριού με το τεράστιο λογότυπο της Ferrari στη μπροστινή πλευρά του. Το πίσω μέρος καλύπτεται από δερμάτινη επένδυση και έχει ενσωματωμένα δύο πλήκτρα. Το ένα είναι για το κλείδωμα του αυτοκινήτου και το άλλο για το ξεκλείδωμά του, αλλά και για το άνοιγμα του πορτ-μπαγκάζ. Για ευκολότερη πρόσβαση στο εσωτερικό του υπέροχου Coupe μπορείς να σταθείς απλά δίπλα στην πόρτα έχοντας το κλειδί στην τσέπη και να πατήσεις έναν διακόπτη δίπλα από τις βυθιζόμενες θυρολαβές.</p>
      <figure>
        <img src="http://www.gazzetta.gr/sites/default/files/sitefiles_2019-11/keyroma3.jpg"/>
      </figure>
      <p>Η έλλειψη κάποιων άλλων προηγμένων τεχνολογιών, που συναντούμε σε αντίστοιχα αξεσουάρ πανάκριβων μοντέλων, επιβεβαιώνει την πρόθεση της Ferrari να δημιουργήσει με τη Roma ένα status symbol που θα περιλαμβάνει και το κλειδί του αυτοκινήτου. Εξάλλου οι μεγάλες διαστάσεις έχουν και ένα επιπρόσθετο πλεονέκτημα, αφού είναι πλέον πολύ δύσκολο να σου παραπέσει και να χάσεις ένα τέτοιο κλειδί.</p>
      <figure>
        <img src="http://www.gazzetta.gr/sites/default/files/sitefiles_2019-11/keyroma4.jpg"/>
      </figure>
      <figure>
        <img src="http://www.gazzetta.gr/sites/default/files/sitefiles_2019-11/keyroma5.jpg"/>
      </figure>
    </article>
  </body>
</html>