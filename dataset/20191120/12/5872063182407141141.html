<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/editors-blogs/giorgos-sahinis-blog/1560827/s-robolis-ee-liga-gia-tous-ftohous-polla-gia-tous-ishurous/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T12:20:39+00:00"/>
    <meta property="og:title" content="Σ. Ρομπόλης: ΕΕ λίγα για τους φτωχούς πολλά για τους ισχυρούς"/>
    <meta property="og:description" content="Οι συζητήσεις που διεξάγονται στις ημέρες μας στους κόλπους της Κομισιόν για το σχέδιο του μακροχρόνιου προϋπολογισμού 2021-2027 της ΕΕ, σύμφωνα..."/>
  </head>
  <body>
    <article>
      <h1>Σ. Ρομπόλης: ΕΕ λίγα για τους φτωχούς πολλά για τους ισχυρούς</h1>
      <address>
        <time datetime="2019-11-20T12:20:39+00:00">20 Nov 2019, 12:20</time>
      </address>
      <p>Οι συζητήσεις που διεξάγονται στις ημέρες μας στους κόλπους της Κομισιόν για το σχέδιο του μακροχρόνιου προϋπολογισμού 2021-2027 της ΕΕ, σύμφωνα με τη σχετική ειδησιογραφία, είναι δύσκολες, έντονες και αντιπαραθετικές μεταξύ των κρατών-μελών», διαμηνύει ο Καθηγητής Σάββας Ρομπόλης μέσω του 98.4.</p>
      <p>Οι εξελίξεις που παρατηρούνται στις ευρωπαϊκές διαπραγματεύσεις σηματοδοτούν την εγκατάλειψη της αρχής της ισοτιμίας των κρατών-μελών και την ευρωπαϊκή αλληλεγγύη, εγκαθιδρύουν, μεταξύ των άλλων, στην πρακτική της ευρωπαϊκής λειτουργίας τις πολλαπλές ταχύτητες. Επίσης απομακρύνουν την χρηματοδότηση των επενδύσεων και της ανάπτυξης των νοτιοανατολικών κρατών-μελών της ευρωπαϊκής αλληλεγγύης» επισημαίνει ο καθηγητής. <br/>Όμως, με αυτόν τον τρόπο πυροδοτείται ο κίνδυνος να δημιουργηθούν στην ΕΕ συνθήκες συρρίκνωσης του ευρωπαϊκού πνεύματος και εμβάθυνσης της αποσύγκλισης μεταξύ των ανεπτυγμένων και των υπανάπτυκτων ή των αναπτυσσόμενων χωρών της Ανατολής, του Νότου και των Βαλκανίων.</p>
      <p>«Η παραπάνω πολιτική σηματοδοτεί λιγότερα χρήματα για τις χώρες τις Νότιας κι Ανατολικής ΕΕ, περισσότερα για το σκληρό πυρήνα της Ευρωζώνης και μία Ευρωπαϊκή Ένωση πολλών ταχυτήτων, όπου το Ευρώ ως κοινό νόμισμα για τους αδύνατους θα είναι αγχόνη.</p>
      <figure>
        <iframe src="https://www.youtube.com/embed/AxMNlaUctdA" width="640" height="360" data-service="Youtube" scrolling="no"/>
      </figure>
    </article>
  </body>
</html>