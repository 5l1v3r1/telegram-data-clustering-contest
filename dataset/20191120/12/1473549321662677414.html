<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/usa-ciezarowka-przewrocila-sie-w-poslizgu-prawie-zmiotla-policjantow-i-kobiete,986818.html"/>
    <meta property="og:site_name" content="TVN24"/>
    <meta property="article:published_time" content="2019-11-20T12:08:00+00:00"/>
    <meta property="og:title" content="&quot;Usłyszałam tylko, jak policjant mówi: biegnij! Tyle pamiętam&quot;"/>
    <meta property="og:description" content="Dramatyczną sytuację zarejestrowała kamera w radiowozie policji z amerykańskiego stanu Illinois. Przewrócona, sunąca na boku ciężarówka o mało nie zmiotła z pobocza osób stojących obok zaparkowaneg..."/>
  </head>
  <body>
    <article>
      <h1>"Usłyszałam tylko, jak policjant mówi: biegnij! Tyle pamiętam"</h1>
      <address><time datetime="2019-11-20T12:08:00+00:00">20 Nov 2019, 12:08</time> by <a rel="author">ow//now</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/e6d070c1-7138-4b30-81ff-2f343883b9df.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/d674e981-36b2-49ad-b471-c991e6d6cd2f-480p.mp4"/>
          <figcaption>"Usłyszałam tylko, jak policjant mówi: biegnij"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/43765c04-f741-4004-af9e-81aa0286dd59-480p.mp4" autoplay="" loop=""/>
          <figcaption>Ciężarówka wjechała do ogródka restauracji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/d96bae02-8b24-48f3-a4cc-629f723dc0c2-480p.mp4"/>
          <figcaption>Kierowca stracił panowanie nad ciężarówką, pojazd wyładowany...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/e74c0d42b4433905293aab661fcf8ddb/37e96f33-e67f-4853-a3ca-01f5c143ed5e-480p.mp4"/>
          <figcaption>Przewrócona ciężarówka blokowała dwa pasy ruchu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/04df4d434d481c5bb723be1b6df1ee65/13210349-6330-4716-bd40-f28428a601af-480p.mp4"/>
          <figcaption>Ciężarówka "jak widmo ze złomowiska". Wyglądała jakby miała...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/794b543b-8c60-4bcf-bbe7-1cdd73608c4c-480p.mp4" autoplay="" loop=""/>
          <figcaption>Ciężarówka przewróciła się na obwodnicy Trójmiasta</figcaption>
        </figure>
        <figcaption>Wypadek zarejestrowała kamera w radiowozie policji<cite>Foto: [2019 Cable News Network All Rights Reserved] | Video: [2019 Cable News Network All Rights Reserved]</cite></figcaption>
      </slideshow>
      <h3>Dramatyczną sytuację zarejestrowała kamera w radiowozie policji z amerykańskiego stanu Illinois. Przewrócona, sunąca na boku ciężarówka o mało nie zmiotła z pobocza osób stojących obok zaparkowanego samochodu.</h3>
      <p>Dramatyczne wydarzenia miały miejsce 12 listopada, jednak przedstawiające je nagranie zostało ujawnione przez stanową policję z Illinois we wtorek.</p>
      <related>
        <a href="https://www.tvn24.pl/wiadomosci-ze-swiata,2/autokar-na-boku-cztery-osoby-ciezko-ranne,982686.html"/>
      </related>
      <p>Policjanci zatrzymali się na poboczu, by pomóc starszej kobiecie w zmianie koła. Nagle jeden z nich zauważył rozpędzoną, sunącą ku nim w poślizgu ciężarówkę. - Usłyszałam tylko, jak policjant mówi: biegnij! Tyle pamiętam. Nie wiem, co działo się dalej - opowiadała kobieta, której pomagali funkcjonariusze.</p>
      <h3>Zaczęła sunąć bokiem, przewróciła się</h3>
      <p>Według ustaleń policji kierowca ciężarówki - jadąc z nadmierną prędkością - stracił panowanie nad pojazdem na śliskiej nawierzchni. Ciężarówka zaczęła sunąć bokiem i przewróciła się tuż przy policjantach pomagających kobiecie na poboczu.</p>
      <p>Dzięki błyskawicznej reakcji funkcjonariuszy, którzy zepchnęli kobietę do rowu, skończyło się tylko na jej drobnych obrażeniach. Policjanci wyszli z tej przygody bez szwanku. Nie podano, jak to zdarzenie skończyło się dla kierowcy ciężarówki.</p>
    </article>
  </body>
</html>