<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/zakukleny-muz-chtel-otevrit-trezor-cisnika-ohrozoval-nozem-poznate-ho-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T12:53:00+00:00"/>
    <meta property="og:title" content="Zakuklenec chtěl otevřít trezor, číšníka ohrožoval nožem. Policie hledá svědky"/>
    <meta property="og:description" content="Brno /VIDEO/ - Vyhrožoval nožem s dvaceticentimetrovou čepelí, číšníka také udeřil loktem do obličeje. Neznámý pachatel se v půlce září v Černovické ulici takto dostal k několika desítkám tisíc korun."/>
  </head>
  <body>
    <article>
      <h1>Zakuklenec chtěl otevřít trezor, číšníka ohrožoval nožem. Policie hledá svědky</h1>
      <address><time datetime="2019-11-20T12:53:00+00:00">20 Nov 2019, 12:53</time> by <a rel="author">Eliška Koukalová</a></address>
      <p>"Kapucí a kuklou maskovaný muž vybavený nožem vběhl za bar, kde po úderu loktem do číšníkova obličeje požadoval otevření trezoru. Přitom jej neustále ohrožoval nožem. Mladý muž v obavě o svůj život trezor otevřel a lupič z něj vzal peníze," sdělil mluvčí jihomoravských policistů Bohumil Malášek.</p>
      <p>Pachatel měl podle zpráv policie asi třicet let a měřil 170 centimetrů. "Na sobě měl tmavou prošívanou bundu s kapucí, tmavé kalhoty a obličej skryl pod černou kuklou. Hovořil chraplavým hlasem, česky bez výrazného přízvuku," doplnil Malášek.</p>
      <figure>
        <img src="https://g.denik.cz/52/44/vloupani-do-bytu_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/jako-falesny-santa-do-obchodu-sel-pres-strechu-znicil-pritom-plast-i-alarm-20191119.html">Jako falešný Santa. Do obchodu šel přes střechu, zničil přitom plášť i alarm Přečíst článek ›</a>
      </aside>
      <p>Policie prosí o pomoc případné svědky. Informace vedoucí ke ztotožnění pachatele mohou lidé sdělit na tísňovou policejní linku 158.</p>
    </article>
  </body>
</html>