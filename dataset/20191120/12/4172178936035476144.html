<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/diethni/article/73946/h-totenam-tha-einai-i-teleytaia-omada-poy-tha-koroidepsei-o-moyrinio"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T12:40:46+00:00"/>
    <meta property="og:title" content="Η Τότεναμ θα είναι η τελευταία ομάδα που θα κοροϊδέψει ο Μουρίνιο"/>
    <meta property="og:description" content="Ο Ζοσέ Μουρίνιο είχε τις ευκαιρίες του στο ποδόσφαιρο και τις απώλεσε όλες. Τώρα στην Τότεναμ θα έχει μια τελευταία."/>
  </head>
  <body>
    <article>
      <h1>Η Τότεναμ θα είναι η τελευταία ομάδα που θα κοροϊδέψει ο Μουρίνιο</h1>
      <h2>Ο Ζοσέ Μουρίνιο είχε τις ευκαιρίες του στο ποδόσφαιρο και τις απώλεσε όλες. Τώρα στην Τότεναμ θα έχει μια τελευταία.</h2>
      <address><time datetime="2019-11-20T12:40:46+00:00">20 Nov 2019, 12:40</time> by <a rel="author" href="https://www.fosonline.gr/author/eirini-stefanaki" target="_blank">Ε. ΣΤΕΦΑΝΑΚΗ</a></address>
      <p>Ο<b> Μαουρίσιο Ποτσετίνο</b> αποχώρησε, ο <b>Ζοσέ Μουρίνιο</b> έρχεται και φέρνει μαζί του νέα εποχή στην<b> Τότεναμ</b>. Η ομάδα που θα δούμε από εδώ και στο εξής θα έχει νέα φιλοσοφία, νέο αέρα και τελείως διαφορετική προσέγγιση από ό,τι είχε τα προηγούμενα χρόνια.</p>
      <p>Αυτό είναι κάτι δεδομένο, αφού δεν θα ήταν υπερβολή να πούμε ότι η ποδοσφαιρική φιλοσοφία του Αργεντινού και του Πορτογάλου απέχουν όσο η μέρα και η νύχτα. Από την μία, έχουμε τον <b>Ποτσετίνο,</b> υπέρμαχο του ωραίου, επιθετικού ποδοσφαίρου και της ανάδειξης και της προώθησης ποδοσφαιριστών από τις ακαδημίες. Από την άλλη, έχουμε τον<b> Μουρίνιο</b>, έναν προπονητής με τελείως αντίθετή φιλοσοφία από τον προκάτοχό του: Το θέαμα στο βωμό του αποτελέσματος, η άμυνα σε πρώτο πλάνο, μεταγραφές εκατομμυρίων έτοιμων σταρ αντί της ανάδειξης παικτών από τις ακαδημίες.</p>
      <p>Θα ήταν βέβαια άδικο να πούμε ότι ο Πορτογάλος με αυτή την τακτική δεν έχει προσθέσει τίτλους στο παλμαρέ του. Ακόμα και από το πλήρως αποτυχημένο πέρασμά του από την <b>Μάντσεστερ Γιουνάιτεντ</b> έχει να λέει ότι κατέκτησε ένα <b>Europa League</b> και ένα<b> League Cup</b>. Είναι όμως αυτό αρκετό για ομάδα σαν την <b>Τότεναμ</b>;</p>
      <p>Προφανώς ο<b> Ντάνιελ Λίβι</b> θεωρεί ότι είναι, προχωρώντας σκόπιμα και συνειδητά σε μια εντελώς διαφορετική προσέγγιση. Δεν μπορούμε να πιστέψουμε ότι ένας προπονητής τόσο διαφορετικής φιλοσοφίας από τον Ποτσετίνο επιλέχτηκε τυχαία και όχι με βάση ενός στρατηγικού σχεδίου. Ας μην ξεχνάμε άλλωστε ότι ο πρόεδρος της Τότεναμ είχε προσεγγίσει τον <b>Special One</b> και το <b>2007,</b> ωστόσο έκτοτε έχουν μεσολαβήσει 12 χρόνια.</p>
      <p>Το ποδόσφαιρο έχει αλλάξει πολύ από τότε και <b>τα τερτίπια του Μουρίνιο δεν περνάνε πια</b>, έχουνε γίνει υπερβολικά προβλέψιμα για να πιάσουν οποιονδήποτε εξαπίνης. Δεν είναι τυχαίο ότι μετά την απομάκρυνσή του από την Γιουνάιτεντ αδυνατούσε για μήνες να βρει ομάδα που να αρμόζει στο επίπεδο του, <b>αποδεχόμενος τελικά το πόστο του... τηλεσχολιαστή.</b></p>
      <p>Οι ομάδες δεν... μασάνε πια από τον ξεπερασμένο Πορτογάλο. <b>Στην Τότεναμ έχει μια τελευταία ευκαιρία.</b> Αν επιδοθεί στα ίδια λάθη, αν μείνει αμετακίνητος στην απολιθωμένη ποδοσφαιρική φιλοσοφία του χωρίς έστω μία... έκπληξη, αν σε κάθε του πρόβλημα η απάντησή του είναι μεταγραφές εγνωσμένων αστέρων έναντι δισεκατομμυρίων ευρώ και όχι η προσπάθεια ανάδειξης παικτών μέσα από τα σπλάχνα της ομάδας, αν σε κάθε κριτική που του ασκείται, ρίχνει το φταίξιμο στους παίκτες του, τότε <b>η Τότεναμ είναι η τελευταία (μεγάλη) ομάδα που θα κοροϊδέψει ο Μουρίνιο...</b></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/diethni/article/73939/totenam-stis-4-ypsiloteres-apozimioseis-toy-potsetino-protos-o-moyrinio"/>
        <a href="https://www.fosonline.gr/podosfairo/diethni/article/73936/moyrinio-otan-elege-oti-den-tha-paei-pote-stin-totenam"/>
        <a href="https://www.fosonline.gr/podosfairo/article/73904/mono-o-milogevits-emeine"/>
        <a href="https://www.fosonline.gr/podosfairo/article/73928/o-moyrinio-exei-dei-apo-konta-ton-olympiako-toy-martins-pics-vid"/>
        <a href="https://www.fosonline.gr/podosfairo/diethni/article/73927/me-moyrinio-i-totenam-apenanti-ston-olympiako-anakoinothike-apo-tin-aggliki-omada-pic"/>
        <a href="https://www.fosonline.gr/podosfairo/champions-league/article/73899/totenam-parelthon-o-maoyritsio-potsetino"/>
      </related>
    </article>
  </body>
</html>