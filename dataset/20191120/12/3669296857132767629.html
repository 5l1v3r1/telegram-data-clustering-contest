<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/ali-sen-sampiyonluk-gelmezse-ali-koc-gider"/>
    <meta property="og:site_name" content="CNN Türk"/>
    <meta property="article:published_time" content="2019-11-20T12:31:45+00:00"/>
    <meta property="og:title" content="Ali Şen: Şampiyonluk gelmezse Ali Koç gider"/>
    <meta property="og:description" content="Fenerbahçe Spor Kulübü Başkanlığını yapan ve..."/>
  </head>
  <body>
    <article>
      <h1>Ali Şen: Şampiyonluk gelmezse Ali Koç gider</h1>
      <h2>Fenerbahçe Spor Kulübü Başkanlığını yapan ve takımı iki kez şampiyonluğa taşıyıp, birçok kupalar kazandıran Ali Şen, sarı lacivertli takımla ilgili çok önemli açıklamalara imza attı.</h2>
      <address>
        <time datetime="2019-11-20T12:31:45+00:00">20 Nov 2019, 12:31</time>
      </address>
      <p><b>İşte Ali Şen'in açıklamaları:</b><br/><br/>İstemem yan cebime koyun tarzı adamlardan değilim. İkincisi, bugüne kadar bir şey söyleyip de yerine getirmediğim bir konu olmadı. Ben iki defa başkan oldum. İkisinde de benim gelmeme gerek yoktu.</p>
      <p>Taraftar her maçta 'Ali Şen başkan, <a href="https://www.cnnturk.com/haberleri/fenerbahce">Fenerbahçe</a> şampiyon' diye bağırıyordu. Zaten kantara benim binmeme gerek yoktu ama ben kantara bindim. Kantar yine şampiyon tarttı. Şimdi olur mu? 80 yaş bana müsaade etmez, olmaz… Bugün başkan Ali Koç’u en fazla destekleyenlerin başında ben geliyorum biliyorsunuz.</p>
      <p>Kongre günü de kongreden evvel de. Yoksa baştan söylerdim, bende öyle bir niyet olsa 'Şunu yanlış yapıyorsunuz bunu yanlış yapıyorsunuz, siz gidin ben geleceğim.' derdim. Muhalefet zor iş. 'Sen git ben geleceğim.' Ben bunları Emin Cankurtaran’a diyordum, dev gibi adamdı o zaman. Bilmiyorsun, dışarı git diyorsun. Kim gelecek? Ben geleceğim. Ben geleceğim çünkü ben daha iyi biliyorum. Sen kötüsün ben iyiyim. Sen aptalsın ben akıllıyım (Gülüyor). Zor iş.”</p>
      <p>
        <b>Bu sezon şampiyon olamazsa Ali Koç’la devam edileceğini sanmıyorum </b>
      </p>
      <p>Fenerbahçe'nin ve mevcut başkan Ali Koç'un performansını soruyoruz Ali Şen'e ve efsane başkan bu ikiliye bir de taraftarı ekleyerek ilginç bir cevap veriyor:</p>
      <p>“Şimdi Ali Koç, geçen sezon <a href="https://www.cnnturk.com/haberleri/basketbol">basketbol</a> iyi, <a href="https://www.cnnturk.com/haberleri/futbol">futbol</a> çok kötü. Bu sezon basketbol çok kötü, futbol iyi derken mağlup oluyorsun. İstediğiniz gibi bir türlü olmuyor. Şampiyonluk şart. Taraftarlar geçen sezon bütün tribünleri doldurdu. Bu sezon en zor anlarda yine doldurdu. Fenerbahçe taraftarlarını çok iyi tanıyan biri olarak, bu sezon Fenerbahçe şampiyon olamazsa Ali Koç’la devam edeceklerini sanmıyorum.”</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/alman-basinina-asker-selami-aciklamasi"/>
        <a href="https://www.cnnturk.com/spor/futbol/zagonun-calistirdigi-bragantino-serie-aya-yukseldi"/>
        <a href="https://www.cnnturk.com/spor/futbol/nzonzi-ayriliginin-sebebi-ortaya-cikti"/>
      </related>
    </article>
  </body>
</html>