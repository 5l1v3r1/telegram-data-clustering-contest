<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/business/detail/9620000111542"/>
    <meta property="og:site_name" content="MGR Online"/>
    <meta property="article:published_time" content="2019-11-20T12:43:00+00:00"/>
    <meta property="og:title" content="ได้เงินธ.ค.นี้! ค่าเวนคืน”มอเตอร์เวย์”-นำร่องวิ่ง120กม./ชม.เท600ล. แก้ยูเทิรน์ สายเอเชีย"/>
    <meta property="og:description" content="ทล.ดีเดย์จ่ายเวนคืนมอเตอร์เวย์”บางใหญ่-กาญจนบุรี “ 1ธ.ค. ตั้เงป้าครบทั้ง 4,000 แปลงในสิ้นปีนี้ ส่วนงานระบบOM คาดเซ็นสัญญาก.พ.63 เปิดบริการปี66 “สราวุธ”ลุยนโยบาย120 กม./ชม. เทงบ600 ล. ผุดทางลอด -ปิดจุดกลับรถ นำร่องสายเอเชีย"/>
  </head>
  <body>
    <article>
      <h1>ได้เงินธ.ค.นี้! ค่าเวนคืน”มอเตอร์เวย์”-นำร่องวิ่ง120กม./ชม.เท600ล. แก้ยูเทิรน์ สายเอเชีย</h1>
      <address><time datetime="2019-11-20T12:43:00+00:00">20 Nov 2019, 12:43</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011540801.JPEG"/>
      </figure>
      <p>นายสราวุธ ทรงศิวิไล อธิบดีกรมทางหลวง (ทล.) เปิดเผยว่า โครงการก่อสร้างทางหลวงพิเศษระหว่างเมือง หมายเลข 7(มอเตอร์เวย์) ช่วง พัทยา – มาบตาพุด ระยะทาง 32 กม. มีความคืบหน้า ตามแผนและคาดว่าจะเปิดให้ใช้งานช่วงกลางปี 2563 , ทางหลวงพิเศษหมายเลข 6 สาย บางปะอิน – นครราชสีมา ระยะทาง 196 กม. อยู่ระหว่างการก่อสร้างงานโยธามีความคืบหน้า 82% คาดว่าเปิดให้บริการเต็มรูปแบบช่วงต้นปี 66 <br/><br/>ส่วนทางหลวงพิเศษหมายเลข 81 สาย บางใหญ่ – กาญจนบุรี ระยะทาง 96.41 กม. ซึ่ง คณะรัฐมนตรี (ครม.) ได้อนุมัติขยายกรอบวงเงินค่าจัดกรรมสิทธิ์ที่ดินเพิ่มขึ้นอีก 12,032 ล้านบาทแล้ว เพื่อใช้จัดกรรมสิทธิ์ที่ดินจำนวนกว่า 4,000 ราย แบ่งเป็นที่ดิน จำนวน 2,577 ราย ที่เลือเป็นต้นไม้ 998ราย และสิ่งปลูกสร้างอีกกว่า 900 ราย<br/><br/>ซึ่งทล.มีเงินแล้วจำนวนกว่า 5,000 ล้านบาท. ส่วนอีกกว่า 6,000 ล้านบาท ได้ทำเรื่องถึงกรมบัญชีกลางเพื่อขอโอนเปลี่ยนแปลงจากงบส่วนของงานโยธา ที่กันไว้ในปี 61 ซึ่งจะเริ่มจ่ายเงินค่าเวนคืนได้ในวันที่ 1 ธ.ค.62 และครบทุกรายภายในเดือน ธ.ค.62 <br/><br/>สำหรับการให้เอกชนร่วมลงทุนงานระบบพร้อมการดำเนินงานและบำรุงรักษา (O&amp;M) ทางหลวงพิเศษหมายเลข 6 และ 81 คาดสามารถลงนามสัญญาได้ภายในเดือนก.พ. 63 และ คาดว่าจะเปิดให้บริการได้สิ้นปี 66 ทั้งนี้ หากงานก่อสร้างโยธาดำเนินการแล้วเสร็จก่อนกรมทางหลวงอาจพิจารณาเปิดให้บริการก่อนบางช่วง <br/><br/>สำหรับมาตรการการแก้ไขปัญหาการจราจรหน้าด่านเก็บค่าผ่านทาง มอเตอร์เวย์ บริเวณหน้าด่านฯทับช้าง 2 นั้น ทล.ได้ดำเนินการปรับปรุงทางกายภาพ การบริหารการจราจรหน้าด่าน จัดเจ้าหน้าที่หน้าตู้ในชั่วโมงเร่งด่วน พร้อมส่งเสริมมาตรการจูงใจผู้ใช้เส้นทางโดยการการใช้ระบบอัตโนมัติ (ETC) ลดเงินสำรองเพื่อสมัครบัตร M-Pass เหลือ 300 บาท และลดการเติมเงินขั้นต่ำเหลือ 100 บาท <br/><br/>นอกจากนี้ ทล.ยังได้พิจารณาลดค่าผ่านทางสำหรับผู้ใช้บัตร M Pass ลง5% ซึ่งอยู่ระหว่างการพิจารณาของ กฤษฎีกา ว่าสามารถดำเนินการได้หรือไม่ หากจะกำหนดกฎกระทรวงกำหนดค่าผ่านทางเป็น 2อัตรา คือ รถที่ใช้เงินสด และรถที่ใช้บัตร M Pass และการขอแก้พ.ร.บ.กำหนดค่าธรรมเนียมการใช้ยานยนต์ฯ พ.ศ. 2497 เนื่องจาก ตามกฎกระทรวงระบุว่าในการจัดเก็บค่าผ่านทางตามชนิดของรถยนต์ และตามระยะทาง ไม่ได้ระบุวิธีการจัดเก็บ นอกจากนี้ยังหารือถึงประเด็นที่ทล.สามารถนำเงินรายได้จากค่าธรรมเนียมกองทุนค่าผ่านทางไปสนับสนุน รายได้ที่หายไปได้หรือไม่ <br/><br/>ซึ่งการจูงใจให้ประชาชนใช้ระบบอัตโนมัติ (ETC) เพิ่ม บนมอเตอร์เวย์ ซึ่งนอกจากจะแก้ปัญหารถติดหน้าด่าน ซึ่งปัจจุบันมีรถยนต์4 ล้อ บนมอเตอร์เวย์ สาย7 สาย9 และช่วงบางขุนเทียน-พระประแดง จำนวน 579,768 คัน แล้วยังลดปัญหามลภาวะด้วย <br/><br/>นอกจากนี้ได้ ขอความร่วมมือไปยังบริษัท ทางยกระดับดอนเมืองโทลล์เวย์ ต่อขยาย การลดราคาค่าผ่านทางโดยการจำหน่ายคูปองส่วนลด 5 % ต่อเล่ม.เนื่องจากโปรโมชั่นเดิมจะสิ้นสุดในวันที่ 21 ธ.ค.62 <br/><br/>@ลุยนโยบาย120 กม./ชม. เทงบ600 ล. ผุดทางลอด -ปิดจุดกลับรถ นำร่องสายเอเชีย <br/><br/>ส่วนการกำหนดอัตราความเร็วถนน 4 ช่องจราจรขึ้นไปให้ใช้ความเร็วไม่เกิน 120 กม./ชม.ที่ช่องทางขวาสุด นั้น จากการสำรวจและศึกษาด้านความปลอดภัยด้านวิศวกรรมพบว่า สามารถดำเนินได้ประมาณ 252 กม. โดยจะนำร่อง บนทางหลวงหมายเลข 32 ระยะทาง 45.9 กม. โดยระยะแรกภายในงบปี63 จะดำเนินการใน 50 กม.ก่อน เริ่มจากบางปะอิน (ช่วงกม.4- กม.50) และระยะต่อไปอีก 100 กม.ดำเนินการปีงบประมาณ 64 <br/><br/>โดย จะต้องมีการปรับปรุงติดตั้งป้ายจราจร ตีเส้น และอุปกรณ์กั้น ปรับจุดกลับรถ เป็นทางลอด ซึ่งในช่วงที่ 2 (กม.50-กม.150 ) มีจุดกลับรถ 44 แห่ง โดยจะปิดจุดกลับรถและปรับเป็นทางลอด 35 แห่ง โดยใช้ งบปรับปรุงแห่งละ 10 ล้านบาท (รวมประมาณ 600 ล้านบาท)ทั้งนี้ รถใหญ่ สามารถใช้จุดกลับรถที่เป็นเกือกม้า ที่มีอยู่ตลอดเส้นทางได้. ไม่ได้มีผลกระทบ ซึ่งในอนาคตถนนสายเอเชียจะไม่มีจุดกลับรถที่พื้นราบ นอกจากจะทำความเร็วได้แล้วยังช่วยลดอุบัติเหตุลงได้</p>
    </article>
  </body>
</html>