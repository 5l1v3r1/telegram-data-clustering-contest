<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Volfova-ANO-Zveme-vas-na-punc-do-vratnych-vanocnich-hrnecku-604034"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T12:54:00+00:00"/>
    <meta property="og:title" content="Volfová (ANO): Zveme vás na punč do vratných vánočních hrnečků"/>
    <meta property="og:description" content="Před rozsvícením vánočního stromu zazpívá Ewa Farna."/>
  </head>
  <body>
    <article>
      <h1>Volfová (ANO): Zveme vás na punč do vratných vánočních hrnečků</h1>
      <address>
        <time datetime="2019-11-20T12:54:00+00:00">20 Nov 2019, 12:54</time>
      </address>
      <p>
        <b>Před rozsvícením vánočního stromu zazpívá Ewa Farna.</b>
      </p>
      <p>Letošní program rozsvícení vánočního stromu ozdobí svým vystoupením přední česká zpěvačka Ewa Farna, která přijede se svým vánočním programem. Zejména děti určitě ocení vystoupení divadla Kvelb, které přiveze 13 metrů vysokou loutku anděla, který bude chodit mezi lidmi. Program, který je naplánovaný na sobotu 30. listopadu, pak uzavře Hluchá parta a Jazzová farma ZUŠ Česká Lípa.</p>
      <p>Na náměstí bude probíhat také tradiční vánoční jarmark. Okolo morového sloupu budou opět umístěny vánoční stromečky, které si ozdobí českolipské školy a školky. Po rozsvícení vánočního stromu pak bude na náměstí probíhat intenzivní adventní týden, a to od 16. do 20. prosince. Náměstí bude plné vánočního zboží, každý den ozdobí svým vystoupením děti z českolipských základních a mateřských škol, počítá se také s živým betlémem.</p>
      <p>Na čtvrtek 19. prosince je naplánovaná tradiční akce Punč paní starostky, v rámci které vystoupí zpěvák Jakub Děkan a kapela Pegas. „Lidé si budou moci nechat načepovat punč do krásných nových vratných hrnečků s vánočním motivem za vratnou zálohu 100 Kč. Kdo nebude chtít, dostane punč do klasického papírového kelímku. Ale až je uvidíte, pochybuji, že budete chtít punč do něčeho jiného,“ uvedla starostka České Lípy Jitka Volfová.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Volfova-ANO-Zastupci-obci-ziskali-informace-primo-od-zdroje-602044"/>
        <a href="https://www.parlamentnilisty.cz/politika/politici-volicum/Volfova-ANO-Zastupitele-podporili-ceskolipskou-nemocnici-i-socialni-sluzby-601416"/>
        <a href="https://www.parlamentnilisty.cz/politika/politici-volicum/Volfova-ANO-Demolice-v-Ralsku-pokracuji-jeste-letos-pujde-k-zemi-dalsich-10-objektu-599134"/>
        <a href="https://www.parlamentnilisty.cz/politika/politici-volicum/Volfova-ANO-Je-dulezite-pripominat-si-vyznam-aktivit-Ceskoslovenskeho-cerveneho-krize-598745"/>
      </related>
    </article>
  </body>
</html>