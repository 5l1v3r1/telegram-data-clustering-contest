<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/paginademedia-primaria-lui-pandele-isi-face-televiziune-alex-cautis-seful-viitorului-post-de-ce-isi-face-tv-consiliul-local-voluntari.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-20T12:39:11+00:00"/>
    <meta property="og:title" content="Paginademedia: Primăria lui Pandele își face televiziune. Alex Căutiș, șeful viitorului post. De ce își face TV Consiliul Local Voluntari?"/>
    <meta property="og:description" content="Primăria lui Florentin Pandele se pregătește să își facă un post de televiziune. Proiectul Consiliului Local Voluntari este coordonat de jurnaliștii Alex"/>
  </head>
  <body>
    <article>
      <h1> Paginademedia: Primăria lui Pandele își face televiziune. Alex Căutiș, șeful viitorului post. De ce își face TV Consiliul Local Voluntari? </h1>
      <address><time datetime="2019-11-20T12:39:11+00:00">20 Nov 2019, 12:39</time> by <a rel="author">Redacția</a></address>
      <p>Primăria lui Florentin Pandele se pregătește să își facă un post de televiziune. Proiectul Consiliului Local Voluntari este coordonat de jurnaliștii Alex Căutiș și Andi Laslău, scrie Paginademedia.ro.</p>
      <p>Postul de televiziune va fi operat de o companie a Consiliului Local Voluntari – Publivol Creativ (care ar urma să se ocupe, printre altele, și de panotajul din Voluntari). Compania Publivol Creativ este condusă, din luna octombrie, de jurnalistul Alex Căutiș.</p>
      <p>Adjunctul lui este un alt jurnalist, Andi Laslău (Antena 3, Evenimentul zilei, B1 TV, Nașul TV).</p>
      <p>Viitorul post de televiziune este în pregătire și, din informațiile Paginademedia.ro, urmează să aibă sediul în Casa Presei Libere. Pasul următor: depunerea dosarului la CNA, pentru licență.</p>
      <p>„Va fi un post de televiziune generalist, cu acoperire pe București și pe Ilfov și va fi axat pe informare, cu subiecte care să acopere Capitala și zonele limitrofe. Ceea ce pot spune este că nu va fi un post orientat pe scandal. Televiziunea va avea un rol de utilitate publică, pentru București și județul Ilfov”, a declarat Căutiș pentru Paginademedia.ro.</p>
      <p>
        <b>Citește articolul integral pe <a href="https://www.paginademedia.ro/2019/11/consiliul-local-voluntari-isi-face-televiziune-alex-cautis-seful-viitorului-post-tv">Paginademedia.ro</a></b>
      </p>
      <p>
        <i>Sursa foto: Facebook</i>
      </p>
    </article>
  </body>
</html>