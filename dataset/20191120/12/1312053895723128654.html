<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/razzismo-calcio-problema-continente-europeo/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T12:34:35+00:00"/>
    <meta property="og:title" content="Razzismo nel calcio, il problema riguarda principalmente il continente europeo"/>
    <meta property="og:description" content="Secondo i dati analizzati dal sito 'calciomercato.it', i fenomeni di razzismo nel mondo del calcio riguardano principalmente il Vecchio Continente."/>
  </head>
  <body>
    <article>
      <h1>Razzismo nel calcio, il problema riguarda principalmente il continente europeo</h1>
      <address><time datetime="2019-11-20T12:34:35+00:00">20 Nov 2019, 12:34</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/razzismo-calcio-415x242.jpg"/>
      </figure>
      <p>
        <b><a href="https://www.calciomercato.it/news/357215/speciale_cm_it_calcio_e_razzismo_i_dati_della_vergogna_sorpresa_inghilterra">Secondo i dati analizzati dal sito ‘calciomercato.it’</a>, i fenomeni di razzismo nel mondo del calcio riguardano principalmente il Vecchio Continente, con Inghilterra e Italia a contendersi questo triste primato.</b>
      </p>
      <p>Il sito <b>“calciomercato.it”</b> ha analizzato i dati inerenti il razzismo nel mondo del calcio, notando come esso sia una fenomeno riguardante in modo netto il continente europeo. Infatti, <b>ben il 79% degli episodi registrati è avvenuto in Europa, contro il 21% avvenuto nel resto del mondo.</b></p>
      <p><b>Sono sempre di più gli episodi di discriminazione dei tifosi verso i calciatori di colore.</b> Solo nel mese scorso, possiamo ricordare il gesto di Balotelli contro la curva del Verona o l’episodio riguardante il brasiliano Taison in Ucraina. Ma di episodi, anche a carattere mediatico inferiore, ce ne sono sempre di più. E ciò lascia basiti nel 2019.</p>
      <p><b>Ma l’Italia è solo una fra le principali nazioni europee a essere protagonista di questi episodi. Il triste primato, in realtà, spetta all’Inghilterra, dove avviene il 20% degli episodi razzisti. L’Italia segue a ruota con il 10% e la Spagna con il 5%.</b> Germania e Francia sono le principali nazioni europee con un tasso di episodi a sfondo razzista inferiore: qui il fenomeno sembra isolato a pochissimi casi.</p>
      <h3>Razzismo nel mondo del calcio: Inghilterra e Italia le nazioni nelle quali avvengono maggiormente simili episodi</h3>
      <p><b>I dati analizzati dal sito ‘calciomercato.it’, sono estrapolati da ‘FARE Network’, un’organizzazione internazionale creata con lo scopo di combattere ogni forma di intolleranza e di discriminazione:</b> ogni mese essa elenca ogni episodio discriminatorio avvenuto nel mondo del calcio.</p>
      <p><b>Solo pochi mesi, il presidente della FIFA Gianni Infantino aveva criticato il nostro calcio, elogiando il modello inglese:</b> “L’Italia può fare di più nell’educare e trasmettere i giusti messaggi ai ragazzi. Bisogna lavorare tutti insieme, le autorità governative devono aiutarci a buttare fuori dagli stadi i violenti e i razzisti, perché si sa chi sono” dichiarava a febbraio. Più di recente, nuovo rimbrotto: “In Italia la situazione del razzismo non è migliorata e questo è grave. Bisogna combatterlo con l’educazione, condannando, parlandone, non si può avere razzismo nella società e nel calcio. Un rimedio è cacciare senza sconti i protagonisti di questi gesti, come accade nel calcio inglese”.</p>
      <p>
        <b>Ma i dati di ‘FARE Network’ danno torto a Infantino per quanto riguarda la cultura presente in Inghilterra, visto che è la nazione con più episodi di intolleranza nell’ultimo periodo.</b>
      </p>
    </article>
  </body>
</html>