<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/government-give-appeal-in-high-court-on-valayar-case-critisise-police-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T12:47:00+00:00"/>
    <meta property="og:title" content="വാളയാര്‍ കേസില്‍ പൊലീസിനെ തള്ളി സംസ്ഥാന സര്‍ക്കാര്‍; ഹൈക്കോടതിയില്‍ അപ്പീല്‍ നല്‍കി"/>
    <meta property="og:description" content="Valayar Case Kerala തിരുവനന്തപുരം: വാളയാര്‍ പെണ്‍കുട്ടികളുടെ മരണത്തില്‍ സംസ്ഥാന സര്‍ക്കാര്‍ ഹെക്കോടതിയില്‍ അപ്പീല്‍ നല്‍കി . കേസില്‍ തുടരന്വേഷണവും തുടര്‍ വിചാരണയും ആവശ്യപ"/>
  </head>
  <body>
    <article>
      <h1>വാളയാര്‍ കേസില്‍ പൊലീസിനെ തള്ളി സംസ്ഥാന സര്‍ക്കാര്‍; ഹൈക്കോടതിയില്‍ അപ്പീല്‍ നല്‍കി</h1>
      <address><time datetime="2019-11-20T12:47:00+00:00">20 Nov 2019, 12:47</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: വാളയാര്‍ പെണ്‍കുട്ടികളുടെ മരണത്തില്‍ സംസ്ഥാന സര്‍ക്കാര്‍ ഹെക്കോടതിയില്‍ അപ്പീല്‍ നല്‍കി . കേസില്‍ തുടരന്വേഷണവും തുടര്‍ വിചാരണയും ആവശ്യപ്പെട്ട സര്‍ക്കാര്‍ പൊലീസിനെതിരെയും പ്രോസിക്യൂഷനെതിരെയും കടുത്ത വിമര്‍ശനമാണ് അപ്പീലില്‍ ഉന്നയിച്ചിരിക്കുന്നത്.</p>
      <p>കേസിന്റെ ആദ്യഘട്ടത്തില്‍ ഒരു സാധാരണ കേസ് അന്വേഷിക്കുന്ന ലാഘവത്തിലായിരുന്നു പൊലീസിന്റെ നടപടികളെന്നും ആദ്യകുട്ടിയുടെ മരണത്തില്‍ തന്നെ പൊലീസ് കാര്യമായ അന്വേഷണം നടത്തിയിട്ടില്ലെന്നും അപ്പീലില്‍ പറയുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പോസ്റ്റ്‌മോര്‍ട്ടം റിപ്പോര്‍ട്ടില്‍ ലൈംഗിക പീഡനം നടന്നിട്ടുണ്ട് എന്ന് വ്യക്തമായിട്ടും അതു സംബന്ധിച്ചുള്ള അന്വേഷണം നടത്തിയിട്ടില്ല.<br/>രണ്ടാമത്തെ കുട്ടിയുടെ മരണത്തില്‍ കൊലപാതകമാണെന്ന സംശയം സൂചിപ്പിച്ചിട്ടും തുടരന്വേഷണം ഉണ്ടായില്ല.</p>
      <related>
        <a href="https://www.doolnews.com/valayar-case-mother-given-appeal-to-the-highcourt-of-kerala-demanding-trial-again564.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കേസുമായി ബന്ധപ്പെട്ട് ചിലര്‍ നല്‍കിയ രഹസ്യ മൊഴി കോടതിയില്‍ ഹാജരാക്കാതിരുന്നത് പ്രോസിക്യൂഷന്റെ ഭാഗത്തു നിന്നുണ്ടായ വലിയ വീഴ്ചയാണ്. സാക്ഷികള്‍ പലരും കൂറുമാറിയിട്ടുണ്ടായിരുന്നു. ഇവര്‍ക്കെതിരെയും നടപടി സ്വീകരിച്ചിട്ടില്ലെന്നും സര്‍ക്കാര്‍ ആരോപിക്കുന്നു.</p>
      <figure>
        <iframe src="https://www.youtube.com/embed/yKzBjGPYUME" width="560" height="315" data-service="Youtube" scrolling="no"/>
      </figure>
    </article>
  </body>
</html>