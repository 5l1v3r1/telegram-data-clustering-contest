<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/topiko/1560831/epsi-epistoli-gia-ta-pososta-koukoulaki-kai-ti-metagrafi-nikolakaki/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T12:47:00+00:00"/>
    <meta property="og:title" content="ΕΠΣΗ: Επιστολή για τα ποσοστά Κουκουλάκη και τη μεταγραφή Νικολακάκη"/>
    <meta property="og:description" content="Προς ΕΠΟ και ΚΕΔ..."/>
  </head>
  <body>
    <article>
      <h1>ΕΠΣΗ: Επιστολή για τα ποσοστά Κουκουλάκη και τη μεταγραφή Νικολακάκη</h1>
      <address>
        <time datetime="2019-11-20T12:47:00+00:00">20 Nov 2019, 12:47</time>
      </address>
      <p>
        <b>Προς ΕΠΟ και ΚΕΔ...</b>
      </p>
      <p>Με επιστολή της προς την ΕΠΟ και την ΚΕΔ η ΕΠΣΗ επαναφέρει το θέμα για τα ποσοστά από τους αγώνες του Μιχάλη Κουκουλάκη αλλα και τη μεταγραφή Νικολακάκη...</p>
      <p>Αναλυτικά η επιστολή της ΕΠΣΗ:</p>
      <p>"ΠΡΟΣ: Πρόεδρο ΕΠΟ</p>
      <p>κ. Γραμμένο Ευάγγελο</p>
      <p>Μέλη Εκτελεστικής Επιτροπής ΕΠΟ</p>
      <p>Κεντρική Επιτροπή Διατησίας</p>
      <p>Πρόεδρο Κ.Ε.Δ.</p>
      <p>κ. Vitor Melo Pereira</p>
      <p>κ. Marin<br/>Ενώσεις όλης της Χώρας</p>
      <p>ΘΕΜΑ: Ποσοστά Κουκουλάκη - Μεταγραφή Νικολακάκη</p>
      <p>Κύριε Πρόεδρε</p>
      <p>Σε συνέχεια των επιστολών μας στις 11/1/2019, 20/9/2019 και πολλών, που σας έχουμε στείλει τα προηγούμενα χρόνια σχετικά με τα ποσοστά που οφείλει το μέλος μας Κουκουλάκης Μιχαήλ, υπεύθυνος της λειτουργίας του VAR και διεθνής παρατηρητής διαιτησίας super league, δεν έχομε λάβει ακόμη καμία απάντηση.</p>
      <p>Επιτέλους ΕΛΕΟΣ!!!! Συνεχίζουμε με έντονη την απορία και την αγανάκτηση αναρωτιόμαστε πως είναι δυνατόν, ένα μέλος της διαιτησίας που έχει διοριστεί ως υπεύθυνος της λειτουργίας του VAR στο Ελληνικό ποδόσφαιρο, να μην εκπληρώνει τις οικονομικές υποχρεώσεις του στην Ένωσή του (δεν έχει αποδώσει ούτε ένα ευρώ από τα 80 και πλέον διεθνή παιχνίδια εδώ και μια δεκαετία και περισσότερο) όπως αναφέρει ο κανονισμός διαιτησίας, (άρθρο 80, παρ 3 του κανονισμού υλοποίησης και εφαρμογής) ως απαράβατο όρο την υποχρέωση όλων των διαιτητών να σέβονται και να τηρούν τις δεσμεύσεις που απορρέουν, του κάθε διαιτητή έναντι των θεσμικών φορέων που ανήκουν και που απαιτεί την πιστή τήρησή του από όλους τους εμπλεκόμενους, αναφέροντας μάλιστα, ότι η έλλειψη σεβασμού και η μη τήρηση των διατάξεων αυτού συνιστούν ελεγκτέο πειθαρχικό παράπτωμα. Πως είναι δυνατόν, αλήθεια, ως Θεσμικό Πρόσωπο που είναι, από τη «μία» να απαιτείται από τον οποιονδήποτε διαιτητή να σέβεται και να τηρεί το κανονιστικό πλαίσιο και τα θεσμικά Πρόσωπα-Φορείς, επί ποινή μάλιστα πειθαρχικού κολασμού τους, και από την «άλλη» παρότι έχει οριστεί στο Θεσμικό Φορέα (ΚΕΔ/ΕΠΟ), που υπηρετεί το Ελληνικό Ποδόσφαιρο, να μην δίνει με τις πράξεις του το καλό παράδειγμα στους νεότερους διαιτητές, τηρώντας πρώτος και καλύτερος πιστά τις υποχρεώσεις που απορρέουν από την ιδιότητα του διαιτητή. Σας γνωρίζουμε άλλη μία φορά ότι επιθυμία της Ε.Π.Σ.Ηρακλείου είναι να δοθεί μια οριστική λύση στο παραπάνω ζήτημα και όπως άλλωστε αναφέρει και ο ίδιος είναι και δική του επιθυμία να διευθετηθεί οριστικά το παραπάνω ζήτημα, δείχνει όμως με την στάση του ότι δεν έχει τον σκοπό ούτε και την βούληση να διευθετηθεί.</p>
      <p>Επίσης κύριε Πρόεδρε έχομε ζητήσει με επιστολή μας από τις 20/9/2019, να μας γνωρίσετε τους διεθνείς αγώνες του βοηθού διαιτητή Νικολακάκη Βασιλείου που έχει συμμετέχει (Champions League, Europa League η άλλες διοργανώσεις), ως Βοηθός Διαιτητής για τις περιόδους 2018-19 και 2019-20, επίσης και το ποσό που πρέπει να αποδίδεται ως ποσοστό στην τοπική Ένωση. Σας γνωρίζουμε ότι ο κ. Νικολακάκης Βασίλειος έχει υποβάλλει αίτηση για μεταγραφή στην Ε.Π.Σ. Λασιθίου και πρέπει να ολοκληρωθούν οι οικονομικές υποχρεώσεις για να ολοκληρωθεί η μεταγραφή του.</p>
      <p>Πιστεύουμε ότι με τις επανειλημμένες προσπάθειες που καταβάλλονται από εμάς και με την δική σας προσπάθεια θα υπάρξει η ανάλογη και σωστή λύση του παραπάνω προβλήματος."</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/1456760/-kayto-tet-a-tet-tzwrtzogloy-koykoylaki-sti-pineioy-/"/>
      </related>
    </article>
  </body>
</html>