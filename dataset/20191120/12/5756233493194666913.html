<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622500/%D8%AA%D8%BA%DB%8C%DB%8C%D8%B1-%D9%84%D9%88%DA%AF%D9%88%DB%8C-%DA%AF%D9%88%DA%AF%D9%84-%D8%A8%D9%87-%D8%A7%D9%81%D8%AA%D8%AE%D8%A7%D8%B1-%D8%A7%D9%88%D9%84%DB%8C%D9%86-%D8%B2%D9%86%DB%8C-%DA%A9%D9%87-%D8%A8%D9%87-%D8%AA%D9%86%D9%87%D8%A7%DB%8C%DB%8C-%DB%B1%DB%B5%DB%B7-%D8%B3%D8%A7%D8%B9%D8%AA-%D9%BE%D8%B1%D9%88%D8%A7%D8%B2-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T12:34:00+00:00"/>
    <meta property="og:title" content="تغییر لوگوی گوگل به افتخار اولین زنی که به تنهایی ۱۵۷ ساعت پرواز کرد"/>
    <meta property="og:description" content="امروز &quot;گوگل&quot; لوگوی خود را به افتخار &quot;ماد رز لورس بانی&quot;(Maude Rose 'Lores' Bonney)، اولین زن هوانوردی که به تنهایی ۱۵۷ ساعت از استرالیا به انگلستان پرواز کرد، تغییر داد."/>
  </head>
  <body>
    <article>
      <h1>تغییر لوگوی گوگل به افتخار اولین زنی که به تنهایی ۱۵۷ ساعت پرواز کرد</h1>
      <address>
        <time datetime="2019-11-20T12:34:00+00:00">20 Nov 2019, 12:34</time>
      </address>
      <p>
        <i>امروز "گوگل" لوگوی خود را به افتخار "ماد رز لورس بانی"(Maude Rose 'Lores' Bonney)، اولین زن هوانوردی که به تنهایی ۱۵۷ ساعت از استرالیا به انگلستان پرواز کرد، تغییر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خبرگزاری ایسنا نوشت: امروز ۱۲۲ امین زادروز "مود رز لورس بانی" است. وی در ۲۰ نوامبر سال ۱۸۹۷ متولد شد. او در سال ۱۹۳۳ سفر انفرادی ۱۵۷ ساعته خود از استرالیا به انگلستان را به انجام رساند. لورس در خردسالی پرانرژی و مستقل بود. بلافاصله پس از آنکه لورس مدرک هوانوردی خود را اخذ نمود همسرش "هری بارینگتون بونی"(Harry Barrington Bonney)، تاجر ثروتمند استرالیایی برای او یک "هواپیمای جیپسی موت"(Gipsy Moth plane) خریداری کرد. لورس آن را "کشتی کوچک" نامید.</p>
      <p>در ۱۰ آوریل ۱۹۳۳ لورس تصمیم گرفت به تنهایی از استرالیا به انگلستان پرواز کند. اما چند روز بعد تصادف کرد و به همین دلیل سفر او به تعویق افتاد اما او از این کار منصرف نشد و سرانجام در ۲۵ مه سال ۱۹۳۳ سفر خود را از استرالیا آغاز کرد و سپس ۱۵۷ ساعت بعد به شهر لندن در انگلیس رسید. لورس در سفر خود با خطر جدی روبرو شد زیرا حین این سفر طوفان سهمگینی آغاز شد اما با این وجود وی توانست هواپیما را کنترل کرده و سالم به مقصد برسد.</p>
      <figure>
        <img src="https://aftabnews.ir/files/fa/news/1398/8/29/361537_891.jpg"/>
      </figure>
      <p>پس از این پرواز، وی در سال ۱۹۳۷ پرواز انفرادی از استرالیا به آفریقای جنوبی انجام داد. دستاوردهای او به همین جا ختم نمی‌شود. وی دکترای افتخاری را از "دانشگاه گریفیت"(Griffith University) دریافت کرد و نشان امپراتوری بریتانیا و نشان استرالیا به او اهدا شد. جایزه "Bonney Trophy " هم به افتخار او نامگذاری شده و هر ساله به خلبانان زن بریتانیایی که دستاوردهای برجسته‌ای داشته باشند اهدا می‌شود. وی در ۲۴ فوریه سال ۱۹۹۴ و در سن ۹۷ سالگی درگذشت.</p>
      <figure>
        <img src="https://aftabnews.ir/files/fa/news/1398/8/29/361539_361.jpg"/>
      </figure>
    </article>
  </body>
</html>