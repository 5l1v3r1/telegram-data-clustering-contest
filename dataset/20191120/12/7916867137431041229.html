<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134815-valanciunas-ir-d-sabonis-finansiskai-prisidejo-prie-krepsinio-namu-statybu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T12:02:00+00:00"/>
    <meta property="og:title" content="Valančiūnas ir D. Sabonis finansiškai prisidėjo prie „Krepšinio namų“ statybų"/>
    <meta property="og:description" content="Ryškiausios Lietuvos krepšinio žvaigždės – Jonas Valančiūnas ir Domantas Sabonis įnešė savo finansinį indėlį į „Krepšinio namų“ statybas. Kaip nurodoma „Krepšinio namų“ tinklalapyje, tiek Valančiūnas, tiek Sabonis paaukojo po 50 tūkst. eurų. Abu sportininkai yra priskirti prie projekto mecenatų. Šiam projektui 100 tūkst. eurų yra skyręs ir LKF prezidentas Arvydas Sabonis. „Tai yra istorija, mūsų antra religija, krepšinis yra labau ..."/>
  </head>
  <body>
    <article>
      <h1>Valančiūnas ir D. Sabonis finansiškai prisidėjo prie „Krepšinio namų“ statybų</h1>
      <address>
        <time datetime="2019-11-20T12:02:00+00:00">20 Nov 2019, 12:02</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-195255-any1000x1000.jpg">
          <img src="https://www.basketnews.lt/paveikslelis-195255-any630x500.jpg"/>
        </a>
      </figure>
      <p>Nuotr. BNS</p>
      <p>Ryškiausios Lietuvos krepšinio žvaigždės – Jonas Valančiūnas ir Domantas Sabonis įnešė savo finansinį indėlį į „Krepšinio namų“ statybas.</p>
      <p>Kaip nurodoma „Krepšinio namų“ tinklalapyje, tiek Valančiūnas, tiek Sabonis paaukojo po 50 tūkst. eurų. Abu sportininkai yra priskirti prie projekto mecenatų. Šiam projektui 100 tūkst. eurų yra skyręs ir LKF prezidentas Arvydas Sabonis.</p>
      <p>„Tai yra istorija, mūsų antra religija, krepšinis yra labau daug ką reiškiantis, ypatingai mums, lietuviams. Pratęsiama ta tradicija, tas visas įspūdis ir gerai, kad toks dalykas yra daromas“, – sakė iš arti „Krepšinio namų“ statybas rugpjūčio mėnesį apžiūrėjęs Valančiūnas.</p>
      <p>Kaip bebūtų, iš reikalingos sumos kol kas surinkta yra lygiai pusė. Nurodoma, kad visam projektui reikės 3,5 mln. eurų, o šiuo metu paaukota yra kiek daugiau nei 1,78 mln. Tiesa, artimiausiu metu turėtų būti paskelbti keli stambesni šio projekto rėmėjai.</p>
      <p>Rugpjūtį surengtoje spaudos konferencijoje buvo teigiama, kad „Krepšinio namų“ statybas planuojama baigti kitų metų kovo mėnesį. Interjero įrengimas užtruks dar 6-9 mėnesius.</p>
      <p>„Jeigu viskas gerai sektųsi, kitų metų gruodį gal galėtume švęsti krepšinio namų apdovanojimus“, – tąkart sakė Arvydas Sabonis.</p>
      <h3>
        <a href="https://www.basketnews.lt/zaidejai/6504-jonas-valanciunas.html">Jonas Valančiūnas</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204070-crop100x150.jpg"/>
      </figure>
      <ul>
        <li>MIN: 23.31</li>
        <li>PTS: 12.43 (58.39%)</li>
        <li>REB: 9.14</li>
        <li>AS: 1.93</li>
        <li>ST: 0.14</li>
        <li>BS: 0.64</li>
        <li>TO: 2.14</li>
        <li>GM: 14</li>
      </ul>
    </article>
  </body>
</html>