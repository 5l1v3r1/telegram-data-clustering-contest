<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2406860,Niemieccy-pracodawcy-i-zwiazkowcy-chca-zwiekszenia-panstwowych-inwestycji"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T12:56:00+00:00"/>
    <meta property="og:title" content="Niemieccy pracodawcy i związkowcy chcą zwiększenia państwowych inwestycji"/>
    <meta property="og:description" content="Największe centrale związkowe i federacje pracodawców w Niemczech mówią o koniecznych nakładach na rozwój i infrastrukturę, czyli o zwiększeniu państwowych wydatków. I to nawet za cenę odejścia od zasady zrównoważonego budżetu - pisze &quot;Dziennik Gazeta Prawna&quot;."/>
  </head>
  <body>
    <article>
      <h1>Niemieccy pracodawcy i związkowcy chcą zwiększenia państwowych inwestycji</h1>
      <address>
        <time datetime="2019-11-20T12:56:00+00:00">20 Nov 2019, 12:56</time>
      </address>
      <p>
        <b>Największe centrale związkowe i federacje pracodawców w Niemczech mówią o koniecznych nakładach na rozwój i infrastrukturę, czyli o zwiększeniu państwowych wydatków. I to nawet za cenę odejścia od zasady zrównoważonego budżetu - pisze "Dziennik Gazeta Prawna".</b>
      </p>
      <p>Jak czytamy, Instytut Badań nad Makroekonomią i Koniunkturą wyliczył, że jeśli rząd chciałby nadrobić opóźnienia związane z ograniczaniem wydatków w ostatnich latach, to w ciągu najbliższej dekady powinien przeznaczyć na inwestycje ponad 450 miliardów euro - ponad 10 procent niemieckiego PKB. Rząd w Berlinie pozostaje jednak nieugięty - pisze "DGP".</p>
      <p>Dziennik zwraca uwagę, że w tej sprawie pracodawcy i związkowcy mówią jednym głosem, co jest rzadkością. Gazeta przypomina przy tym, że choć w Niemczech recesji nie ma, to ich gospodarka jest w trudnej sytuacji. Związkowcy konieczność zwiększenia państwowych nakładów inwestycyjnych uzasadniają m.in. właśnie tym, że mogłoby to przyspieszyć dynamikę wzrostu niemieckiej gospodarki. Do tego dochodzą argumenty dotyczące konieczności unowocześnienia infrastruktury, która zdaniem związkowców w wielu miejscach jest przestarzała.</p>
      <p>Więcej - w "Dzienniku Gazecie Prawnej".</p>
      <p>PolskieRadio24.pl, Dziennik Gazeta Prawna, md</p>
      <related>
        <a href="https://www.polskieradio.pl/130/5819/Artykul/2398035,Marek-Zuber-NBP-moze-kiedys-podniesc-stopy-procentowe-jako-reakcje-na-zjawiska-ze-swiata"/>
      </related>
      <related>
        <a href="https://www.polskieradio.pl/42/273/Artykul/2401933,Wsparcie-dla-najubozszych-Niemcy-wprowadzaja-podstawowa-emeryture"/>
      </related>
    </article>
  </body>
</html>