<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/komunikacja-spoleczna/tarnobrzeg-w-brajlu,135260.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T12:09:00+00:00"/>
    <meta property="og:title" content="Tarnobrzeg w brajlu"/>
    <meta property="og:description" content="Samorząd Tarnobrzega wydał przewodnik turystyczny dla niewidomych i niedowidzących. Turyści i mieszkańcy miasta wydawnictwo mogą otrzymać w kilkunastu punktach miasta."/>
  </head>
  <body>
    <article>
      <h1>Tarnobrzeg w brajlu</h1>
      <address><time datetime="2019-11-20T12:09:00+00:00">20 Nov 2019, 12:09</time> by <a rel="author">PAP/KM  </a></address>
      <h4>Samorząd Tarnobrzega wydał przewodnik turystyczny dla niewidomych i niedowidzących. Turyści i mieszkańcy miasta wydawnictwo mogą otrzymać w kilkunastu punktach miasta.</h4>
      <hr/>
      <p>Przewodnik ukazał się dzięki współpracy samorządu z fundacją "Szansa dla niewidomych".</p>
      <p>"Tarnobrzeg na wyciągnięcie ręki" adresowany jest do osób niewidomych i słabowidzących. Zawiera opisy i ryciny najważniejszych obiektów oraz miejsc w mieście - powiedział w środę prezydent miasta Dariusz Bożek.</p>
      <p>Dodał, że w blisko 50-tysiecznym mieście żyje ponad 200 mieszkańców cierpiących na dysfunkcje wzroku.</p>
      <p>- Nasze wydawnictwo pozwala przez dotyk poznać m.in. pomnik Bartosza Głowackiego, zamek Tarnowskich w Dzikowie, kościół i klasztor dominikanów czy Jezioro Tarnobrzeskie - mówił Bożek.</p>
      <p>"Tarnobrzeg na wyciągnięcie ręki. Przewodnik turystyczny dla osób niewidomych i słabowidzących" dostępny jest m.in. w tarnobrzeskim urzędzie miasta, w Miejskiej Bibliotece Publicznej i w jej filiach.</p>
      <p>Jak zaznaczył prezydent Bożek, Tarnobrzeg jest drugim po Rzeszowie miastem na Podkarpaciu, które wydało przewodnik dla niewidomych.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>