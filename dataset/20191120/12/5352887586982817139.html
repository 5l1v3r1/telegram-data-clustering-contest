<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/bulvaras-seniai-laikas-susisiekimo-ministerija-perkelti-i-klaipeda-1751083/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T12:01:00+00:00"/>
    <meta property="og:title" content="Bulvaras: Seniai laikas Susisiekimo ministeriją perkelti į Klaipėdą"/>
    <meta property="og:description" content="Reklama"/>
  </head>
  <body>
    <article>
      <h1>Bulvaras: Seniai laikas Susisiekimo ministeriją perkelti į Klaipėdą</h1>
      <address><time datetime="2019-11-20T12:01:00+00:00">20 Nov 2019, 12:01</time> by <a rel="author">"Vakarų ekspreso" inf.</a></address>
      <p>Reklama</p>
      <p>
        <b>Susisiekimo ministeriją reikia kuo greičiau perkelti į Klaipėdą. Čia ramiau, tyliau, galima daug daugiau mokesčių mokėtojų pinigais pasilepinti. Gal čia susisiekimo ministras Jaroslavas Narkevičius būtų ir toliau ramiai sau slapta dalyvavęs užstalių renginiuose, kuriems susimeta Susisiekimo ministerijos kuruojamos valstybinės įmonės.</b>
      </p>
      <p>Būtų ministerija uostamiestyje, kas žino, gal viskas būtų pasibaigę be triukšmo ir dulkių?</p>
      <p>Čia žmonės ne tokie pikti ir žurnalistai sotesni.</p>
      <p>Čia, ko gero, niekas nebūtų iškapstęs, kad prieš pagarsėjusią kelionę į JAE J. Narkevičius Baltarusijoje su šios šalies atstovais jau ne kartą pietavo už valstybinio jūrų uosto lėšas.</p>
      <p>Beje, to paties uosto, kurio vadovo ministras vis neranda ir, atrodo, nė nesiruošia ieškoti.</p>
      <p>1998 m. už panašų elgesį susisiekimo ministras Algis Žvaliauskas neteko posto, paaiškėjus, kad į Švediją skrido už uosto įmonių pinigus. 2013 m. karjera liūdnai baigėsi tuometei ūkio ministrei Birutei Vėsaitei - kelionė į Kazachstaną privačiu "Arvi" lėktuvu kainavo jai ministrės portfelį.</p>
      <p>Reklama</p>
      <p>Panašu, kad turime beviltišką ministrą, apie kurio darbus net nekalbame. O darbų išties pilna - Klaipėdos valstybinis jūrų uostas tebėra be vadovo, nors ten sustojo didžiuliai projektai.</p>
      <p>Veiktų ministerija Klaipėdoje, ministras garantuotai kokią dieną bent šalia uosto tvoros pravažiuotų, gal kokį "gyvą" kraną pamatytų...</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/bulvaras/bulvaras-kelione-i-tilze-stebes-visa-matanti-briedzio-akis-1751339/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-in-memoriam-seniesiems-jurininku-prospekto-sviesoforams-1750739/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-isbego-bet-laimei-ne-kretingiskis-1750097/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-pajuto-adatu-malonuma-1749885/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-kur-deti-karini-laiva-1749264/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-fortum-palace-laukia-klaipedieciu-ideju-1748890/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-grazus-kaip-grazulis-tatuiruotas-kaip-siksnius-1747813/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-miestas-liko-be-galvu---galima-grobti-valdzia-1747156/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>