<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/buyuksehir-meclisinde-yavuzselim-tartismasi-artik-gundemden-h374898.html"/>
    <meta property="og:site_name" content="HABER 61"/>
    <meta property="article:published_time" content="2019-11-20T12:28:58+00:00"/>
    <meta property="og:title" content="Büyükşehir Meclisinde Yavuzselim tartışması!: Artık gündemden çıkmalı!"/>
    <meta property="og:description" content="Trabzon Büyükşehir Belediyesinin Kasım ayı eclis toplantıları devam ediyor."/>
  </head>
  <body>
    <article>
      <h1>Büyükşehir Meclisinde Yavuzselim tartışması!: Artık gündemden çıkmalı!</h1>
      <h2>Trabzon Büyükşehir Belediyesinin Kasım ayı eclis toplantıları devam ediyor.</h2>
      <address>
        <time datetime="2019-11-20T12:28:58+00:00">20 Nov 2019, 12:28</time>
      </address>
      <p>
        <b>Haber61 - Haber Serivisi - </b>
      </p>
      <p><a href="https://www.haber61.net/haberleri/trabzon">Trabzon</a> Büyükşehir Belediyesi’nin Kasım ayı meclis toplantısında Yavuzselim Futbol sahası gündeme geldi.</p>
      <p>
        <b>YAVUZ SELİM SAHASI AVNİ AKER’DEN DAHA KIYMETLİ DEĞİLDİR</b>
      </p>
      <p>Millet Bahçesi olacak olan alanda futbol müsabakalarının oynanacağı bir saha olup olmayacağı konusunda görüşler belirtilirken meclisi yöneten Başkan yardımcısı Atilla Ataman, <b>"Ortahisar İlçemizde bu kadar saha var ama bütün amatör futbolun sorunu Yavuz Selim sahasıymış gibi bir algı var. Yavuz Selim sahasının bizim için çok kıymetli olduğu doğrudur. Herkesin birkaç yıl öncesine kadar bir hatırasını olduğu bir bölümdür Ancak Yavuz Selim sahası Avni Aker’den daha kıymetli değildir. Yavuz Selim’i kıymetlendiren bitişiğindeki Avni Aker’dir. Avni Aker yıkıldı. Amatör spor müsabakalarının yapıldığı saha sadece Yavuz Selim değildir, 19 Mayıs spor salonu da vardır. Ancak bunu kimse konuşmuyor. Bunun yerine aynı işlevde 19 Mayıs Sahasının 7 katı büyüklüğünde olan işlev gören içinde büyük salonunun dışında içinde 6 adet sahasının olduğu Hayri Gür’den bağımsız olarak bir saha da Beşirli’de yapılmış ve çalışır durumda. Bu topa girmenin güçlüğünü ve bunun arkasındaki lobiyi de biliyorum. Ancak büyükşehir belediyesi Başkanvekili olarak vatandaşı ve meclisi aydınlatmayı görev olarak kabul ediyorum. Bizim ve projenin arkasındaki iddia şehrin enfes alacağı bir sahadır. Yavuz Selim büyüklüğünde bir alana spor yapılabilir bir alan oluşturulması ve bitişiğinde Avni Aker’i hatırasını canlı tutacak tribün ve çıkış tünelinin de orada sağlanması. Bu saha şehir insanlarının tümünün spor yapabileceği 7’den 70’e herkesin yararlanacağı bir alan olması. Yüksekokul gelirse esnafın geliri artar. Hayır artmaz, başka şeyler yapmak lazım. Askeri üs gelirse ekonomi artar. Hayır artmaz, üretmek lazım. Burada öyle bir projelendirme yapılmalı ki buranın etrafındaki insanların ekonomisi de değişmeli. Bunun burada sadece amatör spor müsabakalarının yapılmasıyla, kafeteryasıyla, dükkanlarıyla, oraya bakan evlerin parka bakan evler olarak gelişmesiyle sağlanabileceği düşüncesindeyiz.”</b> İfadelerini kullandı.</p>
      <p>
        <b>"BETON OLMAKTAN KURTARDIK"</b>
      </p>
      <p>CHP grup başkanvekili Tugay Şahin ise<b> "Avni Aker yıkıldığında oraya TOKİ İdaresi avm ve residancelar yapacaktı, proje hazırdı. Ortahisar Belediye meclisinde gündeme getirdik. Başkan Ahmet Metin Genç’e teşekkür ediyorum. Aynen bana katıldı. Seçimler vardı. Sayın Cumhurbaşkanının Trabzon’a gelişinde konu ile ilgili bir dosya hazırladığını, bunu kendisine sunacağını söyledi. Sonunda bir orayı avm ve residance sektöründen kurtardık. En azından orayı, bizim isteklerimiz, Sayın Genç’in desteği ve tabi Burada Cumhurbaşkanının sözleri önemli. Tekrar hayırlı olsun diyorum. Çok da tartışmamak lazım."  </b>dedi.</p>
      <p>
        <b>TRABZONSPOR ÖNERİSİ</b>
      </p>
      <p>Söz alan Şaban Bülbül ise<b> “Aslında Trabzon’da tartışılması gereken gençlerin nerede idman yapacağı konusudur. Trabzon’da idman yapılacak alanlar ulaşım konusunda sıkıntılıdır. Ahmet Suat Özyazıcı stadına gençlerin ulaşımı sıkıntılı. Amatör kulüplerin oraya ulaşım için servis tutması yük getiriyor. Bir önerim var. Bugüne kadar Trabzonspor hep Trabzon’dan almıştır almaya da devam edecektir. Kadir Özcan Tesislerini Trabzonspor bir an önce boşaltıp Akyazı stadının etrafındaki tesislere taşınması, Kadir Özcan tesislerinde bulunan sahaların belki de ileride yanındaki hal binalarının da yıkılarak Amatör Spor Kompleksi haline ve güvenli hale getirilmesidir. Kadir Özcan tesislerinin bir an önce Trabzonspor tarafından amatör hediye edilmesini ve oranın boşaltılarak Akyazı’ya taşınmasını öneriyorum" </b>şeklinde konuştu.</p>
      <p>
        <b>"SAHA OLACAK AMA..."</b>
      </p>
      <p>Son olarak söz alan Ortahisar Belediye Başkanı Ahmet Metin Genç ise <b>"Bizim, Trabzon’un bütün dinamikleri ile birlikte 2014 yılındaki sözümüz buranın bir yaşam alanı olarak, yeşil alan olarak, park olarak değerlendirilmesi. O zamanki bütün şehrin ortak dinamiklerinin de talebi Yavuz Selimin ayrı bir anlamı var. Hem Yavuz Selim’in yaşatılması hem de daha önceki haliyle değil, ara sıra önemli maçlarda kullanılması. Bütün amatörün aynı şartlarda orada devam etmesini sağlamamız arzuladığımız projenin bütünlüğüne halel getirir. Bir spor alanı, bazen bir festivalin, bazen sportif başka bir etkinliğin bu şekilde Avni Aker’inde yaşatılarak bir konsept oluşturmak. Arzuladığımız ve sözümüz, Süleyman Beyi’nde sözü, ASKF ile de mutabık kaldığımız şekli bu. Düşünülen proje, Cumhurbaşkanımızın tensibi bizim de arzuladığımız şekliyle dönüştükten sonra yapılan projede sahanın 4’e bölündüğünü gördük.  Biz buna da itiraz ettik. Biz bütün amatör maçların değil bir amatör maçın oynanabileceği bir saha arzu ettiğimizi ifade ettik. İçişleri bakanımız, Büyükşehri Belediye Başkanımız bunu işlettiler, şuanda nizami olup olmayacağının tartışılmasının fazlaca kamuoyunu meşgul ettiğini düşünüyorum. 68’e 104 olsun diye bir talep var ama buna gerek olmadığını düşünüyorum. 55’e 98 oranın da bir sahada da amatör müsabaka yapılabilir.  Arzuladığımız, temsili, birkaç ve önemli müsabakaların oynanabileceği şekliyle asil gayemiz yavuz Selim’in orada yaşatılması. Trabzonspor’umuzun unsurlarının bir müze şeklinde yaşatılması ama bütüncül bir gözle baktığımızda bir yaşam alanını oraya kazandırmamız. Kesinlikle betona karşıyız. Yapı olacaksa Büyükşehri Belediye Başkanımızın da sözü var şehrimize. 1957 yılında yıkılan Opera binasının siluetini yansıtan bir Kültür Sanat Merkezi olabilir. Bunun dışında kesinlikle orada betona izin vermeyeceğiz. Saha ile ilgili durum budur. Bende katılıyorum. Bunu artık Trabzon gündeminden çıkarmamız lazım"</b> İfadelerini kullandı.</p>
      <p>
        <i>Güncelleme Tarihi: 20 Kasım 2019, 22:28</i>
      </p>
    </article>
  </body>
</html>