<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sostenibilita/appuntamenti/2019/11/20/giornata-alberi-parchi-assorbono-mln-all-anno_cFgYGa2eUgrxLu1LflfRZK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="Giornata alberi, parchi assorbono 145 mln t di CO2 all'anno"/>
    <meta property="og:description" content="In occasione della Giornata nazionale degli alberi, il 21 novembre, Federparchi ricorda il contributo delle aree naturali protette al capitale naturale del nostro Paese anche a ridosso delle grandi città, con il ruolo specifico dei parchi urbani."/>
  </head>
  <body>
    <article>
      <h1>Giornata alberi, parchi assorbono 145 mln t di CO2 all'anno</h1>
      <address>
        <time datetime="2019-11-20T12:00:00+00:00">20 Nov 2019, 12:00</time>
      </address>
      <p>In occasione della Giornata nazionale degli alberi, il 21 novembre, Federparchi ricorda il contributo delle aree naturali protette al capitale naturale del nostro Paese anche a ridosso delle grandi città, con il ruolo specifico dei parchi urbani.</p>
      <p>In Italia ci sono complessivamente 820mila ettari di boschi e foreste nel sistema delle aree protette, un patrimonio boschivo che svolge funzioni ecosistemiche fondamentali, fra queste l’assorbimento di 145 milioni di tonnellate di CO2 eq/anno.</p>
      <p>"Le Aree urbane protette costituiscono spesso, per tante persone che vivono nelle città, il primo punto di contatto con un’area naturale - afferma il presidente di Federparchi Giampiero Sammuri - vale in particolare per i bambini e i giovani. La valorizzazione e il potenziamento di tali aree, anche con pregevoli iniziative di sensibilizzazione come la Giornata nazionale degli alberi, è sicuramente una forte leva per la diffusione di una cultura ambientale che faccia capire il valore della sostenibilità e la necessità del giusto equilibrio fra uomo e natura".</p>
    </article>
  </body>
</html>