<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135433/erdogandan-chpli-engin-ozkoca-tepki"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T12:18:00+00:00"/>
    <meta property="og:title" content="Erdoğan'dan CHP'li Engin Özkoç'a tepki"/>
    <meta property="og:description" content="AKP Grup Başkanvekili Özlem Zengin, dün Meclis'te Bülent Ecevit'e karşı saygısızlıkta bulunmuştu. Erdoğan, yaşanan gerilim üzerine CHP'li Engin Özkoç'a ceza verilmesini istedi."/>
  </head>
  <body>
    <article>
      <h1>Erdoğan'dan CHP'li Engin Özkoç'a tepki</h1>
      <h2>AKP Grup Başkanvekili Özlem Zengin, dün Meclis'te Bülent Ecevit'e karşı saygısızlıkta bulunmuştu. Erdoğan, yaşanan gerilim üzerine CHP'li Engin Özkoç'a ceza verilmesini istedi.</h2>
      <address>
        <time datetime="2019-11-20T12:18:00+00:00">20 Nov 2019, 12:18</time>
      </address>
      <p>Cumhurbaşkanı ve AKP Genel Başkanı Recep Tayyip Erdoğan, Türkiye Büyük Millet Meclisi’nde AKP Grup Başkanvekili Özlem Zengin'in eski Başbakan Bülent Ecevit’in ABD Başkanı Bill Clinton ile çekilmiş bir fotoğrafını hatırlatması üzerine çıkan tartışmada, CHP Grup Başkanvekili Engin Özkoç'un TBMM Başkanvekili Celal Adan’a “Lütfen bu hanımefendiye haddini bildirin” sözlerine sert bir dille tepki gösterdi.</p>
      <p>Erdoğan, "Ahlaksız edepsiz bir şekilde davranan CHP'nin yetkilileri var. Kimse kusura bakmasın biz bu ahlaksızlara bu edepsizliklere pirim verecek durumda değiliz. Bayan grup başkanvekilimize bu şekilde saldıracak olan edepsizlere parlamentonun gereken cevabı vermesi lazım. Cezasa ceza vermesi lazım" dedi.</p>
      <related>
        <a href="https://www.gercekgundem.com/siyaset/135306/akpli-vekilden-bulent-ecevite-tepki-ceken-sozler-mecliste-tartisma-cikti"/>
      </related>
      <h3>NE OLMUŞTU?</h3>
      <p>AKP Grup Başkanvekili Özlem Zengin, "17 yıldır da sizin kazanmanıza imkan vermeyen senaryoları burada sıraladınız. Dış politika diyorsunuz ya; Bülent Ecevit değil miydi Clinton’un karşısında el pençe duran? Geldiğimiz seviyeye baktığımızda bunları söylerken biraz haya etmek lazım" demişti.</p>
    </article>
  </body>
</html>