<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919216/%D9%86%D9%85%D8%A7%DB%8C%D9%86%D8%AF%D9%87-%D9%85%D8%B1%D8%AF%D9%85-%D8%B3%D9%84%D8%B3%D9%84%D9%87-%D9%88-%D8%AF%D9%84%D9%81%D8%A7%D9%86-%D9%85%D8%B4%DA%A9%D9%84%D8%A7%D8%AA-%D8%B3%DB%8C%D9%84-%D8%A8%D9%87-%D8%AE%D8%A7%D8%B7%D8%B1-%D8%B9%D8%AF%D9%85-%D8%AA%D8%AE%D8%B5%DB%8C%D8%B5-%D8%A8%D9%88%D8%AF%D8%AC%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-20T12:29:40+00:00"/>
    <meta property="og:title" content="نماینده مردم سلسله و دلفان: مشکلات سیل به خاطر عدم تخصیص بودجه بود"/>
    <meta property="og:description" content="ایسنا/لرستان نماینده مردم سلسله و دلفان در مجلس شورای اسلامی گفت: برخی مشکلاتی که در سیل ایجاد شده مدیریتی نبوده بلکه به خاطر عدم تخصیص بودجه بوده است."/>
  </head>
  <body>
    <article>
      <h1>نماینده مردم سلسله و دلفان: مشکلات سیل به خاطر عدم تخصیص بودجه بود</h1>
      <address><time datetime="2019-11-20T12:29:40+00:00">20 Nov 2019, 12:29</time> by <a rel="author">آزیتا یوسفیان</a></address>
      <p>ایسنا/لرستان نماینده مردم سلسله و دلفان در مجلس شورای اسلامی گفت: برخی مشکلاتی که در سیل ایجاد شده مدیریتی نبوده بلکه به خاطر عدم تخصیص بودجه بوده است.</p>
      <p>علی رستمیان در آیین افتتاح ۵۰۰ واحد مسکونی مددجویان آسیب‌دیده در سیل ۹۸، اظهار کرد: همه تلاش نمایندگان استان و کشور در کمیسیون تلفیق بودجه در این است که در خدمت مددجویان کمیته امداد امام خمینی (ره) باشیم.</p>
      <p>وی ادامه داد: تمام تلاشمان این بود که حتی یک نفر از مددجویان پشت نوبت نباشند.</p>
      <p>نماینده مردم سلسله و دلفان در مجلس شورای اسلامی گفت: برخی مشکلاتی که در سیل ایجاد شده مدیریتی نبوده بلکه  به خاطر عدم تخصیص بودجه بوده است.</p>
      <p>رستمیان بیان کرد: پیگیریم با تخصیص اعتبارات بیشتر مشکلات مردم را برطرف سازیم.</p>
      <p>وی با بیان اینکه قبلا براساس بخشنامه‌ای که امداد داشت مددجویانی که تسهیلات هشت میلیون تومانی دریافت کردند از چرخه حمایت امداد خارج می‌شدند، ادامه داد: در این باره با رئیس وقت کمیته امداد جلساتی برگزار و این بخش‌نامه متوقف شد و بیش از ۹۰ درصد افرادی که از چرخه امداد خارج شدند به چرخه بازگشتند.</p>
      <p>رستمیان بیان کرد: در حال حاضر وحدت، همدلی، هماهنگی و تعامل در بین نمایندگان استان پابرجاست.</p>
      <p>انتهای پیام</p>
    </article>
  </body>
</html>