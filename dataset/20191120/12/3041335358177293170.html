<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/economy/diethni/enstaseis-apo-komision-sta-sxedia-proypologismou-gallias-italias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T12:49:58+00:00"/>
    <meta property="og:title" content="Ενστάσεις από Κομισιόν στα σχέδια προϋπολογισμού Γαλλίας – Ιταλίας"/>
    <meta property="og:description" content="Η Ευρωπαϊκή Επιτροπή ανακοίνωσε ότι τα προσχέδια των προϋπολογισμών για την επόμενη χρονιά που ετοίμασαν η γαλλική και η ιταλική κυβέρνηση κινδυνεύουν να παραβιάσουν τους δημοσιονομικούς κανόνες της Ευρωπαϊκής Ένωσης."/>
  </head>
  <body>
    <article>
      <h6 class="kicker">Τι υποστηρίζει</h6>
      <h1>Ενστάσεις από Κομισιόν στα σχέδια προϋπολογισμού Γαλλίας – Ιταλίας</h1>
      <h2>Η Ευρωπαϊκή Επιτροπή ανακοίνωσε ότι τα προσχέδια των προϋπολογισμών για την επόμενη χρονιά που ετοίμασαν η γαλλική και η ιταλική κυβέρνηση κινδυνεύουν να παραβιάσουν τους δημοσιονομικούς κανόνες της Ευρωπαϊκής Ένωσης.</h2>
      <address><time datetime="2019-11-20T12:49:58+00:00">20 Nov 2019, 12:49</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Ευρωπαϊκή Επιτροπή ανακοίνωσε σήμερα τα προσχέδια των προϋπολογισμών για την επόμενη χρονιά που ετοίμασαν η γαλλική και η ιταλική κυβέρνηση κινδυνεύουν να παραβιάσουν τους δημοσιονομικούς κανόνες της Ευρωπαϊκής Ένωσης καθώς μπορεί να χάσουν τους στόχους για το χρέος και τη μείωση του ελλείμματος.</p>
      <p>Η Κομισιόν ανακοίνωσε επίσης ότι τα προσχέδια προϋπολογισμού της Ισπανίας, της Πορτογαλίας, του Βελγίου, της Σλοβενίας, της Σλοβακίας και της Φινλανδίας επίσης ενέχουν κίνδυνο μη συμμόρφωσης με τους κανόνες της ΕΕ.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>«Μεταξύ των σχεδίων προϋπολογισμού που ενέχουν κίνδυνο μη συμμόρφωσης, αυτά που μας απασχολούν πιο πολύ είναι εκείνα με επίπεδα χρέους που είναι υψηλά και δεν μειώνονται αρκετά γρήγορα», ανέφερε ο αντιπρόεδρος της Κομισιόν Βάλντις Ντομπρόβσκις σε ανακοίνωση, αναφερόμενος στην Ιταλία, τη Γαλλία, το Βέλγιο και την Ισπανία. «Καλούμε όλα τα κράτη-μέλη που αντιμετωπίζουν κίνδυνο μη συμμόρφωσης (με τους κανόνες) να λάβουν όλα τα απαραίτητα μέτρα εντός της διαδικασίας των εθνικών προϋπολογισμών για να διασφαλιστεί ότι ο προϋπολογισμός για το 2020 θα συμμορφώνεται», δήλωσε.</p>
      <p>Η γνωμοδότηση αυτή εντάσσεται στην τακτική ετήσια αξιολόγηση των εθνικών προϋπολογισμών. Σύμφωνα με την Κομισιόν, καμία από τις 19 χώρες της ευρωζώνης δεν βρέθηκε να αντιμετωπίζει «σοβαρό» κίνδυνο παραβίασης των κανόνων της ΕΕ.</p>
      <p>Νωρίτερα τον Νοέμβριο, η Κομισιόν προέβλεψε ότι η Ιταλία μπορεί να αυξήσει το χρέος της στο 136,2% του ΑΕΠ φέτος. Το χρέος μπορεί να συνεχίσει να αυξάνεται στο 136,8% την επόμενη χρονιά και στο 137,4% το 2021, σύμφωνα με την Κομισιόν. Βάσει των κανόνων της ΕΕ, οι χώρες με χρέος πάνω από το 60% του ΑΕΠ πρέπει σταδιακά να το μειώσουν. Η Κομισιόν προέβλεψε επίσης ότι το διαρθρωτικό έλλειμμα της Ιταλίας θα επιδεινωθεί στο 2,2% του ΑΕΠ φέτος και στο 2,5% το 2020, ενώ οι κανόνες της ΕΕ ορίζουν ότι πρέπει να βελτιωθεί.</p>
      <p>Η Γαλλία, που έχει χρέος κοντά στο 100% του ΑΕΠ, αναμένεται να αυξήσει το δημοσιονομικό της έλλειμμα στο 3,1% του ΑΕΠ, σύμφωνα με τις εκτιμήσεις της Κομισιόν, πάνω από το όριο του 3,0% που ορίζει η ΕΕ. Το έλλειμμα αναμένεται να συρρικνωθεί στο 2,2% την επόμενη χρονιά και να παραμείνει στο επίπεδο αυτό το 2021. Παράλληλα, το χρέος της χώρας αναμένεται να αυξηθεί φέτος και το 2021.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/20/economy/economy-greece/proeidopoiisi-gia-to-aforologito-orio-kai-to-fpa-sta-akinita-apo-tin-komision/"/>
        <a href="https://www.tanea.gr/2019/11/13/economy/epimenei-gia-meiosi-syntakseon-kai-aforologitou-to-dnt/"/>
        <a href="https://www.tanea.gr/2019/11/07/economy/diethni/komision-tha-epiteyxthoun-oi-dimosionomikoi-stoxoi-tou-2020-2021/"/>
      </related>
    </article>
  </body>
</html>