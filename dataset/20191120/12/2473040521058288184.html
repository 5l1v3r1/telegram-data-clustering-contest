<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247023/pacientii-cu-boli-cronice-cer-sa-aiba-acces-la-vaccinuri-compensate.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T12:37:46+00:00"/>
    <meta property="og:title" content="Pacientii cu boli cronice cer sa aiba acces la vaccinuri compensate"/>
    <meta property="og:description" content="Coalitia Organizatiilor Pacientilor cu Afectiuni Cronice din Romania si Societatea Romana de Epidemiologie atrag atentia asupra necesitatii introducerii compensarii la vaccinuri pentru pacientii cu afectiuni cronice."/>
  </head>
  <body>
    <article>
      <h1>Pacientii cu boli cronice cer sa aiba acces la vaccinuri compensate</h1>
      <address>
        <time datetime="2019-11-20T12:37:46+00:00">20 Nov 2019, 12:37</time>
      </address>
      <p>
        <b>Coalitia Organizatiilor Pacientilor cu Afectiuni Cronice din Romania si Societatea Romana de Epidemiologie atrag atentia asupra necesitatii introducerii compensarii la vaccinuri pentru pacientii cu afectiuni cronice.</b>
      </p>
      <p>"Ultimele dezbateri cu profesionistii si cu pacientii ne-au aratat ca multi pacienti cronici, care ar fi trebui sa fie vaccinati, nici macar nu erau constienti de acest lucru. Unele scheme de vaccinare sunt foarte scumpe ajungand la aproximativ 1000 de euro, iar cei mai multi pacienti nu si le permit", atrage atentia Radu Ganescu, presedintele Coalitiei Organizatiilor Pacientilor cu Afectiuni Cronice din Romania.</p>
      <p>Pacientii cu boli cronice din Romania au acces gratuit doar la o parte dintre vaccinuri, cum ar fi vaccinul impotriva gripei, scrie <a href="https://www.hotnews.ro/stiri-sanatate-23502891-pacientii-boli-cronice-cer-aiba-acces-vaccinuri-compensate.htm">Hotnews.ro.</a></p>
      <p>Medici din mai multe specialitati medicale (epidemiologie, chirurgie, boli infectioase, reumatologie, nefrologie, oncologie, geriatrie, pneumologie, cardiologie, medicina de familie etc.), reprezentanti ai asociatiilor de pacienti si ai autoritatilor locale au participat astazi la Iasi la sediul Universitatii de Medicina si Farmacie 'Gr.T. Popa' din Iasi la dezbaterea cu tema 'Strategia de vaccinare pentru pacientii cronici'.</p>
      <p>"A fost discutata oportunitatea vaccinarii persoanelor cu afectiuni cronice, care prezinta vulnerabilitate pentru a dezvolta boli infectioase acute, cu potential evolutiv mult mai grav comparativ cu populatia generala, inclusiv prin decompensarea bolii lor de baza. Vorbim despre pacienti la care exista o deteriorare a starii lor de sanatate prin imunodepresie de diverse cauze (diabet, boli hematologice, cancer, boli inflamatorii cronice, splenectomie, transplant, infectia HIV/SIDA, etc.). Pentru acesti pacienti dar si pentru persoanelor din anturajul lor apropiat este nevoie de vaccinare mai ales in contextul in care acoperirea vaccinala generala este suboptimala", a declarat prof. dr. Doina Azoicai, presedintele Societatii Romane de Epidemiologie.</p>
      <p>
        <a href="https://www.wall-street.ro/articol/Social/244858/foto-imagini-deplorabile-din-sectia-de-psihiatrie-din-constanta-ce-s-ar-putea-intampla-cu-pacientii-de-acolo.html">Citeste si:<br/>FOTO Imagini deplorabile la psihiatria unui spital constantean</a>
      </p>
      <figure>
        <img src="https://img.wall-street.ro/image_thumbs/thumbs/aa3/aa38eefbdef8a713cc3d45f2a5694ac3-400x250-00-65.jpg?v=1568983908"/>
      </figure>
      <p>"Ultimele dezbateri cu profesionistii si cu pacientii ne-au aratat ca multi pacienti cronici, care ar fi trebui sa fie vaccinati, nici macar nu erau constienti de acest lucru. Unele scheme de vaccinare sunt foarte scumpe ajungand la aproximativ 1000 de euro, iar cei mai multi pacienti nu si le permit. Ca organizatie umbrela ce apara drepturile pacientilor la acces la diagnostic de cea mai buna calitate si cu sustinerea profesionistilor, sustinem necesitatea introducerii compensarii vaccinarii pentru pacientii cronici. Sistemul de sanatate din Romania cheltuie mai mult tratand complicatiile bolilor infectioase acute la acesti pacienti, ca sa nu mai vorbim de suferinta pacientilor", atrage atentia Radu Ganescu, presedintele Coalitiei Organizatiilor Pacientilor cu Afectiuni Cronice din Romania.</p>
      <p>Dezbaterea face parte din proiectul Initiativa pentru viitor, lansat de Coalitia Organizatiilor Pacientilor cu Afectiuni Cronice la inceputul lunii aprilie, cu sustinerea Societatii Romane de Epidemiologie, Societatii de Boli Infectioase si HIV/SIDA, Societatii Nationale de Medicina Familiei si Asociatiei Romane de Sanatate Publica si Management Sanitar.</p>
      <footer>Sursa foto: Shutterstock</footer>
    </article>
  </body>
</html>