<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/metro-nees-stasis-ergasias-tin-erchomeni-evdomada/"/>
    <meta property="og:site_name" content="irafina"/>
    <meta property="article:published_time" content="2019-11-20T12:20:59+00:00"/>
    <meta property="og:title" content="Μετρό: Νέες στάσεις εργασίας την ερχόμενη εβδομάδα"/>
    <meta property="og:description" content="Τέλος στην περίοδο εργασιακής ειρήνης φαίνεται ότι μπαίνει στη ΣΤΑΣΥ (Σταθερές Συγκοινωνίες) καθώς οι εργαζόμενοι προανήγγειλαν δύο νέες στάσεις εργασίας για την επόμενη εβδομάδα. Συγκεκριμένα, σύμφωνα με ανακοίνωση του Σωματείου Λειτουργίας του Μετρό (ΣΕΛΜΑ), οι συρμοί του μετρό θα μείνουν ακινητοποιημένοι: Την Πέμπτη 28 Νοεμβρίου από την έναρξη της βάρδιας μέχρι τις 9 το πρωί […]"/>
  </head>
  <body>
    <article>
      <h1>Μετρό: Νέες στάσεις εργασίας την ερχόμενη εβδομάδα</h1>
      <address>
        <time datetime="2019-11-20T12:20:59+00:00">20 Nov 2019, 12:20</time>
      </address>
      <p>Τέλος στην περίοδο εργασιακής ειρήνης φαίνεται ότι μπαίνει στη ΣΤΑΣΥ (Σταθερές Συγκοινωνίες) καθώς οι εργαζόμενοι προανήγγειλαν δύο νέες στάσεις εργασίας για την επόμενη εβδομάδα.</p>
      <p>Συγκεκριμένα, σύμφωνα με ανακοίνωση του Σωματείου Λειτουργίας του Μετρό (ΣΕΛΜΑ), οι συρμοί του μετρό θα μείνουν ακινητοποιημένοι:</p>
      <p>Την Πέμπτη 28 Νοεμβρίου από την έναρξη της βάρδιας μέχρι τις 9 το πρωί και από τις 9 το βράδυ έως τη λήξη της βάρδιας.</p>
      <p>Την Παρασκευή 29 Νοεμβρίου από τις 12.00 έως τις 16.00.</p>
      <p>Στην ανακοίνωσή τους οι εργαζόμενοι επιρρίπτουν τις ευθύνες για την εκ νέου έναρξη των κινητοποιήσεων στη διοίκηση της εταιρίας επισημαίνοντας ότι εδώ και έξι μήνες δεν λαμβάνουν δεδουλευμένες αποδοχές που απορρέουν από την Συλλογική Σύμβαση Εργασίας που έχουν υπογράψει τόσο η τέως όσο και η νυν πολιτική ηγεσία του υπουργείου Μεταφορών.</p>
    </article>
  </body>
</html>