<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/20/cdp-palermo-recuperata-dimensione-territoriale_feccc70f-d3c6-4895-883f-275b8500c976.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T12:57:00+00:00"/>
    <meta property="og:title" content="Cdp: Palermo, recuperata dimensione territoriale"/>
    <meta property="og:description" content="&quot;Nell'ultimo piano industriale abbiamo voluto recuperare una dimensione territoriale. Eravamo presenti solo a Roma, oggi abbiamo deciso di essere presenti in tutta Italia&quot;. (ANSA)"/>
  </head>
  <body>
    <article>
      <h1>Cdp: Palermo, recuperata dimensione territoriale</h1>
      <h2>Cassa è patrimonio di tutti, paino 2019-2021 cambio passo</h2>
      <address><time datetime="2019-11-20T12:57:00+00:00">20 Nov 2019, 12:57</time> by <a rel="author">Redazione ANSA</a></address>
      <p>(ANSA) - AREZZO, 20 NOV - "Nell'ultimo piano industriale abbiamo voluto recuperare una dimensione territoriale. Eravamo presenti solo a Roma, oggi abbiamo deciso di essere presenti in tutta Italia". Lo ha detto Fabrizio Palermo, amministratore delegato di Cassa depositi e prestiti intervenendo a un panel con alcuni sindaci all'assemblea nazionale di Anci in corso ad Arezzo. "Cassa depositi e prestiti - ha detto Palermo - è un patrimonio di tutti che può mettere a sistema due fattori fondamentali: dimensione finanziaria e operatività sul territorio".<br/>    "Per Cassa depositi e prestiti il piano industriale 2019-2021 - ha proseguito - rappresenta un cambio di passo, una nuova spinta che vuole fare leva su innovazione, inclusione e sostenibilità con un approccio del tutto nuovo, basato su un rapporto più solido con il territorio, sulla volontà di 'fare rete' e sulle competenze finanziarie e industriali che rendono cassa depositi e prestiti un'istituzione unica nel contesto nazionale". "L'invito che rivolgo ai sindaci è quello sui 'piani città'. Oggi - ha concluso Palermo - siamo in grado di supportare i Comuni nella realizzazione di opere, intercettare novità e realizzarle insieme ai sindaci".(ANSA).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>