<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/ax-es_wi-fi_kartya_asus_markanev_alatt.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-20T12:29:00+00:00"/>
    <meta property="og:title" content="AX-es Wi-Fi kártya ASUS márkanév alatt"/>
    <meta property="og:description" content="A PCE-AX3000 PCI-Express foglalatba illesztésekor nem csak az Intel AX200 típusú WLAN modul, de a Bluetooth 5.0 előnyeit is élvezhetjük."/>
  </head>
  <body>
    <article>
      <h1>AX-es Wi-Fi kártya ASUS márkanév alatt</h1>
      <address><time datetime="2019-11-20T12:29:00+00:00">20 Nov 2019, 12:29</time> by <a rel="author" href="https://prohardver.hu/tag/sidcorky.html" target="_blank">SidCorky</a></address>
      <h3>H﻿ir﻿d﻿etés﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p><a href="https://www.asus.com/Networking/PCE-AX3000/overview/">PCE-AX3000</a> néven új Wi-Fi kártyát mutatott be az ASUS, mely x1-es PCIe interfészen keresztül kommunikál alaplapunkkal, míg a külvilágból két darab levehető antennával gyűjti a jeleket.</p>
      <figure>
        <img src="https://prohardver.hu/dl/cnt/2019-11/156483/pic1.jpg"/>
      </figure>
      <p>Az alacsony profilú bővítőkártya a lelkét képező <a href="https://prohardver.hu/hir/intel_vezetekes_vezetek_nelkuli_halozati_fejleszte.html">Intel AX200</a> „Cyclone Peak” WLAN kártya segítségével nem csak 802.11ax szabványú Wi-Fi kapcsolattal ruházza fel gépünket, de a beépített Bluetooth 5.0 modulnak köszönhetően az említett szabványt támogató eszközök, például vezeték nélküli fejhallgatók, billentyűzetek és egerek csatlakoztatását is lehetővé teszi. A több felhasználó kiszolgálását az OFDMA technológia és a <a href="https://prohardver.hu/teszt/zyxel_ac2200_nbg6815_mu_mimo/mu-mimo.html">MU-MIMO</a> funkció megléte biztosítja, míg a kapcsolat védelméről a WPA3 titkosítás gondoskodik.</p>
      <figure>
        <img src="https://prohardver.hu/dl/cnt/2019-11/156483/pic2.jpg"/>
      </figure>
      <p>Az ASUS PCE-AX3000 piacra kerüléséről és várható áráról egyelőre nincs információnk, de tekintve, hogy az Intel AX200 17 dollárért, vagy annál olcsóbban is beszerezhető, nem gondoljuk, hogy a rá épülő bővítőkártyát sokkal drágábban vesztegetnék majd.</p>
    </article>
  </body>
</html>