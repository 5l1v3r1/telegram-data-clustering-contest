<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247021/urmatorul-cel-mai-probabil-conflict-intre-rusia-si-nato-va-fi-in-marea-neagra.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T12:28:42+00:00"/>
    <meta property="og:title" content="Urmatorul cel mai probabil conflict intre Rusia si NATO va fi in Marea Neagra"/>
    <meta property="og:description" content="Europa ar trebui sa devina mai interesata de securitatea Georgiei si a Ucrainei, tari riverane Marii Negre, sustine generalul (r) american Ben Hodges, care intre 2014 si 2017 a fost comandant al Fortelor terestre americane in Europa (USAREUR), subliniind ca viitorul summit NATO de la Londra ar trebui sa acorde mai mult atentie problemei legate de securitatea in regiunea Marii Negre, deoarece Alianta Nord-Atlantica nu dispune de o prezenta avansata sporita (Enhanced Forward Presence, eFP) adaptata acestei zone, potrivit agentiei de presa ucrainene DSnews."/>
  </head>
  <body>
    <article>
      <h1>Urmatorul cel mai probabil conflict intre Rusia si NATO va fi in Marea Neagra</h1>
      <address>
        <time datetime="2019-11-20T12:28:42+00:00">20 Nov 2019, 12:28</time>
      </address>
      <p>
        <b>Europa ar trebui sa devina mai interesata de securitatea Georgiei si a Ucrainei, tari riverane Marii Negre, sustine generalul (r) american Ben Hodges, care intre 2014 si 2017 a fost comandant al Fortelor terestre americane in Europa (USAREUR), subliniind ca viitorul summit NATO de la Londra ar trebui sa acorde mai mult atentie problemei legate de securitatea in regiunea Marii Negre, deoarece Alianta Nord-Atlantica nu dispune de o prezenta avansata sporita (Enhanced Forward Presence, eFP) adaptata acestei zone, potrivit agentiei de presa ucrainene DSnews.</b>
      </p>
      <p>In acest context, el a subliniat importanta regiunii Marii Negre in protejarea flancurilor estic si sudic ale NATO. ' Este necesara o discutie in cadrul Aliantei, care sa duca la formarea unei idei clare ca regiunea Marii Negre este la fel de importanta pentru securitatea europeana ca Marea Baltica', a afirmat Ben Hodges, scrie Agerpres.</p>
      <p>'Cred ca regiunea Marii Negre va fi cel mai probabil viitorul teatru de conflict. In orice caz, acesta este un spatiu, unde noi (NATO) suntem in situatie de rivalitate (cu Rusia). Ucraina are un rol esential in zona Marii Negre, de fapt, tocmai din aceasta cauza Rusia a anexat Crimeea pentru ca de acolo (din peninsula) poate atinge 97% din coasta Marii Negre cu diverse tipuri de armament', a explicat Ben Hodges intr-un interviu acordat la inceputul saptamanii agentiei de presa citate.</p>
      <p>Potrivit acestuia, 'rusii pot perturba navigatia, pot crea probleme Romaniei in perimetrul zonelor ei economice exclusive, unde sunt resurse energetice, pot bloca accesul in Odesa', oras-port in sudul Ucrainei.</p>
      <p>In acelasi timp, el a evocat provocarile legate de podul peste stramtoarea Kerci, care leaga peninsula Crimeea de Rusia continentala, precum si situatia regiunilor separatiste georgiene Abhazia si Osetia de Sud, a caror independenta a fost recunoscuta de Rusia in urma conflictului de cinci zile cu Georgia in august 2008.</p>
      <p>
        <a href="https://www.wall-street.ro/articol/Politic/236806/revista-presei-27-noiembrie-2018.html">Citeste si:<br/>Romania, lidera Europei Centrale si de Est la inarmare!</a>
      </p>
      <figure>
        <img src="https://img.wall-street.ro/image_thumbs/thumbs/d40/d4038649fac2a3e5557c587b7332a272-400x250-00-65.jpg?v=1543313748"/>
      </figure>
      <p>'Avem nevoie de o formula DIME (Diplomatic, Information, Military, Economic) - o combinatie de componente diplomatice, informationale, militare si economice pentru aceasta zona. Alianta trebuie sa dezvolte o abordare multidimensionala in regiunea Marii Negre pentru a-si proteja aliatii, prietenii si pentru a asigura libertatea de navigatie', subliniaza generalul american in rezerva, in prezent expert militar.</p>
      <p>Referitor la componenta militara, Ben Hodges considera ca este necesar sa aiba loc mai multe aplicatii militare in regiune si sa fie imbunatatit schimbul de date operative intre Ucraina, Romania si Georgia.</p>
      <p>'Impreuna, cele trei tari vor avea o imagine mult mai buna despre ceea ce se intampla in Marea Neagra, iar aceasta se poate face chiar si in afara Aliantei. NATO trebuie sa-si creasca in mod semnificativ prezenta navala in Marea Neagra', sustine generalul american, potrivit caruia Conventia de la Montreux (care stipuleaza ca tonajul agregat al navelor de razboi al tarilor neriverane care intra in Marea Neagra nu poate depasi 30.000 de tone pentru o perioada de maximum 21 de zile) nu ar fi o problema, intrucat NATO nu s-a apropiat de pragul respectiv vizand numarul de zile de stationare in apele Marii Negre.</p>
      <p>In privinta aspectului economic, el a explicat de ce Europa Occidentala nu a luat in serios regiunea Marii Negre, conform publicatiei ucrainene Segodnia, care face un rezumat al interviului acordat de fostul comandant USAREUR DSnews.</p>
      <p>
        <a href="https://www.wall-street.ro/articol/International/193592/uniunea-europeana-se-destrama-si-revine-la-divizari-vechi-de-secole.html">Citeste si:<br/>Americanii sunt siguri: Uniunea Europeana se destrama!</a>
      </p>
      <figure>
        <img src="https://img.wall-street.ro/image_thumbs/thumbs/636/636015b3f463fe849e1094d99fd7885d-400x250-00-65.jpg?v=1574316082"/>
      </figure>
      <p>'Pentru ca nu vede potential economic aici, mize mari. Da, exista un soi de comert, dar comertul cu Balcanii, cu Georgia nu este atat de important. Regiunea are nevoie de dezvoltare, este important de dezvoltat potentialul ei economic pentru ca tarile occidentale sa devina "actionari" ai securitatii regionale. In consecinta, Europa va deveni mai interesata de securitatea Georgiei si a Ucrainei', a concluzionat Hodges.</p>
      <p>Totodata, generalul in rezerva american considera ca Occidentul ar trebui sa-si amelioreze relatiile cu Turcia, 'sa gaseasca un limbaj comun cu ea'. 'Avem nevoie de Turcia pentru a descuraja nu numai Rusia in Marea Neagra, ci si Iranul', a subliniat el, adaugand ca Turcia este 'unghiul' care uneste flancul estic al NATO cu cel sudic.</p>
      <p>In acelasi interviu, el s-a referit si la provocarile in materie de securitate pentru SUA. In opinia sa, Rusia va fi un adversar al Statelor Unite pentru cel putin 20 de ani, in timp ce China pentru cel putin 120 de ani.</p>
      <p>
        <a href="https://www.wall-street.ro/articol/International/190287/vladimir-putin-a-luat-prea-usor-fata-nato-in-conflictul-din-siria.html">Citeste si:<br/>Putin, avertizat: Nu stie in ce s-a bagat. A distrus un cuib de viespi</a>
      </p>
      <figure>
        <img src="https://img.wall-street.ro/image_thumbs/thumbs/8ad/8ad16bf02bb340faf0275e9d5fe48d6c-400x250-00-65.jpg?v=1574316082"/>
      </figure>
      <footer>Sursa foto: Shutterstock / Alex Zabusik</footer>
    </article>
  </body>
</html>