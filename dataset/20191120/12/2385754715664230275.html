<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598264/i-tourkia-diavevaiose-ti-mosxa-oti-den-sxediazei-nea-eisvoli-sti-syria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T12:18:00+00:00"/>
    <meta property="og:title" content="Η Τουρκία διαβεβαίωσε τη Μόσχα ότι δεν σχεδιάζει νέα εισβολή στη Συρία"/>
    <meta property="og:description" content="Η Άγκυρα έχει διαβεβαιώσει τη Μόσχα ότι δεν σχεδιάζει να εξαπολύσει νέα στρατιωτική επιχείρηση στη Συρία, ανέφερε ο Ρώσος υπουργός Εξωτερικών Σεργκέι..."/>
  </head>
  <body>
    <article>
      <h1>Η Τουρκία διαβεβαίωσε τη Μόσχα ότι δεν σχεδιάζει νέα εισβολή στη Συρία</h1>
      <address><time datetime="2019-11-20T12:18:00+00:00">20 Nov 2019, 12:18</time> by <a rel="author">SigmaLive</a></address>
      <p><b>Η Άγκυρα έχει διαβεβαιώσει τη Μόσχα ότι δεν σχεδιάζει να εξαπολύσει νέα στρατιωτική επιχείρηση στη Συρία, ανέφερε ο Ρώσος υπουργός Εξωτερικών Σεργκέι Λαβρόφ, σύμφωνα με το πρακτορείο ειδήσεων TASS.<br/></b> <br/>Το τουρκικό πρακτορείο ειδήσεων Anadolu μετέδωσε τη Δευτέρα πως ο Τούρκος υπουργός Εξωτερικών Μεβλούτ Τσαβούσογλου δήλωσε ότι η Άγκυρα θα εξαπολύσει νέα στρατιωτική επιχείρηση στη βορειοανατολική Συρία αν η περιοχή δεν εκκαθαριστεί από τους «τρομοκράτες», όπως τους χαρακτήρισε.<br/> <br/>Ο Λαβρόφ είπε ακόμη πως η αποχώρηση των Κούρδων μαχητών από τη βόρεια Συρία έχει σχεδόν ολοκληρωθεί, μετέδωσε το πρακτορείο ειδήσεων RIA.<br/> </p>
    </article>
  </body>
</html>