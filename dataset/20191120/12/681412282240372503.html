<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/tcl-plex-novi-pametni-telefon-dostupan-i-u-srbiji/"/>
    <meta property="og:site_name" content="PC Press"/>
    <meta property="article:published_time" content="2019-11-20T12:48:16+00:00"/>
    <meta property="og:title" content="TCL PLEX – novi pametni telefon, dostupan i u Srbiji"/>
    <meta property="og:description" content="Kompanija TCL Communication je danas predstavila TCL PLEX, svoj prvi pametni telefon koji ima izuzetan ekran i podržan je novom tehnologijom TCL NXTVISION. TCL PLEX je oličenje nove filozofije „Dis…"/>
  </head>
  <body>
    <article>
      <h1>TCL PLEX – novi pametni telefon, dostupan i u Srbiji</h1>
      <address><time datetime="2019-11-20T12:48:16+00:00">20 Nov 2019, 12:48</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>Kompanija TCL Communication je danas predstavila TCL PLEX, svoj prvi pametni telefon koji ima izuzetan ekran i podržan je novom tehnologijom TCL NXTVISION. TCL PLEX je oličenje nove filozofije „Display Greatness“, brenda koji neumorno teži najboljim mobilnim inovacijama. Za snimanje nudi najbolje standarde u klasi i to pomoću napredne kamere sa super senzorom slabog osvetljenja i superširokougaonim objektivom, kao i fluidnim, intuitivnim interfejsom koji u svakom trenutku obezbeđuje efikasnu interakciju između korisnika i TCL Plex mobilnog telefona.</p>
      <figure>
        <img src="https://i0.wp.com/pcpress.rs/wp-content/uploads/2019/11/IMG_20191120_114602.jpg"/>
      </figure>
      <p>Kompanija TCL je već poznata po tehnologiji proizvodnje ekrana. Kada je reč o proizvodnji TV ekrana, zauzima prvo mesto u Кini i drugo mesto na globalnom nivou. Predstavljanjem telefona TCL PLEX, kompanija TCL želi da većem broju korisnika približi svoja znanja o ekranima, a ujedno i da ponudi jedinstveno iskustvo kada je reč o ekranu, kameri, korisničkom interfejsu i dizajnu. Takođe, kompanija TCL nastoji da stvori nove mogućnosti uvođenjem eko-sistema pametnih uređaja koji korisnicima pomažu da povežu što više pametnih uređaja.</p>
      <figure>
        <img src="https://i0.wp.com/pcpress.rs/wp-content/uploads/2019/11/tcl4.jpg"/>
      </figure>
      <h3>Prepustite se kinematografskom doživljaju</h3>
      <p>Sa vrhunskom tačnošću boja, zahvaljujući tehnologiji TCL NXTVISION, boje na ekranu TCL PLEX-a se inteziviraju za još izvanrednije snimke. Uglovi su prekriveni 2D poboljšanjem ivica za oštrije slike, a vizuelni kontrasti postaju upečatljiviji bez namernog i preteranog pojačavanja kontrasta. Uz opciju konverzije SDR-a u HDR u realnom vremenu, TCL PLEX nudi poboljšanje videa do HDR kvaliteta.</p>
      <related>
        <a href="https://pcpress.rs/google-play-upozorenje-neodobrene-naplate-nakon-probnih-perioda-za-android-aplikacije/"/>
      </related>
      <figure>
        <img src="https://i0.wp.com/pcpress.rs/wp-content/uploads/2019/11/IMG_20191120_114536.jpg"/>
      </figure>
      <p>Budući da dosta vremena provodimo koristeći pametne telefone, neophodno je zaštititi oči od naprezanja i uvek osigurati najbolju jasnoću ekrana. TCL PLEX upravo to nudi pomoću opcija „Adaptive Tone“, „Reading Mode“ i „Eye Comfort Mode“. Opcija „Adaptive Tone“ automatski prilagođava osvetljenost ekrana i prilagođava temperaturu boja, tako da dobijete najbolji doživljaj gledanja ekrana u bilo kojim uslovima osvetljenja. Opcija „Reading Mode“ nudi iskustvo „čitanja na papiru“ i omogućava da odaberete listu često korišćenih aplikacija na kojima ovaj režim može biti automatski primenjen pri njihovom pokretanju. Opcija „Eye Comfort Mode“ smanjuje opterećenje očiju uklanjanjem 66 odsto štetne plave svetlosti koja se emituje sa ekrana.</p>
      <p>Uz interni 6,53-inčni FHD + TCL Dotch ™ ekran sa 90 postotnim odnosom ekrana ka kućištu, i diskretnom prednjom kamerom, kao i procesorom Qualcomm® Snapdragon™, sada možete uživati u većem ekranu i sebi priuštiti izuzetno zabavno iskustvo.</p>
      <figure>
        <img src="https://i0.wp.com/pcpress.rs/wp-content/uploads/2019/11/tcl3.jpg"/>
      </figure>
      <h3>Snimajte poput profesionalaca, čak i pri slabijem osvetljenju</h3>
      <p>TCL PLEX je opremljen podešavanjima za trostruku kameru tako da možete snimati poput profesionalaca. Koristeći glavnu kameru od 48MP, Sony senzor ultravisoke rezolucije sa opcijom snimanja od 4K i posebnu namensku video kameru, uz TCL PLEX korisnici mogu učiniti svaki trenutak izvanrednim, čak i noću. Opremljen inovativnim algoritmom, TCL PLEX ima mogućnost da intergiše autoosvetljenje, uklanjanje šumova, super rezoluciju, HDR i više od toga u jedan AI model u automatskom režimu kamere. To rezultira mogućnošću da noćni snimci budu i do tri puta svetliji čak i u najmračnijim okruženjima. Кorisnici, takođe, mogu da unaprede noćno fotografisanje pomoću „Supernoćnog režima” koji proizvodi izuzetno detaljne slike koje imaju bolju definiciju, jasnoću i boju u mraku.</p>
      <related>
        <a href="https://pcpress.rs/review-philips-the-one-tv-philips-jedinac/"/>
      </related>
      <p>Superširokougaona kamera od 16MP i 123 stepena omogućava korisnicima da u jednom kadru snime četiri puta više sadržaja, tako da mogu da „spakuju“ više detalja u svoje slike u bilo kojem okruženju. Za one koji radije usporavaju stvari, TCL PLEX ima naprednu funkciju snimanja usporenog pokreta koja je sposobna da snima 960fps superspore HD video zapise, čak i u uslovima slabijeg osvetljenja. Opcija „Smart video recording“ omogućava otkrivanje i praćenje subjekta u pokretu, automatski zum i stabilizator snimka kako bi objekt bio jasan u svakom trenutku.</p>
      <figure>
        <img src="https://i0.wp.com/pcpress.rs/wp-content/uploads/2019/11/tcl1.jpg"/>
      </figure>
      <h3>Besprekorno korisničko iskustvo</h3>
      <p>Efikasnost interakcije sa pametnim telefonom podignuta je na potpuno novi nivo na fluidnom i intuitivnom TCL UI zahvaljujući lakom pretraživanju direktorijuma, automatskom organizovanju aplikacija prema funkcijama i opcijom brisanja slika povlačenjem prsta preko slike. Dodatno postoji mogućnost personalizacije pametnog telefona pomoću „Smart panela“ koji se prilagođava navigacionim navikama, tako da je prolazak kroz različite funkcije lagan. Prečice do željenih načina snimanja mogu biti odabrane u brzom pristupu kameri. Takođe, „Smart Key“ može biti prilagođen na tri jednostavna načina: jednokratni, dvostruki i dug pritisak za pristupanje raznim mobilnim aplikacijama ili najčešće korišćenim funkcijama. TCL PLEX podržava Qualcomm-ovu funkciju za brzo punjenje, omogućujući da za 32 minuta bude napunjeno pola baterije, tako da korisnici više nikada neće zavisiti od kabla.</p>
      <related>
        <a href="https://pcpress.rs/novo-google-play-upozorenje-maliciozne-android-aplikacije-ugrozile-300-miliona-korisnika/"/>
      </related>
      <figure>
        <img src="https://i1.wp.com/pcpress.rs/wp-content/uploads/2019/11/tcl2.jpg"/>
      </figure>
      <p>Bićete oduševljeni suptilnim šarmom TCL PLEX-a pod bilo kojim uglom, njegovim kompaktnim prepoznatljivim i vrhunskim dizajnom naprednog nivoa. Njegov tanak, kompaktan okvir dolazi sa dvostrukim zakrivljenim i sjajnim, staklenim kućištem i 3D holografskom završnom obradom, tako da ćete u ruci uvek imati osećaj lukuza. Savršeno poređana trostruka kamera i dvostruki jednotonski LED blic vodoravnog rasporeda odiše ispoliranim profilom. TCL PLEX dolazi u dve boje – Opsidijan crnoj i Opal beloj.</p>
      <figure>
        <img src="https://i1.wp.com/pcpress.rs/wp-content/uploads/2019/11/IMG_20191120_114549.jpg"/>
      </figure>
      <p>
        <b>Dostupnost</b>
      </p>
      <p>TCL PLEX je dostupan u Srbiji po preporučenoj maloprodajnoj <b>ceni od 36.990 dinara.</b></p>
      <p>Tagovi: <a href="https://pcpress.rs/tag/android/">Android</a>, <a href="https://pcpress.rs/tag/mobilni-telefon/">Mobilni telefon</a>, <a href="https://pcpress.rs/tag/pametni-telefon/">pametni telefon</a>, <a href="https://pcpress.rs/tag/smartfon/">smartfon</a>, <a href="https://pcpress.rs/tag/tcl/">TCL</a>, <a href="https://pcpress.rs/tag/tcl-plex/">tcl plex</a>, <a href="https://pcpress.rs/tag/telefon/">telefon</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/uskoro-stize-novi-palm-pametni-telefon/"/>
        <a href="https://pcpress.rs/tcl-u-barseloni-najavio-nove-alcatel-uredaje/"/>
        <a href="https://pcpress.rs/blackberry-key-2-red-debitovao-na-mwc-2019/"/>
      </related>
    </article>
  </body>
</html>