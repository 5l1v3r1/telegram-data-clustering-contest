<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/manovra-leuropa-allitalia-rischio/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T12:48:16+00:00"/>
    <meta property="og:title" content="Manovra, l’Europa dà l’ok all’Italia ma la avverte: “Il rischio è ancora molto alto”"/>
    <meta property="og:description" content="La Commissione Europea ha approvato la Manovra di bilancio italiana, ma al tempo stesso ha evidenziato come i rischi siano ancora alti."/>
  </head>
  <body>
    <article>
      <h1>Manovra, l’Europa dà l’ok all’Italia ma la avverte: “Il rischio è ancora molto alto”</h1>
      <address><time datetime="2019-11-20T12:48:16+00:00">20 Nov 2019, 12:48</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/manovra-ue-italia-1.jpg"/>
      </figure>
      <h3>La legge di bilancio è stata promossa dall’Unione Europea, ma con (grosse) riserve.</h3>
      <p>Come previsto, la Commissione Europea ha dato <b>il via libera</b> all’Italia per la Legge di Bilancio. Tuttavia, il semaforo verde non può far esultare troppo il governo Conte, dato che assieme all’ok è arrivato anche<b> un campanello d’allarme</b> (l’ennesimo, ndr) sui conti pubblici italiani.</p>
      <p>Secondo Bruxelles, infatti, la <a href="https://www.newnotizie.it/2019/11/01/matteo-renzi-contro-manovra-economica/">Manovra</a> “pone <b>rischi di non rispetto</b> del Patto di stabilità”. In poche parole, come riportato anche dal quotidiano “La Repubblica”, potrebbe portare “ad una <b>deviazione significativa dal cammino</b> verso il rispetto dell’obiettivo di medio termine”.</p>
      <p>La Commissione Europea si mostra particolarmente preoccupata soprattutto per via <b>dell’alto debito pubblico</b>.</p>
      <h3>Richiamate dall’UE anche Belgio, Spagna e Francia</h3>
      <p>Per Bruxelles, infatti, è piuttosto reale il rischio “non rispetto del benchmark di riduzione del debito”. Tuttavia, <b>sotto i riflettori dell’Unione Europea</b> non è finito solo il governo italiano: sono diversi i Paesi su cui l’UE ha voluto porre un richiamo in merito ai conti pubblici.</p>
      <p>Il vice presidente della Commissione <b>Valdis Dombrovskis</b> ha infatti puntato il dito anche verso Belgio, Spagna e Francia. “Non hanno usato a sufficienza le <b>condizioni economiche favorevoli</b> per mettere in ordine i loro conti pubblici – ha detto Dombrovskis – Nel 2020 pianificano o nessun significativo aggiustamento o addirittura un’espansione. Questo preoccupa perché<b> i debiti molto alti limitano la capacità di rispondere agli shock economici</b> e alle pressioni del mercato”.</p>
    </article>
  </body>
</html>