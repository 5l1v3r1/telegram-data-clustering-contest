<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/oi-anakoinoseis-tis-kubernisis-kai-o-schediasmos-gia-to-metanasteutiko-kleinei-i-moria.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T12:21:00+00:00"/>
    <meta property="og:title" content="Oι ανακοινώσεις της κυβέρνησης και ο σχεδιασμός για το μεταναστευτικό- Κλείνει η Μόρια"/>
    <meta property="og:description" content="Στέλιος Πέτσας και Αλκιβιάδης Στεφανής ανακοίνωσαν κατασκευή νέων προαναχωρησιακών κέντρων σε Μυτιλήνη, Σάμο, Χίο - Κλειστές γίνονται οι υπάρχουσες δομές σε Λέρο και Κω - Κλείνουν …"/>
  </head>
  <body>
    <article>
      <h1>Oι ανακοινώσεις της κυβέρνησης και ο σχεδιασμός για το μεταναστευτικό- Κλείνει η Μόρια</h1>
      <address>
        <time datetime="2019-11-20T12:21:00+00:00">20 Nov 2019, 12:21</time>
      </address>
      <p>Στέλιος Πέτσας και Αλκιβιάδης Στεφανής ανακοίνωσαν κατασκευή νέων προαναχωρησιακών κέντρων σε Μυτιλήνη, Σάμο, Χίο - Κλειστές γίνονται οι υπάρχουσες δομές σε Λέρο και Κω - Κλείνουν τα hotspot σε Μόρια και Βαθύ</p>
      <p>Τις 5+1 δράσεις της κυβέρνησης στις οποίες περιλαμβάνεται το κλείσιμο των hotspot σε Μυτιλήνη, Χίο και Σάμο (Μόρια, ΒΙΑΛ και Βαθύ αντίστοιχα), η μετατραπή σε κλειστών κέντρων των υφιστάμενων δομών σε Λέρο και Κω αλλά και μέτρα στήριξης των τοπικών κοινωνιών προκειμένου να αντιμετωπιστεί το μεταναστευτικό πρόβλημα ανακοίνωσε ο υπ. Επικρατείας Στέλιος Πέτσας και ο υφυπουργό Εθνικής Άμυνας Αλκιβιάδης Στεφανής.<br/><br/>Όπως είπε ο κ. Στεφανής παραμένει ο στόχος για αποσυμφόρηση των νησιών με μεταφορά 5.000 μεταναστών σε ξενοδοχεία και 15.000 σε υπάρχουσες δομές και σε νέες που δημιουργούνται τώρα μέχρι τις αρχές του 2020.</p>
      <p>
        <b>Οι 5+1 δράσεις έχουν ως εξής:</b>
      </p>
      <p> </p>
      <p>1. Ειδική δράση για τα ασυνόδευτα παιδιά καθώς καθορίζεται εθνικός συντονιστής σε συνεργασία με το υπ. εργασίας και το υπ. Προστασίας του Πολίτη και οι ανακοινώσεις θα γίνουν σύντομα από πρωθυπουργό<br/><br/>2.  Καθορίζονται συγκεκριμένα κριτήρια για τις ΜΚΟ με πρόβλεψη παραμονής στη χώρα μόνο όσων πληρούν τις προυποθέσεις.<br/><br/>3. Όσον αφορά τη χορήγηση ασύλου με την ψήφιση του νέου νόμου πρβλέπεται επιτάχυνση των διαδικασιών και είτε θα χορηγείται άσυλο είτε θα επιστρέφονται οι αιτούντες στις χώρες προέλευσης<br/><br/>4. Δημιουργία κλειστών προαναχωρησιακών κέντρων:</p>
      <p> </p>
      <p>Στη Λέσβο κλείνει σταδιακά η Μόρια και θα δημιουργηθει νέα δομή η οποία θα λειτουργήσει ως προαναχωρησιακό κέντρο και κέντρο ταυτοποίησης με χωρητικότητα 5.000+<br/><br/>Στη Χίο κλείνει η υπαρχουσα δομή και δημιουργείται νέο κέντρο χωρητικότητας 5000+<br/><br/>Στη Σάμο κλείνει η δομή και η υπό κατασκευή δομή θα έχει χωρητικότητα 5000+<br/><br/>Στην Κωη υπάρχουσα δομή γίνεται κλειστή και θα χωράει 2000+<br/><br/>Στη Λέρο υπάρχουσα δομή γίνεται κλειστή και θα έχει χωρητικότητα 1.000 ατόμων<br/><br/>5. Ανταποδοτικά μέτρα στις τοπικές κοινωνίες με διατήρηση του μειωμένου ΦΠΑ κατά 30% στα πέντε νησιά του νοτιοανατολικού Αιγαίου μέχρι τις 31 Δεκεμβρίου 2020.<br/><br/>6. Στεγανοποίηση διόδων με τη συγκρότηση Ενιαίου Φορέα Επιτήρησης Συνόρων καθώς έχει προγραμματιστεί η ενίσχυση με συνοριοφυλάκες σε Έβρο και Νησιά.<br/><br/>Ο κ. Στεφανής ανακοίνωσε επίσης ότι με παρέμβαση Μητσοτάκη η ένωση εφοπλιστών προσφέρει 10 σκάφη στο Λιμενικό σώμα και η παράδοση θα γίνει το επόμενο διάστημα.<br/><br/>Ειδικά για τον νεό φορέα επιτήρησης συνόρων ο υφυπουργός Εθνικής Άμυνας εξήγησε ότι θα λειτουργεί σε ένα ενιαίο σύνολο, υπό ενιαία διοίκηση και με εφαρμογή κοινών διαδικασιών, και στο πλαίσιο ενός κοινού επιχειρησιακού σχεδίου.<br/><br/>Όσον αφορά την ενίσχυση σε προσωπικό ο κ. Στεφανής επισήμανε ότι:<br/><br/>- έχει προγραμματιστεί η πρόσληψη 400 συνοριοφυλάκων για τον Έβρο και 800 για τα νησιά,<br/>- έχουν ήδη διατεθεί (την 08 Νοε 19) 14 εκατ. ευρώ για την επίλυση άμεσων αναγκών,<br/>- έχουν επιταχυνθεί οι διαδικασίες για την απεμπλοκή του Εθνικού Συστήματος Ολοκληρωμένης Θαλάσσιας Επιτήρησης (ΕΣΟΘΕ) (το έργο<br/>ξεκίνησε το 2014 και η αρχική πρόβλεψη είναι να ολοκληρωθεί τον Αύγουστο 2022, κάτι που δεν είναι αποδεκτό).<br/><br/><b>Μέτρα ανακούφισης των τοπικών κοινωνιών</b><br/><br/>Εκτός από την παράταση του μειωμένου ΦΠΑ στα νησιά του ανατολικού Αιγαίου που δοκιμάζονται από το μεταναστευτικό ο κ. Πέτσας ανακοίνωσε τη δέσμευση της κυβέρνησης για βελτίωση των δομών Υγείας, Παιδείας, Κοινής Ωφέλειας και Τουρισμού στις περιοχές που υποδέχονται μετανάστες και πρόσφυγες αλλά και την αξιοποίηση προς όφελος των τοπικών κοινωνιών των δομών που θα κλείσουν και θα αντικασταθούν από τα νέα κλειστά προαναχωρησιακά κέντρα.<br/><br/>Επίσης, η κυβέρνηση δεσμεύεται να λάβει υπόψη την εντοπιότητα κατά τις αναγκαίες προσλήψεις στις Δομές/ΚΥΤ και τέλος κατ’ εντολή του Κυριάκου Μητσοτάκη δημιουργείται Ειδικό Ταμείο που προικίζεται με 50 εκατομμύρια ευρώ για το 2020 το οποίο θα χρηματοδοτήσει το «Πρόγραμμα Αλληλεγγύη» που θα υλοποιήσει το Υπουργείο Εσωτερικών για την στήριξη των δήμων που θα επιβαρυνθούν από τη φιλοξενία προσφύγων και μεταναστών.<br/><br/><b>Πώς θα είναι τα νέα προαναχωρησιακά κέντρα</b><br/><br/>Ο κ. Στεφανής έδωσε στη δημοσιότητα και φωτογραφίες με το πώς θα είναι τα νέα προαναχωρησιακά κέντρα που θα κατασκευαστούν στα νησιά του ανατολικού Αιγαίου.<br/><br/>Ο υφυπουργός Εθνικής Άμυνας παρουσίασε, ακόμα, φωτογραφίες από το πώς είναι σήμερα η κατάσταση στα hospot στα νησιά του ανατολικού Αιγαίου αλλά και μια κάτοψη για το πώς σχεδιάζεται να είναι τα νέα κλειστά κέντρα σε Σάμο, Μυτιλήνη, Κώ, Χίο και Λέρο.<br/><br/>Όπως φαίνεται στην κάτοψη τα νέα κέντρα θα έχουν κτήρια διαμονής, εστιατόρια, κυλικεία, σχολείο, χώρους λατρείας, ιατρείο και χώρους αναψυχής.</p>
      <p>protothema.gr</p>
    </article>
  </body>
</html>