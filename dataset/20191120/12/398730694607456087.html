<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/paket-med-pengar-dyker-upp-pa-gatorna-i-brittisk-by/"/>
    <meta property="og:site_name" content="DN.SE"/>
    <meta property="article:published_time" content="2019-11-20T12:43:54+00:00"/>
    <meta property="og:title" content="Paket med pengar dyker upp på gatorna i brittisk by"/>
    <meta property="og:description" content="Det pågår märkliga saker i en liten by vid Storbritanniens östkust. Någon lämnar då och då stora sedelbuntar på gatorna."/>
  </head>
  <body>
    <article>
      <h1>Paket med pengar dyker upp på gatorna i brittisk by</h1>
      <address><time datetime="2019-11-20T12:43:54+00:00">20 Nov 2019, 12:43</time> by <a rel="author" href="https://www.dn.se/av/tt-afp/" target="_blank">TT-AFP</a></address>
      <p>
        <b>Det pågår märkliga saker i en liten by vid Storbritanniens östkust. Någon lämnar då och då stora sedelbuntar på gatorna.</b>
      </p>
      <p>På fem år har det hittats totalt över motsvarande över 300.000 kronor i Blackhall Colliery – i 13 olika paket, enligt polisen. Paketen har innehållit motsvarande 25.000 kronor vardera, i 20 pundsedlar.</p>
      <p>– Buntarna lämnas alltid helt öppet till exempel på trottoaren, och hittas av allmänheten som sedan lämnar in dem, säger John Forster vid polisen.</p>
      <p>Upphittarna har fått behålla pengarna, enligt polisen. Det gäller ännu dock inte det senaste paketet som hittades så sent som i måndags morse, det fjärde paketet i år.</p>
      <p>Vem det kan vara som strör pengar omkring sig är ett mysterium, polisen går bet i sina efterforskningar. Teorierna är förstås många i byn med ett par tusen invånare. Är det knarkpengar, välgörenhetsgåvor eller en lotterivinst?</p>
      <p>– Jag tror att det är någon som försöker göra något snällt, kanske någon som bott i byn hela sitt liv och inte har en egen familj. En mystisk jultomte från Blackhall, säger Lorraine Hall, som bor på orten, till The Guardian.</p>
    </article>
  </body>
</html>