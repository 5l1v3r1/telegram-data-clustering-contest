<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/20/vlack-walnut-na-kyyivshhyni-vyroshhuyut-sadzhantsi-voloskogo-goriha-na-pidshhepi-chornogo/"/>
    <meta property="og:site_name" content="AgroDay"/>
    <meta property="article:published_time" content="2019-11-20T12:30:43+00:00"/>
    <meta property="og:title" content="Вlack walnut: на Київщині вирощують саджанці волоського горіха на підщепі чорного"/>
    <meta property="og:description" content="У ТОВ «Агрофірма «Колос» (Київська обл.) вирощують саджанці волоського горіха на підщепі чорного, який характеризується потужним ростом, посухо- та морозостійкістю. «Чорний горіх може бути основою таких красивих горіхових садів, як у Каліфорнії», — зазначив директор «Агрофірми «Колос» Леонід Центило. За його словами, коренева система волоського горіха досить слабка, у чорного — набагато потужніша. Також чорний горіх відрізняється швидким та потужним ростом. Щоб саджанці горіха добре росли, у яму для дерева варто закладати компост, населяти ґрунт грибами та мікроорганізмами, а також давати на першому етапі розвитку достатньо води. Окрім підщепи для садів, чорний горіх можна використовувати як цінну лісову деревину в лісополосах замість тополь. Лісосмуга з таких дерев через 35 років може надійно захищати від вітру і приносити немалі кошти від продажу деревини. Спеціаліст з горіхівництва ТОВ «Агрофірма «Колос» Олександр Орел додав, що кубометр досок з найдорожчого традиційного"/>
  </head>
  <body>
    <article>
      <h1>Вlack walnut: на Київщині вирощують саджанці волоського горіха на підщепі чорного</h1>
      <address>
        <time datetime="2019-11-20T12:30:43+00:00">20 Nov 2019, 12:30</time>
      </address>
      <p>У ТОВ «Агрофірма «Колос» (Київська обл.) вирощують саджанці волоського горіха на підщепі чорного, який характеризується потужним ростом, посухо- та морозостійкістю.</p>
      <p>«Чорний горіх може бути основою таких красивих горіхових садів, як у Каліфорнії», — зазначив директор «Агрофірми «Колос» Леонід Центило. За його словами, коренева система волоського горіха досить слабка, у чорного — набагато потужніша. Також чорний горіх відрізняється швидким та потужним ростом.</p>
      <p>Щоб саджанці горіха добре росли, у яму для дерева варто закладати компост, населяти ґрунт грибами та мікроорганізмами, а також давати на першому етапі розвитку достатньо води.</p>
      <p>Окрім підщепи для садів, чорний горіх можна використовувати як цінну лісову деревину в лісополосах замість тополь. Лісосмуга з таких дерев через 35 років може надійно захищати від вітру і приносити немалі кошти від продажу деревини.</p>
      <p>Спеціаліст з горіхівництва ТОВ «Агрофірма «Колос» Олександр Орел додав, що кубометр досок з найдорожчого традиційного українського дерева – червоного дуба коштує 20 тис. грн, а кубометр доски чорного горіха – 120 тис. грн. Це дерево використовують у виготовленні прикладів дорогої мисливської зброї, при виготовленні меблів.</p>
      <related>
        <h4>Статті по темі</h4>
        <a href="https://agroday.com.ua/2019/10/29/persyk-2/"/>
        <a href="https://agroday.com.ua/2019/10/22/vertykalna-marzha-na-odeshhyni-v-promyslovyh-masshtabah-vyroshhuyut-voloskyj-gorih-funduk-i-shypshynu/"/>
        <a href="https://agroday.com.ua/2019/10/15/zarobyly-na-gorihy-skilky-mozhna-zarobyty-na-kashtanah-i-gorihah/"/>
        <a href="https://agroday.com.ua/2019/09/30/gryzut-gorihy-import-voloskogo-goriha-z-ukrayiny-v-gruziyu-zris-v-3-razy/"/>
        <a href="https://agroday.com.ua/2019/09/17/vtyaruvaty-kashtan-nove-kompleksne-rishennya-dlya-borotby-z-kashtanovoyu-minuyuchoyu-millyu/"/>
        <a href="https://agroday.com.ua/2019/09/11/na-kirovogradshhyni-vyroshhuyut-unikalni-gorihy-z-chervonym-yadrom/"/>
      </related>
    </article>
  </body>
</html>