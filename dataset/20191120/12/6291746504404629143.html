<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/fritz-von-weizsacker-morto/"/>
    <meta property="og:site_name" content="Il Post"/>
    <meta property="article:published_time" content="2019-11-20T12:02:39+00:00"/>
    <meta property="og:title" content="Il figlio di Richard von Weizsäcker, ex presidente della Repubblica tedesco, è stato accoltellato ed è morto"/>
    <meta property="og:description" content="Fritz von Weizsäcker, figlio di Richard von Weizsäcker, che fu presidente della Repubblica prima della Germania Ovest e poi della Germania unita tra il 1984 e il 1994, è stato accoltellato ed è morto poco dopo, martedì sera a Berlino. Von Weizsäcker aveva 59 anni e lavorava come medico in un ospedale di Berlino."/>
  </head>
  <body>
    <article>
      <h1>Il figlio di Richard von Weizsäcker, ex presidente della Repubblica tedesco, è stato accoltellato ed è morto</h1>
      <address>
        <time datetime="2019-11-20T12:02:39+00:00">20 Nov 2019, 12:02</time>
      </address>
      <p>Fritz von Weizsäcker, figlio di Richard von Weizsäcker, che fu presidente della Repubblica prima della Germania Ovest e poi della Germania unita tra il 1984 e il 1994, <a href="https://www.bbc.com/news/world-europe-50486614">è stato accoltellato</a> ed è morto poco dopo, martedì sera a Berlino. Von Weizsäcker aveva 59 anni e lavorava come medico in un ospedale di Berlino. Martedì è stato aggredito e accoltellato poco dopo aver tenuto una conferenza nell’ospedale dove lavorava: c’è stata una colluttazione durante la quale è stato ferito un poliziotto che era intervenuto anche se in quel momento era fuori servizio. L’aggressore, un uomo descritto come della stessa età di von Weizsäcker, è stato arrestato: le ragioni dell’aggressione non sono ancora chiare.</p>
    </article>
  </body>
</html>