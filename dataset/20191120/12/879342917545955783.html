<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/svit/estoniya-zaklykala-rf-povernuty-aneksovani-terytoriyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T12:42:15+00:00"/>
    <meta property="og:title" content="Глава парламенту Естонії закликав РФ повернути анексовані території"/>
    <meta property="og:description" content="Голова парламенту Естонії, член Консервативної народної партії EKRE Хенн Пиллуаас заявив, що Росія повинна повернути близько п'яти відсотків анексованої території Естонії."/>
  </head>
  <body>
    <article>
      <h1>Глава парламенту Естонії закликав РФ повернути анексовані території</h1>
      <address>
        <time datetime="2019-11-20T12:42:15+00:00">20 Nov 2019, 12:42</time>
      </address>
      <p>
        <b>Голова парламенту Естонії, член Консервативної народної партії EKRE Хенн Пиллуаас заявив, що Росія повинна повернути близько 5% анексованої території Естонії.</b>
      </p>
      <p>Про це він у вівторок, 19 листопада, написав у Facebook.</p>
      <p>«<i>Анексія естонських територій нічим не відрізняється від окупації та анексії Криму</i>», - написав Пиллуаас, додавши, що «Естонія не має територіальних претензій до Росії», але хоче, щоб повернулися «наші» території.</p>
      <p>В такий спосіб він відреагував на інтерв'ю директора Другого європейського департаменту МЗС Росії Сергія Бєляєва. У ньому дипломат розповів про недійсність Тартуського мирного договору, підкресливши, що під час обговорення ратифікації прикордонного договору між двома державами естонська сторона посилається на документ від 1920 року, що не має юридичної сили і висуває територіальні претензії до Москви.</p>
      <p>За словами спікера, для просування в ратифікації російсько-естонського прикордонного договору Таллінн закликає Москву визнати кордони прибалтійської республіки в рамках угоди, що немає чинності.</p>
      <p>Згідно з Тартуським мирним договором 1920 року, укладеним РРФСР і незалежною Естонією, до Естонії відходить частина територій, що нині входять до складу Росії. Це частини Кінгіссепського і Сланцевского районів Ленінградської області, а також Печорський край. Естонія не ратифікує російсько-естонський прикордонний договір, оскільки значна частина політичних сил намагається повернутися до кордону, визначеного згідно з Тартуським договором. Росія офіційно вважає цей договір нечинним.</p>
      <p>Нагадаємо,<a href="https://www.slovoidilo.ua/2019/03/22/novyna/polityka/sud-vyznachyv-terminy-pochatku-aneksiyi-krymu"> анексія Криму Росією почалася</a> в грудні 2013 року, в ній брали участь 10,5 тисячі російських військових.</p>
      <p>В Євросоюзі <a href="https://www.slovoidilo.ua/2019/03/22/novyna/polityka/yevrosoyuzi-uxvalyly-zayavu-rokovyn-aneksiyi-krymu">ухвалили заяву до річниці анексії Криму</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/03/19/pogljad/bezpeka/5-rokiv-pislya-aneksiyi-chy-zaplatyt-rf-krym"/>
        <a href="https://www.slovoidilo.ua/2019/03/22/novyna/polityka/sud-vyznachyv-terminy-pochatku-aneksiyi-krymu"/>
        <a href="https://www.slovoidilo.ua/2019/03/20/kolonka/aleksandr-radchuk/bezpeka/5-rokiv-krymu-ukrayinskyj-chornyj-lebid-mizhnarodnij-polityczi"/>
        <a href="https://www.slovoidilo.ua/2019/03/22/novyna/polityka/yevrosoyuzi-uxvalyly-zayavu-rokovyn-aneksiyi-krymu"/>
      </related>
    </article>
  </body>
</html>