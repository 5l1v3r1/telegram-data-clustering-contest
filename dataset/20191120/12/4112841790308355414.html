<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76452-Limitovana-flasa-nesie-symboly-Neznej-revolucie-Kto-inspiroval-ich-tvorcov"/>
    <meta property="og:site_name" content="REFRESHER"/>
    <meta property="article:published_time" content="2019-11-20T12:22:00+00:00"/>
    <meta property="og:title" content="Limitovaná fľaša nesie symboly Nežnej revolúcie. Kto inšpiroval ich tvorcov?"/>
    <meta property="og:description" content="SodaStream si pripomína 30. výročie Nežnej revolúcie emotívnym videom."/>
  </head>
  <body>
    <article>
      <h1>Limitovaná fľaša nesie symboly Nežnej revolúcie. Kto inšpiroval ich tvorcov?</h1>
      <address><time datetime="2019-11-20T12:22:00+00:00">20 Nov 2019, 12:22</time> by <a rel="author">Inzercia</a></address>
      <p>
        <b>SodaStream si pripomína 30. výročie Nežnej revolúcie emotívnym videom.</b>
      </p>
      <p><b>Lmitovaná edícia fliaš so symbolmi Novembra 1989</b> je pripravená špeciálne pre slovenský a český trh. Aby sa odkaz Nežnej revolúcie šíril aj medzi mladými ľuďmi, komunikácia je doplnená o spot, ktorý pripomína emócie Novembra 1989 očami disidenta, vtedajšej dvadsiatničky a mladého muža, ktorý sa narodil <b>práve 17. novembra.</b></p>
      <figure>
        <img src="https://i.refresher.sk/public/peterputerka/sodastream_nezna_revolucia_1989_flase.jpg"/>
        <figcaption>
          <cite>SodaStream</cite>
        </figcaption>
      </figure>
      <p>Hlavnou myšlienkou videa <b>30 rokov slobody</b> je pripomenúť si udalosti Novembra 1989 a upozorniť na to, <b>čo nám umožnila zmena totalitného režimu na demokraciu</b>. Môžeme cestovať, vzdelávať sa, máme dostatok tovaru v obchodoch a môžeme prejaviť názor bez toho, aby nám za to hrozila perzekúcia či strata slobody. <i>„Ďakujeme všetkým odvážnym ľudom, ktorí sa nebáli a vzopreli sa totalitnému komunistickému režimu. Ich statočnosť a vytrvalosť ovplyvnila osudy množstva Slovákov a Čechov, ako aj nasledujúce generácie,“</i> zdôvodňuje inšpiráciu pre špecifický obsah videa produktový manažér SodaStream Slovensko Attila Forgon.</p>
      <figure>
        <img src="https://i.refresher.sk/public/peterputerka/SST_November_1989_video_1.jpg"/>
        <figcaption>
          <cite>SodaStream</cite>
        </figcaption>
      </figure>
      <p>Vo videu vystupujú ľudia, ktorých sa Nežná revolúcia dotkla priamo, ako i zástupca mladej generácie, ktorý tieto udalosti nezažil na vlastnej koži. František Mikloško, bývalý predseda NR SR a disident, komentuje udalosti slovami: <i>„V Novembri 1989 sme zažili zázrak. Politický systém, ktorý sa zdal, že bude trvať naveky, sa z večera na ráno zrútil ako domček z karát. Zmenili sa mocenské a ekonomické pomery vo svete, ale podstatné boli obete. Obete komunizmu, ktoré vytvárali celých 40 rokov ten kontrast, že komunistický systém je zlý. Toto bol ten zázrak, títo ľudia, tieto obete, oni ho priviedli a oni ho spôsobili.“</i></p>
      <figure>
        <iframe src="https://www.youtube.com/embed/BZI--XH7Ug0" width="658" height="347" data-service="Youtube" scrolling="no"/>
      </figure>
      <p>O emigrácii do Nemecka v roku 1989 uvažovala aj čerstvá pani učiteľka Ingrid Multánová, ktorá v tom čase začínala učiť na hudobnom konzervatóriu v Bratislave: <i>„Nastúpila som do školy v septembri 1989, takže som takmer dva a pol mesiaca bola ešte súdružka učiteľka, čo mi nerobilo dobre. Od detí som vyžadovala, aby mi hovorili pani učiteľka. V tej dobe som uvažovala o emigrácii. Mali sme známeho v západnom Nemecku a rozmýšľala som o tom, že odídem a budem žiť lepšie a slobodne. Nevedela som si ale predstaviť, ako budem žiť bez mamy, brata a otca. Bola som na vážkach. Nastúpila som do školy, začala učiť a prišla revolúcia. Všetko bolo vyriešené. Nemusela som nikam chodiť a ostala som doma. Predošlý režim bol zlý, boli sme tu zavretí, nemohli sme cestovať, všetci sme mali rovnaké bundy či topánky a aj tie sme si museli vystáť v radách. Pomaranče a banány sme mali iba na Vianoce, ak vôbec.“</i></p>
      <figure>
        <img src="https://i.refresher.sk/public/peterputerka/SST_November_1989_video_1_1.jpg"/>
        <figcaption>
          <cite>SodaStream</cite>
        </figcaption>
      </figure>
      <p>Ani mladej generácii, ktorá nezažila Nežnú revolúciu, nie sú tieto udalosti ľahostajné. Richard Panák, ktorý sa narodil 17. novembra pár rokov po revolúcii, si uvedomuje dôležitosť tohto historického míľnika v dejinách Česka a Slovenska: <i>„Keďže som sa narodil 17. novembra, už ako malý som sa zaujímal o túto tému viac než moji spolužiaci, ktorí to brali len ako deň voľna navyše. Revolúciu vnímam ako odvážny krok vzoprieť sa systému a bojovať za svoju slobodu. Pre mňa osobne je sloboda jednou z najdôležitejších hodnôt spoločnosti. Ak by sa znovu vyskytla táto situácia, išiel by som do ulíc.“</i></p>
      <p>Fľaše sú v predaji od konca októbra v obmedzenom množstve. Pôjde o <a href="https://www.sodastream.sk/novinky/30-rokov-slobody">trojbalenie 1 l fliaš</a>, ktoré sú kompatibilné so všetkými prístrojmi na výrobu domácej perlivej vody SodaStream okrem modelov Crystal a Penguin. Na každej z fliaš je znázornený iný symbol Nežnej revolúcie: znak ✌ ako typické novembrové gesto, trikolóra a kľúče, ktorými sa štrngalo na námestiach. Limitovaná edícia je vo farbách československej vlajky: biela, modrá a červená. Odporúčaná maloobchodná cena je 14,75 €.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69652-Tri-zerowaste-produkty-ktore-musis-mat-stale-v-batohu"/>
        <a href="https://refresher.sk/60133-Slovenska-firma-nechala-ludi-nazbierat-si-jahody-v-novembri-uplne-zadarmo-Peniaze-radsej-daruju-na-boj-proti-rakovine"/>
        <a href="https://refresher.sk/76506-Havel-na-hrad-a-Pravda-zvitazi-Na-Slovenskej-narodnej-galerii-visia-hesla-Neznej-revolucie-pripominaju-si-jej-30-vyrocie"/>
        <a href="https://refresher.sk/76468-Slovak-Lines-spustilo-kampan-s-ASMR-videami-Ukazuju-veci-ktore-pred-Novembrom-89-neboli-mozne"/>
        <a href="https://refresher.sk/76622-Narodili-sa-17-novembra-Deti-Neznej-revolucie-maju-tridsat-Aky-je-ich-zivot-v-slobode"/>
        <a href="https://refresher.sk/29750-Studenti-pozor-17-november-je-sviatok-vas-vsetkych-a-postarali-sa-o-to-vasi-rodicia-a-stari-rodicia"/>
        <a href="https://refresher.sk/76223-Hruby-zasah-proti-studentom-17-novembra-1989-spustil-Neznu-revoluciu-a-sposobil-pad-komunistov-Ludi-bili-obuskami-aj-na-uteku"/>
        <a href="https://refresher.sk/76797-Z-Hitlerovho-rodneho-domu-sa-stane-policajna-stanica-Stat-nechce-aby-sa-miesto-stalo-putnickou-atrakciou-pre-neonacistov"/>
      </related>
    </article>
  </body>
</html>