<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2821999-veteran-ato-han-zorstoko-pobitij-u-kievi-pomer-u-likarni-volonterka.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T12:28:00+00:00"/>
    <meta property="og:title" content="Ветеран АТО &quot;Хан&quot;, жорстоко побитий у Києві, помер у лікарні - волонтерка"/>
    <meta property="og:description" content="Ветеран АТО Ігор Панов (&quot;Хан&quot;), якого разом із дружиною жорстоко побили 10 листопада у Києві, помер у лікарні."/>
  </head>
  <body>
    <article>
      <h1>Ветеран АТО "Хан", жорстоко побитий у Києві, помер у лікарні - волонтерка</h1>
      <h2>Ветеран АТО Ігор Панов ("Хан"), якого разом із дружиною жорстоко побили 10 листопада у Києві, помер у лікарні.</h2>
      <address>
        <time datetime="2019-11-20T12:28:00+00:00">20 Nov 2019, 12:28</time>
      </address>
      <p>Про це у <a href="https://www.facebook.com/photo.php?fbid=2757696230908187&amp;set=a.524363564241476&amp;type=3&amp;theater">Facebook</a> повідомила волонтерка Тетяна Грубенюк ("Руденька").</p>
      <p>"Хана не стало. Без подробиць", - написала вона.</p>
      <p>Волонтерка уточнила, що похорон і поминки організовуватимуть товариші по службі, волонтери, друзі. Дата наразі невідома.</p>
      <p>За її словами, з дозволу всіх, хто надавав гроші на порятунок ветерана, ці кошти використають на організацію поховання.</p>
      <p>Решта коштів буде використана на встановлення пам’ятника, додала Грубенюк.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2815457-na-veterana-ato-i-jogo-druzinu-napali-oboe-u-komi-volonter.html">На ветерана АТО і його дружину напали, обоє у комі - волонтер</a>
      </blockquote>
      <p>Як повідомлялося, 10 листопада у Києві ветерана<a href="https://www.ukrinform.ua/tag-ato"> АТО</a> Ігоря Панова (позивний “Хан”), який служив у 90-му батальйоні, та його дружину сусіди знайшли у під'їзді непритомними, з проломленими головами. Подружжя було доправлено до реанімації у тяжкому стані.</p>
      <p>11 листопада поліція Києва повідомила, що за підозрою в побитті ветерана АТО та його дружини затримали сина потерпілої та його приятеля.</p>
    </article>
  </body>
</html>