<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/ekonomika/vaks-pryznachyv-zasidannya-spravi-derzhinvestproektu"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T12:40:01+00:00"/>
    <meta property="og:title" content="ВАКС призначив засідання у справі Держінвестпроєкту"/>
    <meta property="og:description" content="Антикорупційний суд призначив засідання на наступний місяць у справі заволодіння коштами агентства з інвестицій."/>
  </head>
  <body>
    <article>
      <h1>ВАКС призначив засідання у справі Держінвестпроєкту</h1>
      <address>
        <time datetime="2019-11-20T12:40:01+00:00">20 Nov 2019, 12:40</time>
      </address>
      <p>
        <b>Вищий антикорупційний суд призначив на 10 грудня підготовче засідання у кримінальному провадженні про розкрадання 259,2 мільйона гривень Державного агентства з інвестицій та управління національними проєктами України.</b>
      </p>
      <p>Таке рішення 12 листопада ухвалила колегія суддів ВАКС, повідомляє «Слово і Діло».</p>
      <p>Раніше <a href="https://www.slovoidilo.ua/2019/11/05/novyna/ekonomika/verxovnyj-sud-peredav-vaks-spravu-derzhinvestproektu">цю справу до антикорупційного суду передав Верховний суд за клопотанням прокурора САП</a>.</p>
      <p>Як відомо, 20 травня <a href="https://www.slovoidilo.ua/2019/05/20/novyna/finansy/sap-skeruvala-sudu-spravu-derzhinvestproektu">Спеціалізована антикорупційна прокуратура передала справу Держінвестпроєкту до Солом'янського суду</a>. Пізніше <a href="https://www.slovoidilo.ua/2019/07/03/novyna/ekonomika/apelyaczijnyj-sud-peredav-spravu-derzhinvestproektu-inshoho-sudu">Київський апеляційний суд передав справу до Печерського суду</a>. У цій справі обвинуваченими є наступні особи: водій ексголови Держінвестпроєкту Владислава Каськіва Сергій Лідов, Андрій Стельмах (керівник фірм з ознаками фіктивності), Андрій Леміш (ексголова інвестиційного комітету Держінвесткомпанії), Сергій Моісеєнко (ще один водій Каськіва), Вадим Бей (експрацівник Держінвестпроєкту), ексзаступник Каськіва Сергій Шут, Руслан Усов (водій Шута), двоюрідний брат Каськіва Олександр Матковський та ексдиректор Держінвесткомпанії Юрій Лутак.</p>
      <p>Нагадаємо, НАБУ і САП також заочно повідомили про підозру рідному братові Каськіва Олександру. Нещодавно <a href="https://www.slovoidilo.ua/2019/04/05/novyna/polityka/sud-skasuvav-zaochnyj-aresht-brata-kaskiva">суд скасував його заочний арешт</a>, а також <a href="https://www.slovoidilo.ua/2019/05/21/novyna/ekonomika/sud-vidmovyvsya-zaochno-zaareshtovuvaty-ridnoho-brata-kaskiva">відмовився взяти його під варту знову</a>. Раніше <a href="https://www.slovoidilo.ua/2019/03/13/novyna/polityka/interpol-oholosyv-brata-kaskiva-rozshuk-metoyu-areshtu-ta-ekstradycziyi">Інтерпол оголосив рідного брата Каськіва в розшук з метою арешту та подальшої екстрадиції</a>. Проте у зв'язку зі скасування заочного арешта його можуть прибрати з реєстру Інтерполу.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/09/16/novyna/ekonomika/sud-poyasnyv-chomu-ne-zaareshtuvav-brata-kaskiva"/>
        <a href="https://www.slovoidilo.ua/2019/09/17/novyna/ekonomika/sap-oskarzhyla-vidmovu-sudu-zaareshtuvaty-brata-kaskiva"/>
        <a href="https://www.slovoidilo.ua/2019/09/19/novyna/ekonomika/vaks-skasuvav-rishennya-pro-vidmovu-zaareshtuvaty-brata-kaskiva"/>
      </related>
    </article>
  </body>
</html>