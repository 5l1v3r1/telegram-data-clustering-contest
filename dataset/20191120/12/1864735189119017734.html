<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/tennis/coppa-davis-italia-stati-uniti-1.4896783"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-20T12:41:49+00:00"/>
    <meta property="og:title" content="Coppa Davis 2019, Italia-Stati Uniti: orario e dove vederla in tv"/>
    <meta property="og:description" content="Azzurri chiamati a vincere con il massimo scarto possibile in termini di incontri e di set per sperare nella qualificazione ai quarti di finale"/>
  </head>
  <body>
    <article>
      <h1>Coppa Davis 2019, Italia-Stati Uniti: orario e dove vederla in tv</h1>
      <h2>Azzurri chiamati a vincere con il massimo scarto possibile in termini di incontri e di set per sperare nella qualificazione ai quarti di finale</h2>
      <address><time datetime="2019-11-20T12:41:49+00:00">20 Nov 2019, 12:41</time> by <a rel="author">FRANCESCO BOCCHINI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4896866.1574253878!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Coppa Davis, Matteo Berrettini in azione (Ansa)</figcaption>
      </figure>
      <p>Madrid, 20 novembre 2019 - Vincere per 3-0 contro gli <b>Stati Uniti </b>e augurarsi che basti. Se vuol chiudere come una delle due migliori seconde e accedere ai quarti di finale di <b>Coppa Davis 2019</b>, l'<b>Italia </b>non può fare altrimenti. Dopo la qualificazione strappata dal <b>Canada</b>, che nella prima giornata <a href="https://www.quotidiano.net/sport/tennis/coppa-davis-italia-canada-1.4894758">aveva battuto 2-1 gli azzurri </a>e che ieri ha fatto altrettanto con i cugini a stelle e strisce (sollevando polemiche per non essersi presentato nel doppio, venendo sconfitto a tavolino 6-0;6-0 dagli americani), ai ragazzi di <b>Corrado </b><b>Barazzutti </b>non resta che imporsi con il massimo scarto possibile sia in termini di incontri che di set per sperare.</p>
      <p>Il primo a scendere in campo sarà <b>Fabio Fognini</b> contro <b>Reilly Opelka</b>: i due si sono affrontati lo scorso agosto agli US Open, con l'americano vittorioso per 3-1. Nella seconda sfida invece toccherà a <b>Matteo Berrettini</b>,<b> </b>che per la prima volta in carriera si troverà dall'altra parte della rete <b>Taylor Fritz. </b>Da definire invece se nel doppio sarà confermata la coppia formata dal tennista nato a Sanremo e quello romano, oppure se verrà scelto <b>Simone Bolelli</b>.</p>
      <p>
        <a href="https://www.quotidiano.net/sport/tennis/coppa-davis-2019-tv-1.4893491">Il programma e il tabellone completo della Coppa Davis</a>
      </p>
      <h3>Italia-Stati Uniti, la Coppa Davis in tv</h3>
      <p>Il match, valido per l'ultima giornata del girone F, è in programma sull'indoor della<b> Caja Magica di Madrid</b> a partire dalle ore 18 (ma l'inizio è slittatto di oltre due ore per il protarsi del doppio tra Argentina e Germania, iniziando alle 20.15) e sarà visibile in diretta tv in chiaro su <b>SuperTennis</b> (canale 64 del digitale terrestre) e in streaming sul sito dell’emittente.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/sport/tennis/coppa-davis-2019-tv-1.4893491"/>
        <a href="https://www.quotidiano.net/sport/tennis/coppa-davis-italia-canada-1.4894758"/>
      </related>
    </article>
  </body>
</html>