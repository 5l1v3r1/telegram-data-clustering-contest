<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/comprare-casa-con-vista-ecco-dove-e-quanto-puo-costare-in-piu/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T12:01:42+00:00"/>
    <meta property="og:title" content="Comprare casa con vista: ecco dove e quanto può costare in più"/>
    <meta property="og:description" content="La classifica delle case con vista più care in Italia: un immobile può costare anche il +223% in più."/>
  </head>
  <body>
    <article>
      <h1>Comprare casa con vista: ecco dove e quanto può costare in più</h1>
      <h2>La classifica delle case con vista più care in Italia: un immobile può costare anche il +223% in più.</h2>
      <address><time datetime="2019-11-20T12:01:42+00:00">20 Nov 2019, 12:01</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>L’Italia è conosciuta in tutto il mondo con l’appellativo di Bel Paese. Storia, arte e natura rendono la penisola italiana appetibile per milioni di turisti ogni anno, attratti dal fascino senza tempo di città storiche e paesaggi spettacolari. Abitare in Italia ha un prezzo, farlo in una casa con vista non fa altro che peggiorare le cose (da un punto di vista economico).</p>
      <p>Se poi il panorama rientra tra i più belli (e famosi) d’Italia, ecco allora che il costo sale alle stelle. Di recente, l’Ufficio Studi del portale <a href="http://immobiliare.it/">Immobiliare.it</a> ha stilato una<b> classifica dei prezzi degli immobili</b> venduti nelle aree dove sono presenti gli scorci che hanno reso l’Italia celebre in tutto il mondo.</p>
      <h3>Faraglioni, Castello Forzesco e Duomo di Milano, il podio delle viste più care in Italia</h3>
      <p>Prima posizione per il comune di Capri, dove un immobile con vista sui Faraglioni arriva a costare al metro quadro 12.437 euro, un prezzo superiore del 12 per cento rispetto a quello applicato alle altre abitazioni presenti nella celebre località turistica situata all’interno del Golfo di Napoli.</p>
      <p>Al secondo e terzo posto figurano due aree appartenenti al comune di Milano: Castello Sforzesco e Duomo, dove per comprare una casa bisogna sborsare rispettivamente 11.341 e 10.378 euro al metro quadro. In questo caso, la variazione di prezzo rispetto a quello medio calcolato per gli altri immobili milanesi è evidente: +223% per una vista sul Castello Sforzesco, +195% per ammirare ogni mattina il Duomo del capoluogo meneghino.</p>
      <p>Nella top 5 rientra anche la capitale Roma. Una casa con vista su Piazza Navona presenta un prezzo medio al metro quadro di 9.852 euro, seguita a ruota da Piazza del Popolo (8.811 euro). In questo caso, la variazione è tra il 216 e 182 per cento.</p>
      <p>La classifica completa dell’Ufficio Studi <a href="http://immobiliare.it/">Immobiliare.it</a></p>
      <p>#1 Capri (Faraglioni) – 12.437 euro (+12%)</p>
      <p>#2 Milano (Castello Sforzesco) – 11.341 euro (+223%)</p>
      <p>#3 Milano (Duomo) – 10.378 euro (+195%)</p>
      <p>#4 Roma (Piazza Navona) – 9.852 euro (+216%)</p>
      <p>#5 Roma (Piazza del Popolo) – 8.811 euro (+182%)</p>
      <p>#6 Roma (Fontana di Trevi) – 8.016 euro (+157%)</p>
      <p>#7 Roma (Colosseo) – 7.837 euro (+151%)</p>
      <p>#8 Milano (Arco della Pace) – 7.469 euro (+113%)</p>
      <p>#9 Venezia (Piazza San Marco) – 5.941 euro (+97%)</p>
      <p>#10 Firenze (Cattedrale Santa Maria del Fiore) – 5.736 euro (+50%)</p>
      <p>#11 Firenze (Uffizi) – 5.581 euro (+46%)</p>
      <p>#12 Verona (Arena di Verona) – 5.237 euro (+181%)</p>
      <p>#13 Firenze (Basilica di Santa Maria Novella) – 5.010 euro (+31%)</p>
      <p>#14 Roma (Basilica di San Pietro) – 4.678 euro (+50%)</p>
      <p>#15 Bologna (Piazza Maggiore) – 4.243 euro (+49%)</p>
      <p>#16 Siena (Piazza del Campo) – 4.199 euro (+37%)</p>
      <p>#17 Trieste (Castello di Miramare) – 3.868 euro (+160%)</p>
      <p>#18 Napoli (Piazza del Plebiscito) – 3.469 euro (+33%)</p>
      <p>#19 Torino (Mole Antonelliana) – 3.267 euro (+95%)</p>
      <p>#20 Pisa (Torre Pendente) – 2.840 euro (+12%)</p>
      <p>Leggi anche: <a href="https://www.investireoggi.it/economia/prezzi-case-come-sono-cambiati-negli-ultimi-anni-e-come-la-casa-si-e-svalutata/">Prezzi case: come sono cambiati negli ultimi anni e come la casa si è svalutata</a></p>
      <p>.</p>
    </article>
  </body>
</html>