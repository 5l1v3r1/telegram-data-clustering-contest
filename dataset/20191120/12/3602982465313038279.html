<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/autosport/racetalent-rinus-kalmthout-scheurt-volgend-jaar-indycar/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T12:36:01+00:00"/>
    <meta property="og:title" content="Racetalent Rinus van Kalmthout scheurt volgend jaar in de IndyCar"/>
    <meta property="og:description" content="De Indycar is een Nederlands talent rijker! Rinus van Kalmthout rijdt vanaf volgend jaar rond in de populaire Amerikaanse raceklasse. De 19-jarige Hoofddorper reed dit seizoen al rond in de Indy Lights-kampioenschap – waar hij 2e werd – en rijdt binnenkort mee met de grote jongens. Ook doet hij mee aan de Indy500. Kalmthout rijdt mee bij Ed…"/>
  </head>
  <body>
    <article>
      <h1>Racetalent Rinus van Kalmthout scheurt volgend jaar in de IndyCar</h1>
      <address>
        <time datetime="2019-11-20T12:36:01+00:00">20 Nov 2019, 12:36</time>
      </address>
      <p>
        <b>De Indycar is een Nederlands talent rijker! Rinus van Kalmthout rijdt vanaf volgend jaar rond in de populaire Amerikaanse raceklasse. De 19-jarige Hoofddorper reed dit seizoen al rond in de Indy Lights-kampioenschap - waar hij 2e werd - en rijdt binnenkort mee met de grote jongens. Ook doet hij mee aan de Indy500.</b>
      </p>
      <p>Kalmthout rijdt mee bij Ed Carpenter Racing, waardoor hij de eerste Nederlander in de Indycar is in 10 jaar.<br/><br/><b>Megastap</b><br/>"Een megastap in mijn carrière’’, noemt Rinus van Kalmthout de promotie naar de grote IndyCar Series, de Amerikaanse tegenhanger van Formule 1. Al 3 jaar bivakkeert Rinus ‘Veekay’ met een groot deel van zijn familie in Amerika om zijn racedroom na te jagen. Op de ‘Road to Indy’ werd hij in 2018 kampioen, promoveerde hij dit jaar naar de IndyLights, de opstapklasse naar het grote werk.<br/><br/>In 2020 gaat het avontuur definitief beginnen met een fulltime-contract bij Ed Carpenter Racing, waar Van Kalmthout kopman wordt. Dat betekent dat hij het hele seizoen rijdt, dat 15 maart start in Florida. Ook doet hij mee aan de wereldberoemde Indy500.<br/><br/><b>Goede jaren</b><br/>"Het is niet makkelijk om in de IndyCar te komen. Er zijn maar een beperkt aantal stoeltjes. Dus als ik niet zulke goede jaren had gehad, had ik hier nooit gestaan’‘, jubelde Van Kalmthout vandaag op het hoofdkantoor van sponsor Jumbo in Veghel, waar hij het nieuws bekendmaakte. "Ik ben supertrots om hier te staan en dit nieuws te kunnen melden. Een megastap in mijn loopbaan.‘</p>
    </article>
  </body>
</html>