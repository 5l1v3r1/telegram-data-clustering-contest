<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/putin-nazvav-zelenskogo-simpatichnoyu-lyudinoyu-641194.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T12:33:09+00:00"/>
    <meta property="og:title" content="Путін назвав Зеленського «симпатичною людиною»"/>
    <meta property="og:description" content="Путін заявив, що у нього немає взаємин з президентом України"/>
  </head>
  <body>
    <article>
      <h1>Путін назвав Зеленського «симпатичною людиною»</h1>
      <address>
        <time datetime="2019-11-20T12:33:09+00:00">20 Nov 2019, 12:33</time>
      </address>
      <h4>Путін заявив, що у нього немає взаємин з президентом України</h4>
      <p>Президент РФ Володимир Путін заявив, що у нього немає жодних взаємин з його українським колегою Володимиром Зеленським, оскільки вони не знайомі, тільки спілкувалися телефоном. Про це повідомляють <a href="https://ria.ru/20191120/1561161466.html">РИА Новости</a>.</p>
      <p>Путін заявив, що ніколи не бачив його.</p>
      <p>«Які у мене взаємини із Зеленським? Жодних, я не бачив його ніколи. Ми з ним не знайомі. Ну по телефону розмовляли. Мені здається, що він симпатична людина. Щира. Він, на мій погляд, реально хоче змінити ситуацію на краще, в тому числі і на Донбасі», - сказав він.</p>
      <p>Нагадаємо, заступниця міністра закордонних справ Олена <a href="https://glavcom.ua/news/zerkal-pro-movchannya-bankovoji-mozhlivo-vsi-rozrahovuvali-shcho-mi-prograjemo-u-gaazi-i-bude-prostishe-641129.html">Зеркаль висловила свої припущення</a> щодо причин відсутності публічної реакції Офісу Зеленського на перемогу України у справі проти Росії в Гаазі. «Можливо, всі розраховували на те, що ми програємо і буде все простіше», - зазначила вона. </p>
      <p>До слова, раніше у<a href="https://glavcom.ua/news/u-poroshenka-poradili-zelenskomu-pripiniti-prinizhuvatis-pered-putinim--640280.html"> Порошенка порадили Зеленському</a> припинити принижуватись перед Путіним. </p>
      <p>Російський аналітик Андрій Піонтковський заявив, що за півроку президентства Володимира Зеленського <a href="https://glavcom.ua/country/politics/tri-najblizhchi-radniki-zelenskogo-nevpinno-pratsjujut-na-kreml-piontkovskij-640490.html">Україна втратила підтримку Заходу</a>, звівши нанівець свої зовнішньополітичні позиції, напрацьовані до цього за останні роки. А деякі ключові фігури нової української команди явно працюють на Кремль.</p>
      <p>Також нагадаємо, що <a href="https://glavcom.ua/news/normandska-zustrich-zaplanovana-na-9-grudnya-640253.html">з</a><a href="https://glavcom.ua/news/normandska-zustrich-zaplanovana-na-9-grudnya-640253.html">устріч лідерів держав в нормандському форматі</a> запланована на 9 грудня 2019 року у Парижі. </p>
      <p>Раніше президент РФ <a href="https://glavcom.ua/news/putin-ociniv-mozhlivist-zustrichi-z-zelenskim-do-normandskogo-samitu-640029.html">Путін оцінив можливість зустрічі з Зеленським</a> до «нормандського саміту». «Про зустріч до «нормандського формату» мова не йде, оскільки ми домовилися про те, щоб зустрічатися в «нормандському форматі», і якщо вже будемо зустрічатися, то чого вже метушитися і бігати на непідготовлені зустрічі», - сказав Путін.</p>
      <blockquote>
        <b> Читайте також: <a href="https://glavcom.ua/interviews/kostyantin-jelisjejev-pogodzhennya-formuli-shtaynmajera-pershiy-krok-do-rosiyskogo-scenariyu-na-donbasi-640869.html">Костянтин Єлісєєв: Погодження «формули Штайнмаєра» - перший крок до російського сценарію на Донбасі</a></b>
      </blockquote>
      <related>
        <a href="https://glavcom.ua/columns/taras_kuzyo/minlivi-zaplutani-y-najivni-yak-viglyadayut-mirni-plani-volodimira-zelenskogo-641149.html"/>
        <a href="https://glavcom.ua/columns/yuriybutusov/zelenskiy-ne-znayshov-chasu-shchob-zgadati-pro-zagibel-kombriga-128-brigadi-korostelova-641132.html"/>
        <a href="https://glavcom.ua/news/zerkal-pro-movchannya-bankovoji-mozhlivo-vsi-rozrahovuvali-shcho-mi-prograjemo-u-gaazi-i-bude-prostishe-641129.html"/>
      </related>
    </article>
  </body>
</html>