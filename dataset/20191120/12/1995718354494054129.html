<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152613-progolosuvaly-ponad-80-vyborciv-iak-obyrayut-novogo-rektora-snu-im-lesi-ukrainky"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T12:24:00+00:00"/>
    <meta property="og:title" content="Проголосували понад 80% виборців: як обирають нового ректора СНУ ім. Лесі Українки"/>
    <meta property="og:description" content="У Луцьку активно тривають вибори на посаду ректора Східноєвропейського національного університету імені Лесі Українки."/>
  </head>
  <body>
    <article>
      <h1>Проголосували понад 80% виборців: як обирають нового ректора СНУ ім. Лесі Українки</h1>
      <address>
        <time datetime="2019-11-20T12:24:00+00:00">20 Nov 2019, 12:24</time>
      </address>
      <p>У Луцьку активно тривають вибори на посаду ректора Східноєвропейського національного університету імені Лесі Українки. Станом на 14 годину явка виборців складає більше 90%.<br/><br/>Про це <b>Інформаційному агентству ВолиньPost</b> повідомив голова виборчої комісії <b>Анатолій Федонюк</b>. <br/><br/>Зокрема, розповів, що проголосувало вже приблизно тисяча із заявлених 1219 виборців. «Точно визначити наразі складно, адже голосування триває дуже активно», - зазначає Анатолій Федонюк. <br/><br/>До слова, на голосуванні, що триває у штатному режимі, порушень виявлено не було. <br/><br/>Нагадаємо, що вибори розпочались о 9:00 та триватимуть до 15:00. У них беруть участь викладацький склад університету, а також адміністративні працівники вишу та студенти, відповідно.<br/><br/>Голова виборчої комісії припускає, що вже протягом 2,5 годин після завершення процедури голосування будуть відомі результати. <br/><br/>Якщо ж жоден з кандидатів не набере половини голосів, то за тиждень влаштують другий тур, де за посаду між собою боротимуться двоє найрейтинговіших претендентів.</p>
    </article>
  </body>
</html>