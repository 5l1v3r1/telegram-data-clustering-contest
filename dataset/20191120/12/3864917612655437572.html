<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2822003-goncaruk-anonsuvav-stvorenna-u-regionah-ofisiv-evrointegracii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T12:42:00+00:00"/>
    <meta property="og:title" content="Гончарук анонсував створення у регіонах офісів євроінтеграції"/>
    <meta property="og:description" content="Кабінет міністрів має намір створювати в регіонах офіси євроінтеграції."/>
  </head>
  <body>
    <article>
      <h1>Гончарук анонсував створення у регіонах офісів євроінтеграції</h1>
      <h2>Кабінет міністрів має намір створювати в регіонах офіси євроінтеграції.</h2>
      <address>
        <time datetime="2019-11-20T12:42:00+00:00">20 Nov 2019, 12:42</time>
      </address>
      <p>Про це сказав Прем’єр-міністр Олексій Гончарук на брифінгу за результатами засідання уряду, повідомляє кореспондент Укрінформу.</p>
      <p>“Ми плануємо, що у кожному обласному центрі нашої країни з'явиться такий невеличкий простір, який буде наближати Україну до європейських стандартів до людей, роз'яснювати, пояснювати, показувати, консультувати. Тобто, це такий острівець, з якого буде поширюватися євроінтеграція в регіони”, - сказав Гончарук.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2821987-goncaruk-ocikue-na-progres-u-peremovinah-iz-mvf-do-kinca-roku.html">Гончарук очікує на прогрес у перемовинах із МВФ до кінця року</a>
      </blockquote>
      <p>Він уточнив, що вже схвалене рішення про створення такого пілотного проєкту на Херсонщині.</p>
      <p>Крім того, у середу <a href="https://www.ukrinform.ua/tag-kabmin">Кабінет міністрів</a> відкрив для громадськості доступ до <a href="http://pulse.eu-ua.org/">«Пульсу Угоди»</a> – онлайн-системи моніторингу реалізації Плану заходів виконання Угоди про асоціацію з ЄС.</p>
    </article>
  </body>
</html>