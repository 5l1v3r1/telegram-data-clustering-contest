<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/ausztriaban-kaptak-el-a-korozott-magyar-ferfit-2042289/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="Ausztriában kapták el a körözött magyar férfit"/>
    <meta property="og:description" content="Huszonkét elfogatóparancs volt érvényben ellene."/>
  </head>
  <body>
    <article>
      <h6 class="kicker">KATTANT A BILINCS</h6>
      <h1>Ausztriában kapták el a körözött magyar férfit</h1>
      <address>
        <time datetime="2019-11-20T12:11:00+00:00">20 Nov 2019, 12:11</time>
      </address>
      <h4>Huszonkét elfogatóparancs volt érvényben ellene.</h4>
      <blockquote>Lopás, csalás, sikkasztás, egyedi azonosító jellel visszaélés és jármű önkényes elvétele miatt összesen 22 elfogatóparancs volt érvényben azzal a magyar férfival szemben, akit végül Ausztriában fogtak el</blockquote>
      <p>– közölte a rendőrség szerdán a <a href="http://www.police.hu/hu/hirek-es-informaciok/legfrissebb-hireink/bunugyek/ausztriaban-bujkalt">honlapján</a>.</p>
      <p>A közlemény szerint a budapesti és a győri rendőrök információi alapján kezdték meg a felkutatását a 27 éves férfinak, akit számos bűncselekmény elkövetésén túl azért is köröztek, mert több évnyi letöltendő börtönbüntetését nem kezdte meg.</p>
      <blockquote>A nemzetközi együttműködésnek köszönhetően sikerült megállapítani, hogy a férfi a felső-ausztriai tartományi székhelyen, Linzben tartózkodik.</blockquote>
      <p>Az osztrák nyomozók egy összehangolt rendőri akcióban beazonosították, majd a város egyik lakónegyedében a helyi rendőrökkel közösen elfogták a magyar férfit, és őrizetbe vették.</p>
      <blockquote>Magyarországnak történő átadásáról a későbbiekben dönt a bíróság</blockquote>
      <p>– áll a közleményben.</p>
      <p>
        <i>Borítókép: illusztráció</i>
      </p>
    </article>
  </body>
</html>