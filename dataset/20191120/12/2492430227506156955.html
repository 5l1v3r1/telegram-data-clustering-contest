<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188764/Personen-in-Dordrecht-en-Rotterdam-opgepakt-voor-uitkeringsfraude"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T12:48:26+00:00"/>
    <meta property="og:title" content="Personen in Dordrecht en Rotterdam opgepakt voor uitkeringsfraude"/>
    <meta property="og:description" content="De inspectie SZW, de voormalige arbeidsinspectie, heeft in Rotterdam en Dordrecht twee mensen aangehouden vanwege georganiseerde uitkeringsfraude. Ze zouden als tussenpersoon Poolse arbeidsmigranten hebben geholpen met het onterecht behouden van een uitkering."/>
  </head>
  <body>
    <article>
      <h1>Personen in Dordrecht en Rotterdam opgepakt voor uitkeringsfraude</h1>
      <address>
        <time datetime="2019-11-20T12:48:26+00:00">20 Nov 2019, 12:48</time>
      </address>
      <h4>De inspectie SZW, de voormalige arbeidsinspectie, heeft in Rotterdam en Dordrecht twee mensen aangehouden vanwege georganiseerde uitkeringsfraude. Ze zouden als tussenpersoon Poolse arbeidsmigranten hebben geholpen met het onterecht behouden van een uitkering.</h4>
      <p>De inspectie vermoedt dat de arbeidsmigranten voornamelijk in Polen verbleven, zonder dit aan het UWV te laten weten. Het wonen in Nederland is een vereiste om in aanmerking voor een uitkering.</p>
      <p>De tussenpersonen in Rotterdam en Dordrecht zouden de post van het UWV voor de Poolse arbeidsmigranten op hun thuisadres ontvangen. Daardoor wisten ze aan welke verplichtingen ze moesten voldoen om de uitkering te behouden.</p>
      <figure>
        <a href="https://twitter.com/InspectieSZW">
          <img src="http://pbs.twimg.com/profile_images/1182268629297053696/jJetDiro_normal.jpg"/>
        </a>
      </figure>
      <p>
        <a href="https://twitter.com/InspectieSZW">Inspectie SZW@InspectieSZW</a>
      </p>
      <p>Vijf personen aangehouden ivm ww fraude Polen. https://t.co/KYLYsqE5Wp</p>
      <figure>
        <a href="https://twitter.com/InspectieSZW/status/1197124049345880069">
          <img src="http://pbs.twimg.com/ext_tw_video_thumb/1197123906324312066/pu/img/NbhpsV30dsR9V86E.jpg"/>
        </a>
      </figure>
      <p>
        <a href="https://twitter.com/InspectieSZW/status/1197124049345880069">13:06 - 20 nov. 2019<br/></a>
        <a href="https://twitter.com/InspectieSZW">Andere Tweets van Inspectie SZW bekijken</a>
      </p>
      <p>De aanhoudingen maken onderdeel uit van een groter onderzoek naar WW-fraude. Daarbij werden vijf woningen, waaronder een huis in Dordrecht, doorzocht. Ook zijn doorzoekingen gedaan in drie kantoorpanden in onder meer Rotterdam.</p>
      <p>Naast de twee aanhoudingen in Dordrecht en Rotterdam, zijn ook in Noordwijk, Dongen en de gemeente Raalte mensen opgepakt. Er is beslag gelegd op administratie en computers.</p>
    </article>
  </body>
</html>