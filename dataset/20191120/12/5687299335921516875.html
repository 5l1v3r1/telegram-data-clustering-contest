<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/antolic-i-kante-gotowi-na-pogon/75819"/>
    <meta property="og:site_name" content="Legia.Net"/>
    <meta property="article:published_time" content="2019-11-20T12:34:00+00:00"/>
    <meta property="og:title" content="Antolić i Kante gotowi na Pogoń"/>
    <meta property="og:description" content="Piłkarze Legii przygotowują się do meczu z Pogonią Szczecin. Trener Aleksandar Vuković będzie mógł skorzystać z Domagoja Antolicia oraz Jose Kante."/>
  </head>
  <body>
    <article>
      <h1>Antolić i Kante gotowi na Pogoń</h1>
      <address><time datetime="2019-11-20T12:34:00+00:00">20 Nov 2019, 12:34</time> by <a rel="author">Marcin Szymczyk</a></address>
      <p>
        <b>Piłkarze Legii przygotowują się do meczu z Pogonią Szczecin. Trener Aleksandar Vuković będzie mógł skorzystać z Domagoja Antolicia oraz Jose Kante.</b>
      </p>
      <p>Wicemistrzowie Polski w środę trenowali bez kilku reprezentantów. Z Legią ćwiczyli już <b>Radosław Majecki </b>oraz <b>Arvydas Novikovas. </b>Pozostali dołączą do drużyny w czwartek. W tej grupie będą <b>Marko Vesović, Walerian Gwilia </b>oraz <b>Dominik Nagy</b>, który w obu spotkaniach kadry Węgier znajdował się poza kadrą meczową. </p>
      <p>We wtorek do Polski dotarł <b>Jose Kante</b>, który wracał z Gwinei kilkoma połączeniami lotniczymi. Z tego powodu napastnik otrzymał dzień na odpoczynek. Dobrą wiadomością jest fakt, że uraz atakującego nie okazał się poważny. Kante w spotkaniu reprezentacji z Namibią strzelił gola, ale rywalizację kończył poza boiskiem po tym, jak w okolice łydki kopnął go jeden z rywali. Przy Łazienkowskiej zameldowali się również <b>Cezary Miszta </b>oraz <b>Michał Karbownik</b>, którzy nie ćwiczyli z pierwszym zespołem.</p>
      <p>Do dyspozycji trenera <b>Aleksandara Vukovicia </b>będzie również <b>Domagoj Antolić</b>. Chorwat po meczu z Górnikiem narzekał na ból pachwiny. Przez ostatni tydzień pomocnik nie ćwiczył, ale w środę gracz normalnie pracował z całym zespołem. </p>
      <p>Spotkanie Pogoni Szczecin z Legią Warszawa odbędzie się w sobotę o godzinie 17:30. Relacja na Legia.Net. </p>
    </article>
  </body>
</html>