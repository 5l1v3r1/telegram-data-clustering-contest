<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/minecraft-builders-biomes-arriva-il-gioco-in-scatola-di-minecraft/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T12:40:00+00:00"/>
    <meta property="og:title" content="Minecraft: Builders &amp; Biomes arriva il gioco in scatola di Minecraft | Cultura Pop"/>
    <meta property="og:description" content="In arrivo da Ravensburger Minecraft: Builders &amp; Biomes il gioco da tavolo ispirato a Minecraft. Il popolare gioco online di costruzioni rivivrà in una"/>
  </head>
  <body>
    <article>
      <h1>Minecraft: Builders &amp; Biomes arriva il gioco in scatola di Minecraft | Cultura Pop</h1>
      <address>
        <time datetime="2019-11-20T12:40:00+00:00">20 Nov 2019, 12:40</time>
      </address>
      <p>In arrivo da Ravensburger <b>Minecraft: Builders &amp; Biomes</b> il gioco da tavolo ispirato a Minecraft. Il popolare gioco online di costruzioni rivivrà in una nuova versione di sé completamente analogica.</p>
      <figure>
        <img src="https://www.tomshw.it/images/images/2019/11/minecraft-builders-biomes-64120.jpg"/>
      </figure>
      <p>Minecraft è un videogioco di tipo <b>sandbox</b>, ossia dove l’ambiente offre totale libertà all’utente, caratterizzato da una <b>grafica poligonale</b> dove i giocatori hanno la possibilità di esplorare vasti territori, costruire strutture e combattere con pericolosi mostri</p>
      <figure>
        <img src="https://www.tomshw.it/images/images/2019/11/minecraft-builders-biomes-64119.jpg"/>
      </figure>
      <p>Minecraft: Builders &amp; Biomes è stato sviluppato da <b>Ravensburger</b> in collaborazione con <b>Mojang</b>, sviluppatrice dell’omonimo gioco. L’esperienza proposta dal gioco da tavolo punta a ricreare in un <b>ambiente analogico</b> tutti gli elementi topici della sua controparte digitale, prima su tutte la necessità di accumulare la materia prima per costruire. Questo potrà essere fatto sia combattendo i mob, sia estraendo i blocchi dal terreno.</p>
      <figure>
        <iframe src="https://www.youtube.com/embed/6BXT82MRR9g" width="500" height="281" data-service="Youtube" scrolling="no"/>
      </figure>
      <p>Il gioco, per <b>2-4 giocatori</b> e della durata di 30-60 minuti, prevederà moltissimi elementi di interazione diretta tra giocatori e richiederà un’attenta strategia e un pizzico di fortuna.<br/>I giocatori saranno impegnati nell’esplorare <b>l’Overworld</b>, costruire strutture, estrarre risorse e connettere territori. Tutte queste azioni avranno lo scopo di far guadagnare dei punti necessari a vincere la partita.</p>
      <figure>
        <img src="https://www.tomshw.it/images/images/2019/11/minecraft-builders-biomes-64121.jpg"/>
      </figure>
      <p>Durante l’esplorazione i giocatori si potranno imbattere anche in diversi <b>mob</b>, che daranno diritto ad ulteriori punti e bonus quando sconfitti. Tra i mostri che si potranno incontrare in gioco e dovranno essere sconfitti ci saranno Endermen, Creepers ed altri: per affrontarli i giocatori dovranno trovare e raccogliere le diverse <b>armi</b>, che saranno nascoste sul tabellone di gioco.<br/>Il gioco terminerà quando i giocatori avranno esaurito completamente i blocchi di costruzione, a quel punto si verificherà quale tra loro avrà <b>accumulato più punti</b> e quindi vinto la partita.</p>
      <p>Minecraft: Builders &amp; Biomes è disponibile nei negozi italiani, il gioco in scatola è in vendita anche su Amazon al prezzo di <b>36,06 euro</b> (<a href="https://toms.it/j7P3X">link Amazon</a>).</p>
      <blockquote>Alla ricerca di un bel gioco da tavolo per tutta la famiglia? Vi consigliamo El Dorado, il gioco vincitore del premio Gioco dell’Anno. Lo trovate in vendita su Amazon a <a href="https://toms.it/C5d9u">questo link</a>.</blockquote>
    </article>
  </body>
</html>