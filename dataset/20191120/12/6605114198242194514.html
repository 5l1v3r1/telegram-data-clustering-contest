<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/egyperces/egyetlen-fogassal-nyertek-meg-a-horgaszversenyt-2042271/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="Egyetlen fogással nyerték meg a horgászversenyt"/>
    <meta property="og:description" content="Egy éve két darab hal „csak” a második helyhez volt elég a kávási versenyzőnek."/>
  </head>
  <body>
    <article>
      <h6 class="kicker">V. CSUKAFOGÓ PERGETŐ VERSENYT</h6>
      <h1>Egyetlen fogással nyerték meg a horgászversenyt</h1>
      <address><time datetime="2019-11-20T12:00:00+00:00">20 Nov 2019, 12:00</time> by <a rel="author">Gyuricza Ferenc</a></address>
      <h4>Egy éve két darab kifogott hallal a második helyen végzett a kávási Kovács Máté, most egyetlen sikeres kapás is elegendő volt ahhoz, hogy megnyerje az V. Csukafogó Pergető Versenyt.</h4>
      <p>Szombaton 21 horgász versenyzett az ozmánbüki horgászparkban, ám ezúttal keveseknek termett babér. Az enyhe őszben, szélcsendes napokon a ragadozóhalak kevésbé mozognak, így minden egyes fogást örömmel konstatáltak a szervezők – írja a <a href="https://www.zaol.hu/kozelet/helyi-kozelet/egyetlen-fogassal-nyerte-meg-kovacs-mate-az-v-csukafogo-pergeto-versenyt-3437829/">Zaol</a>.</p>
      <figure>
        <img src="https://kpi.mediaworks.hu/wp-content/uploads/2019/11/csuka1.jpg"/>
        <figcaption>Kovács Máté a győzelmet eredményező csukával<br/>Fotó: Gyuricza Ferenc / Zalai Hírlap</figcaption>
      </figure>
      <p>„A tavat két szektorra osztottuk, s két fordulóból áll a verseny” – mondta az egyik szervező, Nagy Máté. „Félidőben szektort cserélnek a horgászok, azon belül viszont mindenki szabadon választhat horgászhelyet.”</p>
      <p>Kovács Máté a verseny zárása előtt körülbelül negyed órával fogott ki egy 73,5 centiméteres csukát. Ezzel nemcsak a legnagyobb halnak járó különdíjat nyerte el, de a verseny győztese is ő lett. Második lett a rátóti Sásdi-Rommer Patrik, harmadik a zalaegerszegi Kaszás Tibor.</p>
    </article>
  </body>
</html>