<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/cloud/49158/ibm-cloud-pak-for-security-beveiligt-hybride-cloudomgevingen/"/>
    <meta property="og:site_name" content="Techzine"/>
    <meta property="article:published_time" content="2019-11-20T12:09:40+00:00"/>
    <meta property="og:title" content="IBM Cloud Pak for Security beveiligt hybride cloudomgevingen"/>
    <meta property="og:description" content="IBM lanceert een nieuwe platform genaamd Cloud Pak for Security voor het aanpakken van cybersecuritybedreigingen in multicloud- en hybride cloudomgevingen. De cloudservice haalt gegevens uit verschillende bronnen en verzamelt bedreigingsinformatie en inzichten, zonder data van de oorspronkelijke bron te verplaatsen, aldus ZDNet. Volgens IBM kan de overdracht van gegevens verborgen complexiteit in cloudomgevingen veroorzaken. Door […]"/>
  </head>
  <body>
    <article>
      <h1>IBM Cloud Pak for Security beveiligt hybride cloudomgevingen</h1>
      <address><time datetime="2019-11-20T12:09:40+00:00">20 Nov 2019, 12:09</time> by <a rel="author">Zamire Willems</a></address>
      <p>
        <b>IBM lanceert een nieuwe platform genaamd Cloud Pak for Security voor het aanpakken van cybersecuritybedreigingen in multicloud- en hybride cloudomgevingen.</b>
      </p>
      <p>De cloudservice haalt gegevens uit verschillende bronnen en verzamelt bedreigingsinformatie en inzichten, zonder data van de oorspronkelijke bron te verplaatsen, aldus <a href="https://www.zdnet.com/article/ibm-launches-cloud-pak-for-security-to-boost-cybersecurity-response-in-hybrid-environments/">ZDNet</a>. Volgens IBM kan de overdracht van gegevens verborgen complexiteit in cloudomgevingen veroorzaken.</p>
      <p>Door informatie daar te houden waar het hoort, kunnen analytische workloads worden gestroomlijnd over verschillende tools en cloudsystemen. Volgens de techgigant is Cloud Pak for Security het eerste platform dat gebruik maakt van een nieuwe opensourcetechnologie, zoals ontwikkeld door IBM. Deze technologie kan beveiligingsgegevens uit verschillende bronnen zoeken en vertalen, waardoor kritische beveiligingsinzichten worden verzameld.</p>
      <p>“Zonder deze mogelijkheid zijn beveiligingsteams gedwongen om in elke afzonderlijke omgeving handmatig naar dezelfde dreigingsindicatoren te zoeken. Denk dank bijvoorbeeld aan een malwarehandtekening of een kwaadaardig IP-adres”, aldus een woordvoerder van IBM.</p>
      <h3>Gebouwd op opensource</h3>
      <p>Het nieuwe platform is bovendien ook ontworpen om verschillende omgevingen en bronnen onder één dashboard samen te brengen. Cloud Pak for Security kan worden uitgevoerd zowel in private en publieke cloud als on-premises, en is gebouwd op opensourceprincipes, zodat extra tools kunnen samenwerken.</p>
      <p>Verder wordt Cloud Pak geleverd met geïntegreerde containermogelijkheden via <a href="https://www.techzine.be/nieuws/cloud/44982/ibms-cloud-foundry-en-red-hats-openshift-containerplatform-worden-een-product/">Red Hat OpenShift</a> en zijn connectors opgenomen voor integratie met beveiligingshulpmiddelen van leveranciers.</p>
      <p>Naast IBM behoren ook Carbon Black, Tenable, Elastic, BigFix en Splunk, evenals publieke cloudconfiguraties van IBM, AWS en Microsoft Azure tot de leveranciers.</p>
      <h3>Meer verbonden beveiligingsecosysteem</h3>
      <p>“Terwijl organisaties bedrijfskritieke workloads verplaatsen naar hybride multi-cloudomgevingen worden beveiligingsgegevens verspreid over verschillende tools, clouds en IT-infrastructuur. Dit creëert hiaten, waardoor bedreigingen kunnen worden gemist. Hierdoor moeten beveiligingsteams weer dure, complexe integraties en handmatige responsplannen bouwen en onderhouden. Met Cloud Pak for Security leggen we de basis voor een meer verbonden beveiligingsecosysteem, ontworpen voor de hybride multicloudwereld”, zegt Mary O’Brien, General Manager bij IBM Security.</p>
    </article>
  </body>
</html>