<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1416747/gkaskoin-exairetikos-proponitis-o-moyrinio-konta-sto-epipedo-ton-fergkioyson-kai-rompson"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T12:23:00+00:00"/>
    <meta property="og:title" content="Γκασκόιν: «Εξαιρετικός προπονητής ο Μουρίνιο, κοντά στο επίπεδο των Φέργκιουσον και Ρόμπσον»"/>
    <meta property="og:description" content="Ο Πολ Γκασκόιν καλοσώρισε την απόφαση της διοίκησης της Τότεναμ να προσλάβει τον Ζοζέ Μουρίνιο ως διάδοχο του Μαουρίτσιο Ποτσετίνο."/>
  </head>
  <body>
    <article>
      <h6 class="kicker">Ο ΠΟΛ ΓΚΑΣΚΟΪΝ ΑΠΟΘΕΩΝΕΙ ΤΟΝ SPECIAL ONE</h6>
      <h1>Γκασκόιν: «Εξαιρετικός προπονητής ο Μουρίνιο, κοντά στο επίπεδο των Φέργκιουσον και Ρόμπσον»</h1>
      <h2>Ο Πολ Γκασκόιν καλοσώρισε την απόφαση της διοίκησης της Τότεναμ να προσλάβει τον Ζοζέ Μουρίνιο ως διάδοχο του Μαουρίτσιο Ποτσετίνο.</h2>
      <address><time datetime="2019-11-20T12:23:00+00:00">20 Nov 2019, 12:23</time> by <a rel="author" href="http://www.gazzetta.gr/dimosiografos/giannis-georgopoulos" target="_blank">Γιάννης Γεωργόπουλος</a></address>
      <p>Ο παλαίμαχος άσος των «Σπιρουνιών» και της εθνικής Αγγλίας είχε μόνο καλά λόγια να πει για τον «Special One» συγκρίνοντας τον με τους Φέργκιουσον και Ρόμπσον.</p>
      <p>
        <i>«Ο Μουρίνιο είναι ένας θαυμάσιος προπονητής. Είναι ωραίο για κάθε παίκτη της Τότεναμ να συνεργάζεται μαζί του. Για μένα, ο Άλεξ Φέργκιουσον και ο Μπόμπι Ρόμπσον είναι οι καλύτεροι όλων των εποχών, αλλά και ο Μουρίνιο δεν απέχει πολύ».</i>
      </p>
      <p>Σύμφωνα με τον Γκασκόιν, ο Πορτογάλος τεχνικός θα εμπνεύσει με την παρουσία του, τους παίκτες της λονδρέζικης ομάδας.</p>
      <p>«<i>Εάν είσαι ποδοσφαιριστής και κοιτάξεις τους τίτλους που έχει κατακτήσει, αλλά και τα συναισθήματα που προκαλεί στους παίκτες η παρουσία του. Είναι ένας προπονητής για τον οποίο πρέπει να παίξεις δίχως αμφιβολία. Θεωρώ πως ο Μουρίνιο θα θέλει να ενισχύσει την ομάδα στο επίπεδο της Λίβερπουλ και της Μάντσεστερ Σίτι».</i></p>
    </article>
  </body>
</html>