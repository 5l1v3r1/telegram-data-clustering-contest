<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/tse-pomsta-i-sproba-diskredituvati-opozitsiyu-yahno-pro-plivki-trubi/"/>
    <meta property="og:site_name" content="Прямий"/>
    <meta property="article:published_time" content="2019-11-20T12:33:00+00:00"/>
    <meta property="og:title" content="Це помста і спроба дискредитувати опозицію - Яхно про &quot;плівки&quot; Труби"/>
    <meta property="og:description" content="Опубліковані в інтернеті аудіозаписи розмов голови ДБР Романа Труби і керівника Офісу президента Андрія Богдана свідчать про бажання помститися опозиції"/>
  </head>
  <body>
    <article>
      <h1>Це помста і спроба дискредитувати опозицію - Яхно про "плівки" Труби</h1>
      <address>
        <time datetime="2019-11-20T12:33:00+00:00">20 Nov 2019, 12:33</time>
      </address>
      <p>
        <b>Опубліковані в інтернеті аудіозаписи розмов голови ДБР Романа Труби і керівника Офісу президента Андрія Богдана свідчать про бажання помститися опозиції та дискредитувати її.</b>
      </p>
      <p>Про це в ефірі <b>"Прямого"</b> сказала політолог <b>Олеся Яхно.</b></p>
      <p>"Один аспект стосується боротьби з політичними опонентами і бажання придушити думку будь-кого, хто є опозиційним до влади. З іншого боку - це "розборки" і переділ власності. В аудіоплівках є момент, коли наказують припинити обшуки у ПриватБанку і Нацбанку на час візиту МВФ. Але, місія МВФ поїде й все продовжиться. Я бачу тут контекст міжгрупових "розборок", бажанням переділити власність, або навіть бажання помститися тих, хто діє в інтересах Коломойського", - сказала політолог.</p>
      <p>Яхно також додала, що боротьба чинної влади зі своїми опонентами виливається у дискредитацію всієї України.</p>
      <p>"У рамках боротьби з політичними опонентами здійснюється спроба через дискредитацію конкретних людей дискредитувати цілі процеси. Проти Парубія відкривають справу і викликають на допит щодо подій 2 травня 2014 року (протистояння російським колабораціоністам в Одесі - ред.), ДБР погоджується допитати українських моряків в рамках російського слідства - такі справи формують у суспільстві враження, що, нібито, Україна винувата у всьому, а не РФ", - наголосила експерт.</p>
      <figure>
        <iframe src="https://www.youtube.com/embed/sGuijBpLnG8" width="640" height="360" data-service="Youtube" scrolling="no"/>
      </figure>
      <p>Раніше політолог Андрій Смолій заявив, що <a href="https://prm.ua/dbr-peresliduye-viklyuchno-tih-hto-zavazhaye-noviy-vladi-ta-kremlyu-smoliy/">ДБР переслідує виключно тих людей, які заважають чинній владі та Кремлю.</a></p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/populyarizatsiya-istoriyi-ta-spivpratsya-z-krimskimi-tatarami-golova-pivdennogo-viddilu-uinp-sergiy-gutsalyuk-rozpoviv-pro-pershi-plani/"/>
        <a href="https://prm.ua/do-gpu-i-nabu-podali-zayavu-shhodo-vtruchannya-zelenskogo-ryaboshapki-i-bogdana-v-diyalnist-dbr-dokument/"/>
        <a href="https://prm.ua/zvilnennya-ta-rozsliduvannya-shhodo-trubi-zalezhit-vid-voli-zelenskogo-ukolov/"/>
      </related>
    </article>
  </body>
</html>