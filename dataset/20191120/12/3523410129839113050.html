<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640934/%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D9%81%D9%86%D8%A7%D9%88%D8%B1%DB%8C-%D8%A7%D8%B2-%D8%A2%D8%B2%D9%85%D8%A7%DB%8C%D8%B4-%DA%AF%D9%88%DA%AF%D9%84-%DA%A9%D8%B1%D9%88%D9%85-%D8%B9%D8%B5%D8%A8%D8%A7%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T12:21:00+00:00"/>
    <meta property="og:title" content="کارشناسان فناوری از آزمایش گوگل کروم عصبانی هستند!"/>
    <meta property="og:description" content="گوگل در سکوت مشغول انجام آزمایش‌هایی جدید است که منجر بروز مشکلاتی در عملکرد عادی کروم شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640934/%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D9%81%D9%86%D8%A7%D9%88%D8%B1%DB%8C-%D8%A7%D8%B2-%D8%A2%D8%B2%D9%85%D8%A7%DB%8C%D8%B4-%DA%AF%D9%88%DA%AF%D9%84-%DA%A9%D8%B1%D9%88%D9%85-%D8%B9%D8%B5%D8%A8%D8%A7%D9%86%DB%8C-%D9%87%D8%B3%D8%AA%D9%86%D8%AF">کارشناسان فناوری از آزمایش گوگل کروم عصبانی هستند!</a>
      </h1>
      <h2>گوگل در سکوت مشغول انجام آزمایش‌هایی جدید است که منجر بروز مشکلاتی در عملکرد عادی کروم شده است.</h2>
      <address><time datetime="2019-11-20T12:21:00+00:00">20 Nov 2019, 12:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کارشناسان و کاربران زیادی از سراسر دنیا اعلام کردند به دلیل آزمایش‌های جدید گوگل فعالیت عادی مرورگر کروم با مشکلات زیادی مواجه شده و در هنگام کار با این مروگر ناگهان صفحه‌ای سفید ظاهر شده و باعث جلوگیری از عملکرد صحیح رایانه و بقیه صفحه‌‌های گوگل می‌شود.</p>
      <p>مشکل ایجاد شده در کروم بروزرسانی این نرم‌افزار را نیز با اختلال مواجه ساخته است. پس واکنش‌های شدید نرم‌افزار کروم، مدیران گوگل مجبور به اظهار نظر شدند و افشا کردند که این اختلال در عملکرد مرورگر کروم به دلیل آزمایش‌های مهندسان این شرکت بر روی نسخه پایدار کروم است.</p>
      <p>
        <b>پرهیز گوگل از بیان علت دقیق اختلال در عملکرد صحیح کروم</b>
      </p>
      <p>آنچه در این میان موجب عصبانیت کاربران و کارشناسان فناوری شده است به بروز چنین ایراداتی در کروم نیست بلکه سکوت مدیران و دست‌اندرکاران گوگل در قبال این مشکلات است. با وجود اظهار نظر مسئولان گوگل هنوز مشخص نیست این شرکت دقیقا چه هدفی را در آزمایش‌های اخیر خود دنبال می‌کند. زیرا تا پیش از این هرگاه گوگل قصد بروزرسانی نرم‌افزار خود را داشت پیش از شروع فرآیند بروزرسانی به کاربران در جهت بروز هرگونه مشکل هشدار می‌‎داد.</p>
      <p>یکی از مدیران ارشد گوگل در مصاحبه با یک نشریه تخصصی فناوری گفت: "ما با آزمایش‌های خود تصور نمی‌کردیم سیستم‌های رایانه‌ای شخصی کاربران دچار مشکل شود. هم‌کنون بیش از ۱۰۰ هزار سیستم رایانه‌ای در مناطق مختلف تحت تاثیر پیچیدگی‌ها و عوامل مخرب موجود در آزمایش کروم قرار گرفته‌اند. ما به دنبال آن هستیم تا هرچه زودتر عامل یا عوامل مخرب را ردیابی و برطرف کنیم."</p>
      <p>گروهی از کاربران معتقدند که گوگل با بروزرسانی با ایجاد مشکلات جدید در مرورگر کروم هزینه‌های زیادی را به خود و کاربران متحمل ساخته است و از آنجایی که هنوز بین مدیران این شرکت در مورد علت و چگونگی برطرف‌سازی اختلالات موجود در کروم اجماع نظری وجود ندارد احتمالا در آینده شاهد بیشتر شدن باگ‌های پرمخاطب‌ترین مرورگر گوگل خواهیم بود.</p>
    </article>
  </body>
</html>