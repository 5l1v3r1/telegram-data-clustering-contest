<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/boga-ii-lumii-ncep-s-i-depoziteze-averile-n-seifuri-1318827"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-20T12:07:00+00:00"/>
    <meta property="og:title" content="Bogaţii lumii încep să îşi depoziteze averile în seifuri"/>
    <meta property="og:description" content="Din Londra şi până în Elveţia şi SUA, bogaţii încep să stocheze metale preţioase, bani gheaţă şi criptomonede în seifuri, fie de teama unei recesiuni globale fie pentru a evita dobânzile negative la depozitele bancare."/>
  </head>
  <body>
    <article>
      <h1>Bogaţii lumii încep să îşi depoziteze averile în seifuri</h1>
      <address><time datetime="2019-11-20T12:07:00+00:00">20 Nov 2019, 12:07</time> by <a rel="author">ZIUA NEWS</a></address>
      <p>
        <b>Din Londra şi până în Elveţia şi SUA, bogaţii încep să stocheze metale preţioase, bani gheaţă şi criptomonede în seifuri, fie de teama unei recesiuni globale fie pentru a evita dobânzile negative la depozitele bancare.</b>
      </p>
      <p>Un exemplu în acest sens este o clădire din cartierul londonez Mayfair care la prima vedere seamănă cu un club privat dar care la subsol adăposteşte una din cele mai sigure locaţii din Londra. Construit de firma IBV International Vaults, fortăreaţa de oţel este programată să fie deschisă luna viitoare şi îşi va oferi serviciile miliardarilor care caută un loc pentru a-şi depozita avuţiile.</p>
      <p>"Primim telefoane în fiecare săptămână cu privire la o cameră disponibilă pentru 2,5 milioane lire sterline (3,2 milioane dolari) pe an", a spus Sean Hoey, director la IBV London, referindu-se la un seif de mărimea unui apartament.</p>
      <p>Firma are însă în acelaşi loc şi 550 de casete de valori şi mizează pe reputaţia de siguranţă a Londrei în pofida Brexitului. Aceeaşi poveste la Sincona Trading AG, un dealer de metale preţioase care oferă spre închiriere peste 1.000 de casete de valori în centrul oraşului Zurich. În urmă cu trei ani firma avea zeci de casete libere însă acum închiriază câte cinci în fiecare zi, a dezvăluit Benoit Schoeni, director la Sincona Trading AG.</p>
    </article>
  </body>
</html>