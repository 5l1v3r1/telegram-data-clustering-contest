<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125670/komision-biosimo-elliniko-hreos-kai-meta-2032"/>
    <meta property="og:site_name" content="Insider"/>
    <meta property="article:published_time" content="2019-11-20T14:45:00+00:00"/>
    <meta property="og:title" content="Κομισιόν: Βιώσιμο το ελληνικό χρέος και μετά το 2032"/>
    <meta property="og:description" content="Η Κομισιόν αναθεωρεί προς το καλύτερο το σενάριο βιωσιμότητας του χρέους στηριζόμενη στην εκτίμηση πως οι στόχοι για τα πρωτογενή πλεονάσματα θα επιτευχθούν."/>
  </head>
  <body>
    <article>
      <h1>Κομισιόν: Βιώσιμο το ελληνικό χρέος και μετά το 2032</h1>
      <h2>Η Κομισιόν αναθεωρεί προς το καλύτερο το σενάριο βιωσιμότητας του χρέους στηριζόμενη στην εκτίμηση πως οι στόχοι για τα πρωτογενή πλεονάσματα θα επιτευχθούν.</h2>
      <address><time datetime="2019-11-20T14:45:00+00:00">20 Nov 2019, 14:45</time> by <a rel="author">Θανάσης Κουκάκης</a></address>
      <p><b>Βιώσιμο χρέος και χαμηλές χρηματοδοτικές ανάγκες τουλάχιστον έως το 2032</b> προβλέπει για την Ελλάδα η <b>Ευρωπαϊκή Επιτροπή</b>, σύμφωνα <b>με την ανάλυση βιωσιμότητας του χρέους</b> που περιλαμβάνεται <a href="https://www.insider.gr/eidiseis/oikonomia/125659/prasino-fos-apo-tin-komision-sto-proshedio-toy-proypologismoy-toy-">στην τέταρτη έκθεση ενισχυμένης</a> εποπτείας που δόθηκε σήμερα Τετάρτη στη δημοσιότητα.</p>
      <p>Η Κομισιόν αναθεωρεί προς το καλύτερο του σενάριο βιωσιμότητας του χρέους στηριζόμενη στην εκτίμηση πως οι στόχοι για τα πρωτογενή πλεονάσματα θα επιτευχθούν, αλλά και στηριζόμενη στα χαμηλά επιτόκια με τα οποία δανείζεται το Ελληνικό Δημόσιο τους τελευταίους μήνες.</p>
      <p>Η ΕΕ επισημαίνει ότι έναντι της προηγούμενης έκθεσης, τα επιτόκια δανεισμού της χώρας υποχώρησαν σημαντικά αλλά η ΕΕ εκτιμά ότι υπάρχει «αξιοσημείωτη αβεβαιότητα» για το κατά πόσο θα συνεχιστεί αυτό το περιβάλλον χαμηλών επιτοκίων και κατά πόσο αυτό μπορεί να έχει αντανάκλαση στη μελέτη με διαρκή τρόπο. Προκειμένου να υπολογίσει τον αντίκτυπο ενός τέτοιου σεναρίου και μιας παρατεταμένης περιόδου χαμηλών επιτοκίων, υπολόγισε το θετικό σενάριο.</p>
      <p>Στο βασικό σενάριο, οι μεικτές χρηματοδοτικές ανάγκες διατηρούνται μέτριες, γύρω στο 10% του ΑΕΠ ως το 2032. Στη συνέχεια, αρχίζουν να αυξάνουν ελαφρά αλλά προβλέπεται να διατηρηθούν γύρω στο 14% του ΑΕΠ ως τα τέλη της περιόδου που εξετάζεται. Στο θετικό σενάριο, το χρέος διατηρείται «υψηλά βιώσιμο», με μεικτές χρηματοδοτικές ανάγκες γύρω στο 10% του ΑΕΠ το 2060. Στο αρνητικό σενάριο, οι μεικτές χρηματοδοτικές ανάγκες φτάνουν το 20% του ΑΕΠ το 2042 και συνεχίζουν ανοδικά.</p>
      <p>Σύμφωνα με την Κομισιόν, η πρόωρη αποπληρωμή μέρους των δανείων του ΔΝΤ είναι θετική καθώς θα χρηματοδοτηθεί από χρήματα που αντλήθηκαν από τις αγορές. Όπως επισημαίνεται, η αποπληρωμή θα έχει θετικό αλλά περιορισμένο αντίκτυπο στην ανάλυση της βιωσιμότητας χρέους καθώς το μεγαλύτερο μέρος του ποσού θα αποπληρωνόταν ούτως ή άλλως στα τέλη του 2020.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/125165/i-ellada-sto-epikentro-toy-ektelestikoy-symboylioy-toy-dnt"/>
        <a href="https://www.insider.gr/eidiseis/oikonomia/123811/elstat-sto-43-toy-aep-protogenes-pleonasma-2018-poy-kinithike-hreos"/>
        <a href="https://www.insider.gr/eidiseis/oikonomia/123418/italia-stathera-proionta-ta-ellinika-omologa-kai-dimosio-hreos"/>
      </related>
    </article>
  </body>
</html>