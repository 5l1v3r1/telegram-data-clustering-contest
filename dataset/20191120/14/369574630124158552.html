<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/regiony/ustecky/muzi-vyhodili-z-okna-cinzaku-v-moste-cast-sedacky/r~679dad660b9f11ea82ef0cc47ab5f122/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-20T14:14:41+00:00"/>
    <meta property="og:title" content="Muži vyhodili z okna činžáku v Mostě část sedačky, zranili kolemjdoucí ženu"/>
    <meta property="og:description" content="Za těžké ublížení na zdraví jim hrozí až dva roky vězení."/>
  </head>
  <body>
    <article>
      <h1>Muži vyhodili z okna činžáku v Mostě část sedačky, zranili kolemjdoucí ženu</h1>
      <address>
        <time datetime="2019-11-20T14:14:41+00:00">20 Nov 2019, 14:14</time>
      </address>
      <p>Případ se stal u činžovního domu na okraji města. Muži ve věku 33 a 28 let vyhodili kus sedačky z okna ve druhém patře, aby ho nemuseli nést po schodišti.</p>
      <p>"Bohužel v době, kdy pod domem zrovna procházela starší žena, které kus spadl z výšky zhruba čtyř metrů přímo na záda. Muži údajně ženu neviděli a na místo ihned přivolali záchrannou službu," uvedla mluvčí mostecké policie Ludmila Světláková.</p>
      <p>Žena skončila v nemocnici se zraněními, která si vyžádala dobu léčení delší než šest týdnů. Obvinění jsou stíháni na svobodě. Soud jim může v případě prokázání viny uložit trest odnětí svobody až na dva roky.</p>
    </article>
  </body>
</html>