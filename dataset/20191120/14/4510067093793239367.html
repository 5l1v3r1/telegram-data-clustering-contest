<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1-35/informare-meteo-pentru-judetul-bihor-ploi-insemnate-cantitativ-ninsori-la-munte-intensificari-ale-vantului-152926.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-20T14:01:00+00:00"/>
    <meta property="og:title" content="Informare meteo pentru judeţul Bihor: ploi însemnate cantitativ, ninsori la munte, intensificări ale vântului"/>
    <meta property="og:description" content="Administraţia Naţională de Meteorologie a emis o informare meteorologică de ploi însemnate cantitativ, ninsori la munte, intensificări ale vântului, valabilă inclusiv pentru judeţul Bihor, începând de miercuri, de la ora 18, până joi, la ora 10."/>
  </head>
  <body>
    <article>
      <h1>Informare meteo pentru judeţul Bihor: ploi însemnate cantitativ, ninsori la munte, intensificări ale vântului</h1>
      <address><time datetime="2019-11-20T14:01:00+00:00">20 Nov 2019, 14:01</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/ploaie_20112019.JPG"/>
      </figure>
      <p>Administraţia Naţională de Meteorologie a emis o informare meteorologică de ploi însemnate cantitativ, ninsori la munte, intensificări ale vântului, valabilă pentru judeţele Bihor, Caraş Severin, Arad, Timiş şi Humedoara, începând de miercuri, de la ora 18, până joi, la ora 10.</p>
      <p>"În intervalul menţionat, în Munţii Banatului şi vestul Carpaţilor Meridionali vor fi precipitaţii care pot cumula cantităţi de apă de 25...30 l/mp şi izolat peste 40 l/mp. La altitudini de peste 1500 m treptat vor predomina ninsorile şi se va depune strat de zăpadă", arată ANM.</p>
      <p>Potrivit sursei citate, în zonele mai joase de relief din judeţul Caraş-Severin şi sudul Timişului vor fi perioade în care rafalele vântului vor avea viteze în general de 60...65 km/h, iar la munte vântul va avea intensificări cu viteze de peste 70...80 km/h, spulberând trecător zăpada, mai arată meteorologii.</p>
    </article>
  </body>
</html>