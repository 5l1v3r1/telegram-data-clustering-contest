<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/esteri/il-bimbo-ha-una-malattia-rara-insulti-choc-fuori-casa-sua-non-chiedete-soldi-lasciatelo-morire/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T14:28:31+00:00"/>
    <meta property="og:title" content="Il bimbo ha una malattia rara, insulti choc fuori casa sua: “Non chiedete soldi, lasciatelo morire”"/>
    <meta property="og:description" content="Randy James ha solo tre mesi, ma dalla nascita soffre di mosaicismo con trisomia 9 e agenesia del corpo calloso: due malattie estremamente rare e molto gravi. I genitori sono stati costretti a chiedere aiuto economico, essendo sprovvisti di assicurazione sanitaria. Ma qualcuno ha lasciato loro un messaggio deprecabile..."/>
  </head>
  <body>
    <article>
      <h1>Il bimbo ha una malattia rara, insulti choc fuori casa sua: “Non chiedete soldi, lasciatelo morire”</h1>
      <h2>Randy James ha solo tre mesi, ma dalla nascita soffre di mosaicismo con trisomia 9 e agenesia del corpo calloso: due malattie estremamente rare e molto gravi. I genitori sono stati costretti a chiedere aiuto economico, essendo sprovvisti di assicurazione sanitaria. Ma qualcuno ha lasciato loro un messaggio deprecabile…</h2>
      <address><time datetime="2019-11-20T14:28:31+00:00">20 Nov 2019, 14:28</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <figure>
        <img src="https://static.fanpage.it/wp-content/uploads/2019/11/2_THP_CHP_201119Slug_12088JPG-1200x900.jpg"/>
      </figure>
      <p>Randy James "RJ" Ahler è un bimbo americano di soli tre mesi che sta combattendo contro due rari disturbi congeniti: è già stato sottoposto a 15 visite specialistiche e, continuare a sperare, dovrà ricorrere a interventi e terapie molto costose. Per questo motivo suo padre KC Ahlers, di <b>Toledo, nell'Ohio,</b> hanno deciso di ricorrere ad una <b>raccolta fondi</b>, essendo privo di assicurazione sanitaria, fondamentale negli USA per garantirsi assistenza medica. Ma qualcuno ha lasciato un messaggio a dir poco crudele fuori casa del bambino: “<b>Smettetela di chiedere soldi e lasciatelo morire, si chiama darwinismo. Buone vacanze!</b>”. A raccontarlo è stato lo stesso signor Ahlers: "Quando li ho visti, non riuscivo a crederci. Ce n'erano diversi, ma alcuni ottimi vicini mi hanno aiutato a rimuoverli”.</p>
      <figure>
        <img src="https://staticfanpage.akamaized.net/wp-content/uploads/2019/11/screen-shot-2019-11-19-at-3.27.06-pm.jpg"/>
      </figure>
      <p>Randy James sin dalla nascita soffre di <b>mosaicismo con trisomia 9</b> e <b>agenesia del corpo calloso</b>: due malattie estremamente rare e molto gravi, che causano problemi mentali e patologie dello sviluppo come problemi di crescita, insufficienza cardiaca e altre anomalie. Le prime<b> terapie</b> costano almeno <b>10mila dollari</b> (circa novemila euro) e quindi i suoi genitori si sono ritrovati a chiedere aiuto sia sui social, sia nei centri commerciali della loro città, illustrando brevemente la loro non facile situazione in alcuni cartelli affissi nei negozi e per le strade.</p>
      <p>A sorpresa, però, in quegli stessi luoghi qualcuno ha lasciato quello <b>scioccante messaggio</b>, scritto su vari cartelli. “Vogliamo che nostro figlio possa vivere ma vogliamo anche crescerlo lontano dall'odio. <b>Vogliamo combattere l'odio con l'amore</b> – ha poi aggiunto il papà del piccolo – . Sappiamo che chi ha fatto questo è una persone disturbata che ha bisogno d'aiuto, ma continueremo a togliere tutti i cartelli che compaiono in città perché questo posto non ha bisogno di odio, ma di amore”.</p>
    </article>
  </body>
</html>