<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/festa-dellalbero-due-nuove-piante-a-civitanova-in-ricordo-di-annarella-e-oriana-fallaci/1327156/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T14:05:25+00:00"/>
    <meta property="og:title" content="Festa dell’Albero: due nuove piante in ricordo di Annarella e Oriana Fallaci"/>
    <meta property="og:description" content="CIVITANOVA - Legambiente e l'associazione Arte le pianteranno nel parco del Castellaro"/>
  </head>
  <body>
    <article>
      <h1>Festa dell’Albero: due nuove piante in ricordo di Annarella e Oriana Fallaci</h1>
      <h2>CIVITANOVA - Legambiente e l'associazione Arte le pianteranno nel parco del Castellaro</h2>
      <address><time datetime="2019-11-20T14:05:25+00:00">20 Nov 2019, 14:05</time> by <a rel="author">Elisabetta Pugliese</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Ffesta-dellalbero-due-nuove-piante-a-civitanova-in-ricordo-di-annarella-e-oriana-fallaci%2F1327156%2F">Condividi9</a><a href="https://twitter.com/intent/tweet?text=Festa+dell%27Albero%3A++due+nuove+piante+in+ricordo++di+Annarella+e+Oriana+Fallaci&amp;url=https%3A%2F%2Fwww.cronachemaceratesi.it%2F2019%2F11%2F20%2Ffesta-dellalbero-due-nuove-piante-a-civitanova-in-ricordo-di-annarella-e-oriana-fallaci%2F1327156%2F">Tweet</a>Email9 Condivisioni</p>
      <p><b>Due nuovi alberi a Civitanova per la poetesse Annarella e per Oriana Fallaci. E’ questa l’iniziativa dell’associazione “Arte” e del circolo di Legambiente “Sibilla Aleramo”, che anche quest’anno, hanno deciso di aderire alla Campagna nazionale della Festa dell’Albero.  </b>Per l’occasione dunque hanno chiesto di poter mettere a dimora, nel parco del Castellaro dove si svolge la festa, due querce: a ricordo di Annarella Gasparroni Dal Miglio, deceduta il 2 ottobre 2018, e della giornalista Oriana Fallaci, morta il 15 settembre 2006. Ambedue andranno a sostituire la quercia impiantata a novembre 2014 nel giardino della scuola primaria San Giovanni Bosco, purtroppo essiccata. Il circolo Legambiente e  “Arte” metteranno entro il mese di novembre una targa sull’albero dei bambini piantato nel 2017 nel giardino di piazza XX Settembre. Inoltre, verrà donato e piantato un cespuglio di ginepro rosso nel giardino della Capitaneria di Porto, come dono al comandante Gentilini da parte del circolo di Legambiente .</p>
    </article>
  </body>
</html>