<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/miley-cyrus-szakitott-a-pasijaval/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T14:11:00+00:00"/>
    <meta property="og:title" content="Miley Cyrus szakított a pasijával?"/>
    <meta property="og:description" content="A közös posztok legalábbis eltűntek Instáról…"/>
  </head>
  <body>
    <article>
      <h1>Miley Cyrus szakított a pasijával?</h1>
      <h2>A közös posztok legalábbis eltűntek Instáról…</h2>
      <address><time datetime="2019-11-20T14:11:00+00:00">20 Nov 2019, 14:11</time> by <a rel="author">Barna Bori</a></address>
      <p><b>Miley Cyrust</b> október elején fotózták le először Cody Simpsonnal, és bár azóta még alig két hónap telt el,<b> a páros kapcsolata elképesztő sebességgel haladt előre.</b> Gyakorlatilag az első pillanattól kezdve egymásról posztoltak Instán, és a hírek szerint <a href="https://cosmopolitan.hu/sztarhirek/2019/10/17/miley-cyrus-es-a-pasija-maris-osszekoltoznek/">pár nap után már össze is költöztek</a>. Közben lett közös tetkójuk, összeöltöztek Halloweenre, és Miley elvitte a pasiját a tesója esküvőjére is. Sőt, már arról is olvashattál, hogy <a href="https://cosmopolitan.hu/body_love/2019/11/05/hirtelen-nagyon-komolyra-fordult-miley-cyrus-kapcsolata/">ők is hamarosan eljegyezhetik egymást… </a></p>
      <p>Azonban <b>az utóbbi időben szokatlan dolgot vettek észre a követőik:</b> méghozzá azt, hogy eltűntek a közös posztok – az énekesnő mostanában nem is igazán használta az Instáját. Szóval a neten elkezdett terjedni az elmélet arról, hogy <b>a pár épp szünetet tart…</b> Viszont az E! News bennfentesei azt állítják, hogy minden oké közöttük, és még mindig randiznak, csak Miley <a href="https://cosmopolitan.hu/szepseg/2019/11/11/miley-cyrust-surgosen-meg-kellett-muteni/">épp a műtétjéből próbál felépülni</a>. Viszont az informátor azt is hozzátette, <b>Miley mindig is mondta a pasijának, hogy neki fontos a szabadsága</b>, és Cody el is fogadja a kapcsolatuk dinamikáját. Azért ez mégiscsak elég kétértelműen hangzik, igaz?</p>
      <h3>Kíváncsian várjuk, mi lesz, ha Miley jobban lesz. Vajon megint tele lesz a közös fotóikkal az Instagram?</h3>
    </article>
  </body>
</html>