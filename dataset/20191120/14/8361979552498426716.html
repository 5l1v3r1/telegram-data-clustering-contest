<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/ukrajina-napolyagatime-na-dovgostrokovomu-kontrakti-z-tranzitu-gazu-goncharuk-50054654.html"/>
    <meta property="og:site_name" content="НВ"/>
    <meta property="article:published_time" content="2019-11-20T14:14:00+00:00"/>
    <meta property="og:title" content="Україна наполягатиме на довгостроковому контракті з транзиту газу — Гончарук"/>
    <meta property="og:description" content="За словами прем'єр-міністра Олексія Гончарука, проміжний контракт на рік Україну не влаштує."/>
  </head>
  <body>
    <article>
      <h1>Україна наполягатиме на довгостроковому контракті з транзиту газу — Гончарук</h1>
      <h2>За словами прем'єр-міністра Олексія Гончарука, проміжний контракт на рік Україну не влаштує.</h2>
      <address>
        <time datetime="2019-11-20T14:14:00+00:00">20 Nov 2019, 14:14</time>
      </address>
      <p>Україна наполягатиме на укладенні довгострокового контракту на транзит газу в Європу, повідомив прем'єр-міністр України Олексій Гончарук під час <a href="https://youtu.be/6B7uUX08o00">прес-брифінгу</a> після засідання уряду в середу.</p>
      <p>«Україну влаштує довгостроковий контракт, який, з одного боку, забезпечує повноцінне використання нашої ГТС, а з іншого — енергетичну безпеку України та Європи», - зазначив прем'єр.</p>
      <p>Гончарук додав, що Україну не влаштує варіант проміжного контракту на рік.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/glava-mzs-nimechchini-vistupiv-za-prodovzhennya-tranzitu-rosiyskogo-gazu-cherez-gts-ukrajini-novini-ukrajini-50054439.html">Транзит російського газу через ГТС України має продовжитися після 2019 року — глава МЗС Німеччини</a>
        </li>
        <li>
          <a href="https://nv.ua/ukr/biz/markets/tranzit-nafti-kontrakt-na-tranzit-rosiyskoji-nafti-bude-prodovzheniy-avtomatichno-novini-ukrajini-50054441.html">Контракт на транзит російської нафти територією України буде продовжено автоматично</a>
        </li>
      </ul>
      <p>«Ми повинні отримати не якийсь проміжний варіант на один рік, щоб росіяни могли завершити свою інфраструктуру і потім тиснули на європейські країни і Україну політично. Ми хочемо прогнозованих, взаємовигідних, стабільних умов роботи з нашими європейськими партнерами на європейських правилах», - підкреслив він.</p>
      <p>Оператор ГТС має намір пройти внутрішню європейську сертифікацію до кінця 2019 року.</p>
      <p>Нагадаємо, що в Нафтогазі назвали <a href="https://nv.ua/ukr/biz/markets/propoziciya-gazpromu-shchodo-tranzitu-gazu-ye-nepriynyatnoyu-dlya-ukrajini-novini-ukrajini-50054288.html">пропозицію Газпрому щодо транзиту газу</a> неприйнятною.</p>
    </article>
  </body>
</html>