<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/tour-de-france/boogerd-mathieu-poel-verwachten-ooit-even-tour-wint/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T14:28:35+00:00"/>
    <meta property="og:title" content="Boogerd over Mathieu van der Poel: ‘Niet verwachten dat hij ooit even de Tour wint’"/>
    <meta property="og:description" content="Michael Boogerd ziet in Mathieu van der Poel de absolute vaandeldrager van het Nederlandse wielrennen voor de komende jaren. Dat zegt de oud-renner en 2-voudig ritwinnaar in de Tour de France tegen Helden: ,,.Hij doet wat hij wil, is een liefhebber”, aldus Boogerd. ,,Het is echt nieuw wat Mathieu doet. Hij rijdt met z’n hart”,…"/>
  </head>
  <body>
    <article>
      <h1>Boogerd over Mathieu van der Poel: ‘Niet verwachten dat hij ooit even de Tour wint’</h1>
      <address><time datetime="2019-11-20T14:28:35+00:00">20 Nov 2019, 14:28</time> by <a rel="author">https://www.facebook.com/SjorsTanis1</a></address>
      <p>
        <b>Michael Boogerd ziet in Mathieu van der Poel de absolute vaandeldrager van het Nederlandse wielrennen voor de komende jaren. Dat zegt de oud-renner en 2-voudig ritwinnaar in de Tour de France tegen <i>Helden</i>: ,,.Hij doet wat hij wil, is een liefhebber", aldus Boogerd.</b>
      </p>
      <p>,,Het is echt nieuw wat Mathieu doet. Hij rijdt met z’n hart", zegt Boogerd. ,,Mijn zoon Mikai, die ook fietst, is groot fan van Mathieu."<br/><br/><b>Sprinten, aanvallen: 'MVDP' kan alles</b><br/>Volgens Boogerd spot Van der Poel met alle wielerwetten. ,,Hij is echt een voorbeeld voor de jeugd met zijn manier van koersen. Vorig jaar won hij de Ronde van Limburg door in de sprint Nacer Bouhanni te kloppen. Maar in die koers reed hij ook kilometerslang voor het peloton en bij elk klimmetje hoorde ik over de koersradio dat Mathieu voorop reed. Hij was gewoon aan het spelen en zichzelf aan het testen. Hij doet wat hij wil, is een liefhebber."<br/><br/><b>Eindwinst in de Tour?</b><br/>Dat Mathieu van der Poel veel kan, is al even duidelijk. Maar of de 24-jarige veelvraat ook ooit een klassement in een grote ronde kan rijden, weet Boogerd niet. ,,Of hij ook voor het klassement kan gaan in een grote ronde, vind ik moeilijk in te schatten. Ik ben geneigd te zeggen dat de lange klimmen te lastig zijn voor hem. We moeten dus niet van hem verwachten dat hij in de toekomst ook nog even de Tour wint. Maar ja, in het geval van Mathieu zijn de wonderen de wereld nog niet uit."<br/><br/>Boogerd eindigde in zijn lange carrière 2 keer in de top-10 van de Tour de France: in 1998 werd hij 5e en in 2001 eindigde hij in Parijs als 10de.</p>
      <figure>
        <img src="https://sportnieuws.nl/app/uploads/2019/11/ANP-328001602-1024x663.jpg"/>
      </figure>
      <p>Michael Boogerd.</p>
    </article>
  </body>
</html>