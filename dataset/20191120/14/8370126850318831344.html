<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/135458/almanyanin-eski-cumhurbaskaninin-oglu-olduruldu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T14:07:00+00:00"/>
    <meta property="og:title" content="Almanya'nın eski cumhurbaşkanının oğlu öldürüldü"/>
    <meta property="og:description" content="Almanya'nın eski Cumhurbaşkanlarından Richard von Weizsacker'in oğlu Berlin'de uğradığı bıçaklı saldırı sonucu yaşamını yitirdi. Saldırıda bir polis de ağır yaralandı."/>
  </head>
  <body>
    <article>
      <h1>Almanya'nın eski cumhurbaşkanının oğlu öldürüldü</h1>
      <h2>Almanya'nın eski Cumhurbaşkanlarından Richard von Weizsacker'in oğlu Berlin'de uğradığı bıçaklı saldırı sonucu yaşamını yitirdi. Saldırıda bir polis de ağır yaralandı.</h2>
      <address>
        <time datetime="2019-11-20T14:07:00+00:00">20 Nov 2019, 14:07</time>
      </address>
      <p>Almanya'nın altıncı Cumhurbaşkanı Richard von Weizsacker'in oğlu Fritz von Weizsacker, Berlin'de görev yaptığı hastanede uğradığı bıçaklı saldırı sonucunda hayatını kaybetti.</p>
      <p>Schlosspark Hastanesi'nde dahiliye bölümü başhekimi olarak görev yapan Fritz von Weizsacker'in, kamuya açık bir seminer verdiği sırada bir kişi tarafından bıçaklandığı açıklandı.</p>
      <p>59 yaşındaki Weizsacker'in meslektaşlarının tüm müdahalesine rağmen olay yerinde hayatını kaybettiği belirlendi.</p>
      <p>Bu sırada dinleyiciler arasında bir polis memurunun da tesadüfen orada olduğu ancak olaya müdahale etmeye çalışırken yaralandığı öğrenildi.</p>
      <figure>
        <img src="https://www.gercekgundem.com/images/posts/201911/150121_640x429.jpg"/>
      </figure>
      <p>
        <i>Richard von Weizsacker</i>
      </p>
      <p>Polis Sözcüsü Michael Gassen, "Saldırganın motivasyonunu bilmiyoruz" dedi ve adamın gözaltında olduğunu söyledi.</p>
      <p>Richard von Weizsäcker'in 4 çocuğundan biri olan Fritz von Weizsäcker'ın daha önce Almanya'nın farklı şehirlerinin yanı sıra İsviçre ve ABD'de de görev yaptığı biliniyor.</p>
      <h3>'Birleşmenin Cumhurbaşkanı'</h3>
      <p>1984-1994 yılları arasında Almanya'nın altıncı cumhurbaşkanı olarak görev yapan Richard von Weizsäcker 2015 yılında vefat etmişti. Doğu ve Batı Almanya'nın birleşmesi onun cumhurbaşkanlığı sırasında gerçekleştiği için Von Weizsäcker "Birleşmenin Cumhurbaşkanı" olarak da anılıyordu.</p>
    </article>
  </body>
</html>