<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/a-gyermekek-a-haboru-legserulekenyebb-aldozatai"/>
    <meta property="og:site_name" content="euronews"/>
    <meta property="article:published_time" content="2019-11-20T14:34:11+00:00"/>
    <meta property="og:title" content="A gyermekek a háború legsérülékenyebb áldozatai"/>
    <meta property="og:description" content="A gyerekek a háború csapdájába esnek, halálra éheztetik és szexuálisan kizsákmányolják őket."/>
  </head>
  <body>
    <article>
      <h1>A gyermekek a háború legsérülékenyebb áldozatai</h1>
      <address><time datetime="2019-11-20T14:34:11+00:00">20 Nov 2019, 14:34</time> by <a rel="author">Németh Árpád</a></address>
      <figure>
        <img src="https://static.euronews.com/articles/stories/04/31/13/08/773x435_cmsv2_53880389-3cd8-5c27-a987-b8bd3fc47427-4311308.jpg"/>
      </figure>
      <p>Iskolába járni a Jemenhez hasonló, háború sújtotta országban – ahol a gyerekek zömét felfegyverzik – az ellenállással ér fel. Ott két millió gyerek iskoláztatását akadályozzák meg. Sokan közülük a milíciákhoz csatlakoznak.</p>
      <p>Egy haditudósító Brüsszelben hívta fel a figyelmet a jelenségre.</p>
      <p>– <b>A szegénynek esélye sincs. Gyerekkatonaként legalább havi járandóságot kapnak, és ebből a pénzből tartják el a családjukat. Ez egy biztos bevétel</b> – mondta Laura Silvia Battaglia, háborús újságíró.</p>
      <p>A háború csapdájába estek, halálra éheztetik és szexuálisan kizsákmányolják őket. Harminc évvel a Gyermekjogi Egyezmény aláírása után is Jemen leginkább szenvedő áldozatai a gyerekek – állítja egy aktivista.</p>
      <p>– <b>A sors fintora, hogy Jemen az elsők között ratifikálta a gyermek jogairól szóló egyezményt. Ugyanakkor Jemenben ma sosem látott erőszak tapasztalható. Semmi okunk sincs megünnepelni az egyezmény 30. évfordulóját. Az ünneplés helyett újraértékelésre szorul az egyezmény, mert a gyerekek milliói szenvednek nemcsak Jemenben, hanem szerte a világon</b> – hangoztatta Radhíja al-Mutwakel, emberi jogi aktivista.</p>
      <p>A jemeni háborút azok az európai országok is gerjesztik, amelyek fegyvert adnak el Szaúd-Arábiának. Az emberi jogi szervezetek arra szólították fel az uniót, hogy gyakoroljon nyomást.</p>
      <p>– <b>A nyomás minden formája számít. Az új bizottságnak, az új főbiztosnak érzékeltetnie kell, hogy az értékeken alapuló Európa egyben az etikus külpolitika értékein alapul</b> – véli Niccolò Figà-Talamanca, az Igazság nélkül nincs béke alapítvány titkára.</p>
      <p>Az új bizottság decemberben áll hivatalba. Az Európai Parlament azonban már a jövő héten napirendre tűzi a gyermekek jogainak állapotáról szóló jelentést.</p>
    </article>
  </body>
</html>