<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/pomozte-pri-zachrane-sbirky-historickych-motocyklu-po-dedeckovi-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T14:19:00+00:00"/>
    <meta property="og:title" content="Majitel přišel o sbírku historických motocyklů po dědečkovi. Pomozte s pátráním"/>
    <meta property="og:description" content="/FOTOGALERIE/ Neznámí pachatelé navštívili v uplynulých dnech či týdnech soukromou garáž v Jihlavě, odkud v nestřeženém okamžiku odcizili majiteli 9 kusů historických motocyklů. Motocykly kompletní nebo jejich části získal majitel jako dědictví po dědečkovi, který je sbíral a renovoval řadu let. Vzhledem k tomu, že se jedná o historické exponáty, které mají nemalou sběratelskou hodnotu, je zapotřebí rychlého jednání, aby je zloději dále nerozprodali celé nebo po částech a neskočily tak v rukou nepoctivců nebo nic netušících kupujících. "/>
  </head>
  <body>
    <article>
      <h1>Majitel přišel o sbírku historických motocyklů po dědečkovi. Pomozte s pátráním</h1>
      <address><time datetime="2019-11-20T14:19:00+00:00">20 Nov 2019, 14:19</time> by <a rel="author">Kateřina Nič Husárová</a></address>
      <p>V současné chvíli mohou pachatelé motorky nabízet i sběratelům na Kladensku.</p>
      <p>Případem se již zabývá jihlavská policie. Majitel ztrátu nahlásil v sobotu 16. listopadu. Policie proto žádá veřejnost a zejména sběratele veteránů, aby pomohli při pátrání po motocyklech a ty byly navráceny původnímu majiteli.</p>
      <p>V současné době se mohou ukradené historické motorky a jejich části pohybovat po celém území republiky i za hranicemi. Při pátrání mohou pomoci přiložené fotografie, na kterých jsou jednotlivé exponáty vyobrazeny. Pro lepší identifikaci přikládáme i tabulku s technickými údaji o vozidlech.</p>
      <figure>
        <img src="https://g.denik.cz/20/f3/motorky4567_denik-630.jpg"/>
      </figure>
      <p>Jakékoli informace o strojích, které mohou už nyní zloději nabízet sběratelům i prostřednictvím mnoha webových portálů a bazarů, sdělte prosím přímo jihlavským policistům na telefonním čísle 974 266 111, 974 266 229, případně na tísňovou linku 158, která je zdarma anebo na kterékoli policejní oddělení v České republice.</p>
      <figure>
        <img src="https://g.denik.cz/31/8d/pcr-velen-nehoda-viewimage-3_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/ne-ridic-ktery-notne-popil-vjel-na-chodnik-srazil-seniorku-s-detmi-20191120.html">(Ne)řidič, který notně popil, vjel na chodník. Srazil seniorku s dětmi Přečíst článek ›</a>
      </aside>
      <figure>
        <img src="https://g.denik.cz/2/60/kontroly-myslivcu-hony_denik-150-3x2.jpg"/>
      </figure>
      <aside>
        <a href="https://kladensky.denik.cz/z-regionu/zadny-problem-zadny-alkohol-kontroly-myslivcu-dopadly-na-jednicku-20191120.html">Žádný problém, žádný alkohol. Kontroly myslivců dopadly na jedničku Přečíst článek ›</a>
      </aside>
    </article>
  </body>
</html>