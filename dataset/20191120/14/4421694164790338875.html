<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-stanytsi-luganskij-zavershyly-budivnytstvo-novogo-mostu/"/>
    <meta property="og:site_name" content="VARTA1"/>
    <meta property="article:published_time" content="2019-11-20T14:12:24+00:00"/>
    <meta property="og:title" content="У Станиці Луганській завершили будівництво нового мосту"/>
    <meta property="og:description" content="У Станиці Луганській завершили будівництво нового мосту"/>
  </head>
  <body>
    <article>
      <h1>У Станиці Луганській завершили будівництво нового мосту</h1>
      <address>
        <time datetime="2019-11-20T14:12:24+00:00">20 Nov 2019, 14:12</time>
      </address>
      <p>Post Views: 122</p>
      <p>Сьогодні, 20 листопада, у пресцентрі Об’єднаних сил повідомили про завершення будівництва нового мосту та розповіли про дату його відкриття.  Під час робочої поїздки до Луганської області прибув Президент України — Верховний Головнокомандувач Збройних Сил України Володимир Зеленський разом з Командувачем об’єднаних сил генерал-лейтенантом Володимиром Кравченком. Про це повідомили у пресцентрі ООС.</p>
      <p>Глава держави, у присутності послів Німеччини та Франції — країн-учасниць “Нормандського формату”, а також спецпредставника голови ОБСЄ у складі ТКГ з реалізації мирного плану на сході України Мартіна Сайдіка, ознайомився з процесом відбудови мостового переходу через річку Сіверський Донець.</p>
      <p>Президента України поінформували, що наразі всі будівельні роботи завершені, а відкрити міст планується через два дні.</p>
      <figure>
        <img src="https://varta1.com.ua/wp-content/uploads/2019/11/76751462_717036725455613_8881067979496751104_o.jpg"/>
      </figure>
      <p>Будівництво мосту тривало з 2 вересня по 20 листопада. Роботи виконав підрядник ТОВ “Укртрансміст” за державні кошти з Дорожнього фонду.</p>
      <p>До відновлення основного переходу громадяни користуватися тимчасовим обхідним мостом.</p>
      <p>Додамо, що відновлення мосту було однією з умов міжнародних домовленостей для покращення гуманітарної ситуації в районі проведення операції Об’єднаних сил.<br/>Крім того, Президент України підтвердив заплановану зустріч в Нормандському форматі, що має відбутися 9 грудня у Франції.</p>
      <p>У Парижі учасники зустрічі обговорять питання повернення українських полонених, контролю над ділянкою українсько-російського кордону і питання подальшого розведення сил та засобів на лінії розмежування.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>