<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/kelyje-jonava---kaunas-pastebeti-nauji-irenginiai-ka-jie-atlieka/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="Kelyje Jonava - Kaunas pastebėti nauji įrenginiai: ką jie atlieka?"/>
    <meta property="og:description" content="Vakar, lapkričio 19-ąją, įvairiose socialinio tinklo ,,Facebook&quot; grupėse buvo patalpintos nuotraukos, kuriose - jonaviečių pastebėti nauji įrenginiai A6 kelyje, netoli Karmėlavos. Ne vienas nuotraukas komentavęs vairuotojas buvo įsitikinęs, ka"/>
  </head>
  <body>
    <article>
      <h1>Kelyje Jonava - Kaunas pastebėti nauji įrenginiai: ką jie atlieka?</h1>
      <address>
        <time datetime="2019-11-20T14:35:00+00:00">20 Nov 2019, 14:35</time>
      </address>
      <p>
        <i>Vakar, lapkričio 19-ąją, įvairiose socialinio tinklo ,,Facebook" grupėse buvo patalpintos nuotraukos, kuriose - jonaviečių pastebėti nauji įrenginiai A6 kelyje, netoli Karmėlavos. Ne vienas nuotraukas komentavęs vairuotojas buvo įsitikinęs, kad pastarieji - nauji greičio radarai. Portalas jonavoszinios.lt pasidomėjo, ar spėjimai - teisingi?</i>
      </p>
      <p>Susisiekus su Lietuvos automobilių kelių direkcija (LAKD), informuota, jog VšĮ Transporto kompetencijų agentūra atlieka transporto srautų tyrimus, kurie naudojami analizuojant aplinkkelių tiesimo poreikį.</p>
      <p>,,Šiuo metu matuojamas tranzitinio transporto srautas per Karmėlavos gyvenvietę, dėl to laikinai įrengta transporto srautų skaičiavimo įranga", - teigiama LAKD atsakyme.</p>
      <p>Pabaigus matavimus įranga bus nuimta.</p>
    </article>
  </body>
</html>