<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/vonj-po-denarju"/>
    <meta property="og:site_name" content="Primorske novice"/>
    <meta property="article:published_time" content="2019-11-20T14:44:04+00:00"/>
    <meta property="og:title" content="Vonj po denarju"/>
    <meta property="og:description" content="Lavričeva knjižnica je gostila predstavitev nove knjige Ajdovca Bojana Bizjaka Vonj denarja. Avtor 13 romanov, sedmih pesnih zbirk in osmih zbirk kratke proze je roman zastavil kot kolaž štirih zgodb, rdeča nit in glavni akter vseh štirih pa je - denar."/>
  </head>
  <body>
    <article>
      <h1>Vonj po denarju</h1>
      <address><time datetime="2019-11-20T14:44:04+00:00">20 Nov 2019, 14:44</time> by <a rel="author">Alenka Tratnik</a></address>
      <p>
        <b>Lavričeva knjižnica je gostila predstavitev nove knjige Ajdovca Bojana Bizjaka Vonj denarja. Avtor 13 romanov, sedmih pesnih zbirk in osmih zbirk kratke proze je roman zastavil kot kolaž štirih zgodb, rdeča nit in glavni akter vseh štirih pa je - denar.</b>
      </p>
      <figure>
        <img src="https://static.primorske.si/foto/highres/kultura/720535_267-bojan_bizjak1.jpg"/>
        <figcaption>Foto: Alenka Tratnik</figcaption>
      </figure>
      <p><b>AJDOVŠČINA</b> &gt; Vsaka od zgodb nosi ime po eni od valut, ki so zaznamovale minulo stoletje, Lire, Marke, Dolarji in Tolarji, in krojijo tudi življenje junakov. Pa naj si bo skopuški moški iz hribovske vasi, ki zaspi na denarju italijanske pokojnine, zdomec, ki se po desetletjih dela v Nemčiji načrtuje vrniti domov z markami v žepu, prebežnik v Ameriko, ki se vrne v domovino in sanja o novem smislu življenja, do katerega mu bodo pomagali dolarji, vendar ga ne dočaka, ali upokojena profesorica, ki se spominja časa, ko so prišli tolarji. “Zgodbe niso čista izmišljotina, saj so mi jih povedali, sem jih pa literarno predelal. Dogajajo se v različnih okoljih in v različnih obdobjih,” je o delu povedal Bizjak. Knjiga Vonj denarja je izšla pri založbi Primus, v zbirki Avtorji. Odlomke so na predstavitvi prebirali <b>Jolanda Lesnik, Monika Polda </b>in <b>Matjaž Stibilj</b>.</p>
    </article>
  </body>
</html>