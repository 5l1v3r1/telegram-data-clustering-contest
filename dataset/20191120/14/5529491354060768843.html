<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/elisabetta-trenta-giorgia-meloni-cane-pippo-scorta-3119471/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T14:00:30+00:00"/>
    <meta property="og:title" content="Elisabetta Trenta, la Meloni contro il cane Pippo: “Dopo la casa anche la scorta al cane”"/>
    <meta property="og:description" content="ROMA – “Dopo lo scandalo della casa, ora anche la scorta con l’auto blu al cane”. Così Giorgia Meloni torna alla carica contro l’ex ministra della Difesa Elisabetta Trenta, già al centro di una bufera mediatica e politica per l’alloggio militare poi riassegnato al marito, ufficiale superiore delle Forze Armate. Casa che la Trenta ha già annunciato di voler lasciare. Il riferimento della leader di Fratelli d’Italia è ad un articolo apparso sul quotidiano Il Messaggero, secondo il quale il cane dell’ex ministra, uno schnauzer nano di nome Pippo, sarebbe stato accompagnato più volte al ministero con l’auto di servizio.Sondaggio Emg/Agorà: Lega al 32,6%, Pd 20%, M5s 16,1%Corallo (Pd) cerca lavoro: “Se parliamo di speranza e futuro ai disoccupati e sfuttati questi ci prendono a testate” Di qui l’attacco anti-casta della Meloni: non bastava la casa, è il ragionamento, “a cui non voleva rinunciare ora si aggiunge la scorta con l’autoblu (pagata dai contribuenti) al cane dell’ex ministro Trenta. Alla faccia della lotta…"/>
  </head>
  <body>
    <article>
      <h1>Elisabetta Trenta, la Meloni contro il cane Pippo: “Dopo la casa anche la scorta al cane”</h1>
      <address>
        <time datetime="2019-11-20T14:00:30+00:00">20 Nov 2019, 14:00</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/meloni-trenta-combo.jpg"/>
        <figcaption>A sinistra la leader FdI Giorgia Meloni, a destra l’ex ministra Elisabetta Trenta</figcaption>
      </figure>
      <p>ROMA – “Dopo lo scandalo della casa, ora anche la scorta con l’auto blu al cane”. Così <b>Giorgia Meloni</b> torna alla carica contro l’ex ministra della Difesa <a href="https://www.blitzquotidiano.it/politica-italiana/elisabetta-trenta-alloggio-marito-procura-militare-fascicolo-3118557/"><b>Elisabetta Trenta</b></a>, già al centro di una bufera mediatica e politica per l’alloggio militare poi riassegnato al marito, ufficiale superiore delle Forze Armate. Casa che la Trenta ha già annunciato di voler lasciare.</p>
      <p>Il riferimento della leader di Fratelli d’Italia è ad un articolo apparso sul quotidiano Il Messaggero, secondo il quale il cane dell’ex ministra, uno schnauzer nano di nome <b>Pippo</b>, sarebbe stato accompagnato più volte al ministero con l’auto di servizio.</p>
      <figure>
        <a href="https://www.blitzquotidiano.it/politica-italiana/sondaggio-emg-20-novembre-lega-pd-m5s-3119845/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/sondaggio-emg-20-novembre-lega-pd-m5s-3119845/">
          <img src="https://static.blitzquotidiano.it/wp/wp-content/uploads/2019/11/sondaggio-emg01-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/sondaggio-emg-20-novembre-lega-pd-m5s-3119845/">Sondaggio Emg/Agorà: Lega al 32,6%, Pd 20%, M5s 16,1%</a>
      </h3>
      <figure>
        <a href="https://www.blitzquotidiano.it/politica-italiana/corallo-pd-lavoro-3119835/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/corallo-pd-lavoro-3119835/">
          <img src="https://static.blitzquotidiano.it/wp/wp-content/uploads/2019/11/francesco_corallo.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/corallo-pd-lavoro-3119835/">Corallo (Pd) cerca lavoro: “Se parliamo di speranza e futuro ai disoccupati e sfuttati questi ci prendono a testate”</a>
      </h3>
      <p>Di qui l’attacco anti-casta della Meloni: non bastava la casa, è il ragionamento, “a cui non voleva rinunciare ora si aggiunge la scorta con l’autoblu (pagata dai contribuenti) al cane dell’ex ministro Trenta. Alla faccia della lotta ai privilegi del M5S!”.</p>
      <p>In realtà, è bene precisare, che lo stesso Mario Ajello, autore del suddetto articolo utilizza il termine “scorta” tra virgolette. Ma tanto è bastato a scatenare nuove polemiche.</p>
      <p>Fonte: Il Messaggero, Twitter</p>
      <p> </p>
      <p> </p>
      <p> </p>
    </article>
  </body>
</html>