<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/kultura/muzika/sinfonietta-riga-atskanos-rokmuzikas-dizgaru-zapas-un-emersona-kompozicijas.a339025/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T14:43:00+00:00"/>
    <meta property="og:title" content="«Sinfonietta Rīga» atskaņos rokmūzikas dižgaru Zapas un Emersona kompozīcijas"/>
    <meta property="og:description" content="Divos koncertos - piektdien, 29. novembrī Lielajā ģildē un ceturtdien, 19. decembrī Ventspils koncertzālē &quot;Latvija&quot; - diriģents Normunds Šnē un kamerorķestris &quot;Sinfonietta Rīga&quot; klausītājiem piedāvā ielūkoties 20. gadsimta rokmūzikas aizkulisēs, uz skatuves no jauna pārradot amerikāņu ģitārista un komponista Frenka Zapas un britu taustiņinstrumentālista un komponista Kīta Emersona daiļrades spilgtākos paraugus, medijus informē kamerorķestra pārstāvji."/>
  </head>
  <body>
    <article>
      <h1>«Sinfonietta Rīga» atskaņos rokmūzikas dižgaru Zapas un Emersona kompozīcijas</h1>
      <address><time datetime="2019-11-20T14:43:00+00:00">20 Nov 2019, 14:43</time> by <a rel="author" href="https://www.lsm.lv/autors/lsmlv-kulturas-redakcija/" target="_blank">LSM.lv kultūras redakcija</a></address>
      <p>
        <b>Divos koncertos - piektdien, 29. novembrī Lielajā ģildē un ceturtdien, 19. decembrī Ventspils koncertzālē "Latvija" - diriģents Normunds Šnē un kamerorķestris "Sinfonietta Rīga" klausītājiem piedāvā ielūkoties 20. gadsimta rokmūzikas aizkulisēs, uz skatuves no jauna pārradot amerikāņu ģitārista un komponista Frenka Zapas un britu taustiņinstrumentālista un komponista Kīta Emersona daiļrades spilgtākos paraugus, medijus informē kamerorķestra pārstāvji.</b>
      </p>
      <p>Koncertprogramma papildināta arī ar diviem Rīgas komponistu jaundarbiem – Platona Buravicka "EmersoniLaPa" un Džeikina Pusona "Tropos", kas iecerēti kā asprātīgi dialogi ar abiem 20. gadsimta meistariem.</p>
      <p>Ciklā "Pēckoncerta sarunas" Lielās ģildes Baltajā zālē uz sarunu ar koncerta dalībniekiem – Normundu Šnē, Daini Teni un Jāni Ruņģi klausītājus - ielūdz publicists Uldis Rudaks.</p>
      <p>Atklājot koncertprogrammas tapšanas ideju, Normunds Šnē saka:</p>
      <blockquote>"Šīs programmas mērķis ir iespējami tālu aiz sevis atstāt jebkāda veida komforta sajūtu un ierastos stereotipus. Katrs darbs šajā vakarā izaicina un pārkāpj robežas – dažādās nozīmēs un jēdzienos. Iespējams, nepieradinātākā programma "Sinfoniettas" sezonās.''</blockquote>
      <p>Koncerta organizatori norāda - koncertprogrammā iekļautās amerikāņu ģitārista un komponista Frenka Zapas un britu taustiņinstrumentālista un komponista Kīta Emersona kompozīcijas uz Latvijas koncertzāļu skatuvēm skanēs pirmo reizi.</p>
      <p>"Sinfonietta Rīga" koncertā Emersona klavierkoncertu atskaņos latviešu grupas "Dagamba" taustiņinstrumentālists Dainis Tenis.</p>
      <related>
        <h4>Saistītie raksti</h4>
        <a href="https://www.lsm.lv/raksts/kultura/muzika/ventspili-koncertes-norvegu-trompetista-nila-petera-molvera-trio.a338400/"/>
        <a href="https://www.lsm.lv/raksts/kultura/muzika/astoni-komponisti-astoni-jaundarbi-un-dirigenta-meri-garsigais-stasts.a338167/"/>
        <a href="https://www.lsm.lv/raksts/kultura/muzika/ansamblis-trio-fabel-aicina-uz-koncertu-bramss-bethovens-skuke.a338090/"/>
        <a href="https://www.lsm.lv/raksts/kultura/muzika/pianista-georgija-osokina-un-lnso-koncertu-diriges-izcilais-lio-kuokmans.a338032/"/>
        <a href="https://www.lsm.lv/raksts/kultura/muzika/ventspils-rakstnieku-majas-stasti-skanes-koncertzale-latvija.a337631/"/>
        <a href="https://www.lsm.lv/raksts/kultura/muzika/italu-vijolnieks-un-dirigents-onofri-daudz--tas-nav-makslas-merkis.a337534/"/>
        <a href="https://www.lsm.lv/raksts/kultura/kulturtelpa/uvertira-remontam-lielas-gildes-remontu-gaidot.a337164/"/>
        <a href="https://www.lsm.lv/raksts/kultura/muzika/ventspili-skatuves-delus-dalis-spilgtakie-latvijas-muziki-un-arvalstu-zvaigznes.a336662/"/>
      </related>
    </article>
  </body>
</html>