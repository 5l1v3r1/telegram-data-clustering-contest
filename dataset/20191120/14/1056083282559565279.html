<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919302/%D8%AA%D8%B1%DA%A9%D8%A7%D8%B4%D9%88%D9%86%D8%AF-%D8%A8%D8%A7%D8%B2%DB%8C%DA%A9%D9%86%D8%A7%D9%86%D9%85-%D8%AF%D8%B1-%D8%B3%D8%AA-%D8%A7%D9%88%D9%84-%D8%AD%D8%B1%DB%8C%D9%81-%D8%B1%D8%A7-%D8%AF%D8%B3%D8%AA-%DA%A9%D9%85-%DA%AF%D8%B1%D9%81%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T14:30:28+00:00"/>
    <meta property="og:title" content="ترکاشوند: بازیکنانم در ست اول حریف را دست کم گرفتند"/>
    <meta property="og:description" content="سرمربی تیم والیبال پیکان تهران گفت: متاسفانه بازیکنانم در ست اول حریف را دست کم گرفتند."/>
  </head>
  <body>
    <article>
      <h1>ترکاشوند: بازیکنانم در ست اول حریف را دست کم گرفتند</h1>
      <address><time datetime="2019-11-20T14:30:28+00:00">20 Nov 2019, 14:30</time> by <a rel="author">اصغر عبداللهی</a></address>
      <p>سرمربی تیم والیبال پیکان تهران گفت: متاسفانه بازیکنانم در ست اول حریف را دست کم گرفتند.</p>
      <p>به گزارش ایسنا، محمد ترکاشوند سرمربی تیم والیبال پیکان تهران درباره پیروزی سه بر بک تیمش برابر شهرداری گنبد گفت: متاسفانه در ست اول، بازی آنطور که باید پیش برای ما پیش نرفت و با نتیجه دور از انتظار ۲۵-۲۰ نتیجه را واگذار کردیم.</p>
      <p>او افزود: در ست نخست خوب کار نکردیم اما با تغییراتی که در ترکیب خود ایجاد کردیم بازی را بهتر ادامه داده و پیروز بازی شدیم. تیم جوانی هستیم که باید بیشتر از این‌ها تمرکز خود را در طول بازی حفظ کنیم.</p>
      <p>ترکاشوند درباره میزبانی پیکان از حریفان در سالن ساپکو ‌کفت:  ما خودمان نیز امروز در این سالن مهمان به حساب می‌آمدیم چون تنها دو جلسه در ابنجا تمرین کرده‌ایم. با این‌ وجود سالن خوبی است که از استاندارد کافی در کف پوش و امکانات خود برخوردار است.</p>
      <p>او درباره عملکرد ضعیف تیمش در ست نخست نیز گفت: به هر حال بازیکنان ما جوان هستند و تجربه بالا از این اتفاقات جلوگیری می‌کند. به نظرم در ست نخست بازیکنانم حریف را دست کم گرفتند و احساس کردند به راحتی پیروز این بازی خواهند شد.</p>
      <p>سرمربی تیم والیبال پیکان ادامه داد: پس از ست اول روی تمرکز بازیکنان کار کردیم تا با قدرت بازی را ادامه دهند. ست سوم هم نقطه عطف و اوج بازی بود که نهایتا ۳۲-۳۰ به سود ما پایان یافت.</p>
      <p>به گزارش ایسنا، عظیم جزیده سرمربی تیم والیبال شهرداری گنبد پس از باخت تیمش حاضر به مصاحبه با خبرنگاران نشد.</p>
      <p>انتهای پیام</p>
    </article>
  </body>
</html>