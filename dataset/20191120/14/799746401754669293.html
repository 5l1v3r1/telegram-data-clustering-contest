<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103285/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T14:02:09+00:00"/>
    <meta property="og:title" content="У Латвії заборонили трансляцію дев'яти російських телеканалів"/>
    <meta property="og:description" content="Національна рада Латвії з електронних ЗМІ (NEPLP) вирішила зупинити трансляцію дев’яти каналів, що входять в холдинг російського мільярдера Юрія Ковальчука."/>
  </head>
  <body>
    <article>
      <h1>У Латвії заборонили трансляцію дев'яти російських телеканалів</h1>
      <address>
        <time datetime="2019-11-20T14:02:09+00:00">20 Nov 2019, 14:02</time>
      </address>
      <p>Національна рада Латвії з електронних ЗМІ (NEPLP) вирішила зупинити трансляцію дев'яти каналів, що входять в холдинг російського мільярдера Юрія Ковальчука.</p>
      <p>Про це повідомляє "Європейська правда" з посиланням на <a href="https://rus.delfi.lv/">Delfi</a>.</p>
      <p>Ковальчук раніше був включений в список осіб, на яких поширюються санкції Європейської ради за порушення територіальної цілісності України.</p>
      <p>"Серед цих дев'яти каналів є такі канали, як "Петербург-П'ятий канал", "Будинок Кіно", які є дуже серйозними програмами. Ця заборона буде чинною до тих пір, поки Юрій Ковальчук не буде виключений зі списку санкцій ЄС", - сказав заступник голови NEPLP Іварс Аболіньш.</p>
      <p>До числа заборонених на території Латвії каналів увійшли "Время: далекое и близкое", "Бобер", "Дом Кино", "Дом Кино ПРЕМИУМ", "Музыка Первого", "О!", "Поехали", "ТЕЛЕКАФЕ" и "Петербург–Пятый канал".</p>
      <p>Аболіньш повідомив, що поки що прийнято рішення тільки щодо цих дев'яти каналів. У той же час, рада перевіряє бенефіціарів й інших ТВ-каналів.</p>
    </article>
  </body>
</html>