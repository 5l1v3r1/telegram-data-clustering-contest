<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/7-letnik-ukradel-sov-severinin-koncert-preplavila-dragojeviceva-pesem-video-252247"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T14:46:00+00:00"/>
    <meta property="og:title" content="Sedemletnik ukradel šov: Severinin koncert preplavila Dragojevićeva pesem (VIDEO)"/>
    <meta property="og:description" content="Sedemletni Ljuba Stanković je na koncertu balkanske zvezdnice Severine Kojić ukradel šov. Na oder je stopil pred desettisočglavo množico in zapel pesem pokojnega glasbenika Oliverja Dragojevića ..."/>
  </head>
  <body>
    <article>
      <h1>Sedemletnik ukradel šov: Severinin koncert preplavila Dragojevićeva pesem (VIDEO)</h1>
      <h2>Simpatični pevec je navdušil v splitski Areni. </h2>
      <address><time datetime="2019-11-20T14:46:00+00:00">20 Nov 2019, 14:46</time> by <a rel="author">P. K.</a></address>
      <p>Sedemletni <b>Ljuba Stanković </b>je na koncertu balkanske zvezdnice <b><a href="https://www.slovenskenovice.si/iskalnik?q=severina">Severine Kojić</a> </b>ukradel šov. Na oder je stopil pred desettisočglavo množico in zapel pesem pokojnega glasbenika <b>Oliverja Dragojevića </b><i>Cesarice</i>. Njegov talent in izraziti glas sta navdušila občinstvo, ki je prepevalo z njim. Nekatere so premagale celo solze. Mladenič je kot pravi zvezdnik bodril občinstvo in verjetno se jim je prav zaradi tega vtisnil v spomin. Severina je mladeniča spoznala pri snemanju pesmi <i>Turtorial</i>, saj je skupaj z njim zapela, nastopil pa je tudi v videospotu.</p>
      <figure>
        <iframe src="https://www.youtube.com/embed/I7MtOq-y_vI" width="640" height="360" data-service="Youtube" scrolling="no"/>
      </figure>
      <p>Ljuba s svojo družino živi v Beogradu in s svojim glasom navdušuje že nekaj let. Tekmoval je tudi v glasbene šovu, ki ga pripravlja televizijska mreža Pink in prišel celo v polfinale. Takrat šestletnik Ljuba je bil pravi ljubljenec občinstva in tudi najmlajši tekmovalec v zgodovini glasbenega šova, poroča <i>Dalmacijadanas</i>.</p>
      <figure>
        <iframe src="https://www.youtube.com/embed/zNS6bZ3SUZ4" width="640" height="360" data-service="Youtube" scrolling="no"/>
      </figure>
      <p>Preberite tudi: <a href="https://www.slovenskenovice.si/bulvar/tuji-traci/clanek/severina-poskrbela-za-najvecjo-cistko-v-karieri-ostal-je-samo-on-248841">Severina poskrbela za največjo čistko v karieri, ostal je samo on</a></p>
    </article>
  </body>
</html>