<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/to-ulver-skutt-fra-helikopter-i-rendalen/71842214"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T14:33:17+00:00"/>
    <meta property="og:title" content="To ulver skutt fra helikopter i Rendalen"/>
    <meta property="og:description" content="Kort tid etter at Miljødirektoratet vedtok ekstraordinær felling av inntil to ulver i Rendalen, ble to ulver skutt fra helikopter."/>
  </head>
  <body>
    <article>
      <h1>To ulver skutt fra helikopter i Rendalen</h1>
      <h2>Kort tid etter at Miljødirektoratet vedtok ekstraordinær felling av inntil to ulver i Rendalen, ble to ulver skutt fra helikopter.</h2>
      <address><time datetime="2019-11-20T14:33:17+00:00">20 Nov 2019, 14:33</time> by <a rel="author">NTB I</a></address>
      <p>Det var Statens Naturoppsyn (SNO) som gjennomførte fellingen. Ulvene ble felt vest for Sølensjøen i Rendalen kommune, bekrefter Miljødirektoratet i en pressemelding.</p>
      <p>Det var en hann og en tispe som har markert revir i området som ble felt ved 13.30-tiden, opplyser Lars Gangås i SNO til <a href="https://www.nationen.no/nyhet/klart-for-ekstraordinaer-felling-av-to-ulver-i-rendalen/">Nationen.</a></p>
      <p>– Vi fikk oppdraget i dag, rekvirerte helikopter og var ferdig etter ti minutter, sier Gangås.</p>
      <p>Det er ordførerne i Tolga, Tynset og Rendalen som hadde søkt om fellingen på grunn av store skader på sau og rein i løpet av sommeren og høsten.</p>
      <h3>Ikke uventet</h3>
      <p>Det var ikke uventet at Miljødirektoratet ville gi grønt lys.</p>
      <p>I et brev til berørte parter og kommuner i oktober vurderte Miljødirektoratet det som aktuelt å gjennomføre ekstraordinært uttak av ulv i området i løpet av høsten eller vinteren, ifølge <a href="https://www.retten.no/nyheter/ulv/naringsliv/direktorat-mener-det-er-aktuelt-a-ta-ut-to-ulver-i-nord-osterdalen/s/5-44-374671">Arbeidets Rett.</a></p>
      <p>Vedtaket ble fattet bare halvannen uke før det kunne ha blitt drevet lisensjakt på ulv i området, som ligger utenfor ulvesonen, ifølge <a href="https://www.nationen.no/nyhet/klart-for-ekstraordinaer-felling-av-to-ulver-i-rendalen/">Nationen</a>. Lisensjakta starter 1. desember utenfor sonen.</p>
      <h3>Krevende felling</h3>
      <p>Den lokale sauebonden Gaute Ingebrigtsen mener det bra at det var staten og ikke lokale fellingslag som tok jobben i det han beskriver som et uveisomt område.</p>
      <p>– Det ville krevd vanvittig mye. Det er veldig mye snø og lite lys med korte dager. Det er nesten ikke veier i området, og erfaring viser at et lokalt fellingslag ikke får dispensasjon til å kjøre snøscooter, sier Ingebrigtsen til avisa.</p>
    </article>
  </body>
</html>