<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-bollywood-trending-latest-news-top-10-entertainment-latest-news-tanishaa-mukerji-latest-film-khabees-2859920.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T14:08:57+00:00"/>
    <meta property="og:title" content="बॉलीवुड मसाला: पढ़ें बॉलीवुड की 10 बड़ी खबरें और गॉसिप"/>
    <meta property="og:description" content="1- फैंस को दी तनीषा मुखर्जी ने खुशखबरी, इतने सालों बाद कर रही हैं फिल्मों में वापसी अभिनेत्री काजोल की बहन तनीषा मुखर्जी ने अपनी अगली फिल्म 'खबीस' की घोषणा की। तनीषा लंबे समय से..."/>
  </head>
  <body>
    <article>
      <h1>बॉलीवुड मसाला: पढ़ें बॉलीवुड की 10 बड़ी खबरें और गॉसिप</h1>
      <address><time datetime="2019-11-20T14:08:57+00:00">20 Nov 2019, 14:08</time> by <a rel="author">लाइव हिन्दुस्तान टीम,नई दिल्ली</a></address>
      <p>1- <a href="https://www.livehindustan.com/entertainment/story-tanishaa-mukerji-new-film-coming-soon-share-post-on-instagram-2859878.html">फैंस को दी तनीषा मुखर्जी ने खुशखबरी, इतने सालों बाद कर रही हैं फिल्मों में वापसी</a></p>
      <p>अभिनेत्री काजोल की बहन तनीषा मुखर्जी ने अपनी अगली फिल्म 'खबीस' की घोषणा की। तनीषा लंबे समय से रुपहले पर्दे से दूर हैं। सरीम मोमीम निर्देशित फिल्म में सिद्धांत कपूर भी हैं। </p>
      <p>2- <a href="https://www.livehindustan.com/entertainment/story-adah-sharma-will-be-seen-in-commando-3-2859898.html">लंबे समय से बड़े पर्दे से दूर हैं अदा शर्मा, इस फिल्म में आएंगी नजर</a></p>
      <p>अभिनेत्री अदा शर्मा एक बार फिर 'कमांडो' फिल्म सीरीज में नजर आएंगी। उनका कहना है कि यह एक्शन फ्रेंचाइजी की बड़ी फिल्म है। आगामी फिल्म 'कमांडो 3' में अदा शर्मा और अंगीरा धर, महिलाओं को किस तरह व्यवहार करना चाहिए, इस पुराने रूढ़िवादी विचारधाराओं को तोड़ती नजर आएंगी।</p>
      <p>3- <a href="https://www.livehindustan.com/entertainment/story-rishi-kapoor-compared-himself-with-ranbir-kapoor-ayushmann-khurrana-says-cant-do-experimental-films-2859796.html">ऋषि कपूर ने किया बेटे रणबीर कपूर-आयुष्मान खुराना से खुद को कंपेयर, कहा नहीं कर सकता...</a></p>
      <p>बॉलीवुड अभिनेता ऋषि कपूर का कहना है कि वह ऐसी एक्सपेरिमेंटल मूवीज नहीं कर सकते हैं जैसे रणबीर कपूर और आयुष्मान खुराना किया करते हैं। ऋषि ने कहा, इन दिनों सिनेमा कंटेंट बेस्ड हो गया है। ये सब इसलिए हुआ है कि अब दर्शक ज्यादा उदार हो गया है। वह बासी चीजों की जगह बेहतरीन कंटेंट देखना चाहता है। आज के दौर में सिनेमा में जो बदलाव आया है वह मेरे दौर में नहीं था। तब एक्टर्स की इमेज रोमांटिक हीरो, एक्शन हीरो, डांसिंग हीरो में कैद थी।</p>
      <p>4- <a href="https://www.livehindustan.com/entertainment/story-iffi-2019-international-film-festival-indian-panorama-will-show-26-films-2859773.html">IFFI 2019: गुजराती फिल्म से होगा भारतीय पैनोरमा का उद्घाटन, दिखाई जाएंगी कुल 26 फिल्में</a></p>
      <p>इंटरनेशनल फिल्म फेस्टिवल ऑफ इंडिया (IFFI) गोवा के पंजिम में शुरू हो चुका है। यह शो आज 20 नवंबर से शुरू होकर 28 नवंबर का खत्म होगा। इस कार्यक्रम में सिनेमा की तमाम हस्तियों को उनके योगदान के लिए सम्माकनित किया जाएगा। सुपरस्टाहर रजनीकांत और अमिताभ बच्चन को इस कार्यक्रम में बड़ा सम्मान मिलने जा रहा है। वहीं कार्यक्रम उद्घाटन समारोह में अमिताभ बच्चन ख़ास मेहमान बनेंगे। आज इस इवेंट के ओपनिंग सेरेमनी को फिल्ममेकर करण जौहर होस्ट करेंगे। वहीं इवेंट में इस दुनिया को अलविदा कह गए सितारों को श्रद्धांजलि भी दी जाएगी। </p>
      <p>5- <a href="https://www.livehindustan.com/entertainment/story-kbc-11-contestant-didnt-know-cfl-full-form-took-audience-poll-lifeline-to-win-2000-rupees-2859567.html">KBC 11: नहीं पता थी कंटेस्टेंट को CFL की फुल फॉर्म, मात्र 2000 रुपये के सवाल पर ली लाइफलाइन</a></p>
      <p><b>KBC 11: </b>केबीसी 11 में देखा गया है कि कंटेस्टेंट हॉट सीट पर आकर पहला पड़ाव जल्दी पार कर लेते हैं। इसमें काफी आसान सवाल पूछे जाते हैं जिसका तेजी से जवाब देते हुए कंटेस्टेंट आगे बढ़ते हैं। लेकिन कई बार कंटेस्टेंट को पहले ही पड़ाव में लाइफलाइन लेते भी देखा गया है। हाल ही में सोनी चैनल पर प्रसारित केबीसी 11 के एपिसोड में ऐसा ही कुछ देखने को मिला। </p>
      <p>6- <a href="https://www.livehindustan.com/entertainment/story-iffi-2019-rajnikanth-received-special-icon-award-on-international-film-festival-2859690.html">IFFI 2019 का हुआ आगाज, रजनीकांत को मिला स्पेशल आइकन अवॉर्ड, कहा ये</a></p>
      <p>रजनीकांत को स्पेशल आइकन अवॉर्ड से नवाजा गया है। इस दौरान उन्होंने कहा कि ‘मैं ये अवॉर्ड उन सभी डायरेक्टर्स, प्रोड्यूसर्स और टेक्नीशियंस को समर्पित करना चाहता हूं जिनके साथ मैंने काम किया है। और उससे भी ज्यादा अपने फैंस को समर्पित करना चाहता हूं- रजनीकांत’।</p>
      <p>7- <a href="https://www.livehindustan.com/entertainment/story-taapsee-pannu-relationship-and-marriage-says-this-about-it-2859709.html">तापसी पन्नू ने की रिलेशनशिप और शादी पर खुलकर बात, कहा...</a></p>
      <p>बॉलीवुड एक्ट्रेस तापसी पन्नू किसी न किसी वजह से चर्चा का विषय रहती हैं। ऐसे में इस बार उन्होंने अपने रिलेशनशिप और शादी को लेकर खुलकर बात की है। तापसी पन्नू का कहना है कि वह ईमानदार इंसान से शादी करना चाहती हैं।</p>
      <p>8- <a href="https://www.livehindustan.com/entertainment/story-amitabh-bachchan-share-childhood-photo-of-kareena-kapoor-khan-when-she-hurt-her-leg-during-shooting-of-pukar-guess-who-2859468.html">अमिताभ बच्चन ने शेयर की पुरानी तस्वीर, गोद में हैं आज की सुपरस्टार, क्या आपने पहचाना?</a></p>
      <p>अमिताभ बच्चन, बॉलीवुड के महानायक, सोशल मीडिया पर काफी एक्टिव रहते हैं। वे अपनी पर्सनल लाइफ से लेकर रील लाइफ फैंस के साथ साझा करते रहते हैं। इसके माध्यम से अमिताभ बच्चन दर्शकों से जुड़े रहते हैं और पल-पल की खबर उन्हें बताते रहते हैं। इसके अलावा अमिताभ बच्चन के अंदर एक खास बात और है, वो ये कि वे अक्सर अपने सोशल मीडिया अकाउंट से पुरानी तस्वीरें शेयर करते रहते हैं। </p>
      <p>9- <a href="https://www.livehindustan.com/entertainment/story-diljit-dosanjh-ask-hollywood-actress-gal-gadot-to-make-gobhi-parantha-for-him-as-he-will-get-curd-for-those-2859519.html">दिलजीत दोसांझ ने अपने लेटेस्ट पोस्ट में की इस हॉलीवुड एक्ट्रेस से ‘गोभी पराठा’ बनाने की मांग</a></p>
      <p>सिंगर-एक्टर दिलजीत दोसांझ की फिल्म ‘गुड न्यूज’ का ट्रेलर हाल ही में लॉन्च हुआ है। जिसे फैंस ने काफी अच्छा रिस्पॉन्स दिया है। ट्रेलर के बाद दिलजीत ने हॉलीवुड एक्ट्रेस और ‘वंडर वुमन’, गेल गडॉट को लेकर सोशल मीडिया पर एक कमेंट किया है। एक प्रशंसक के तौर पर गेल गडॉट के प्रति अपना प्यार जाहिर करने से कभी नहीं चूकते हैं। इस बार इस पंजाबी स्टार ने सोशल मीडिया पर 'वंडर वुमन' से गोभी के पराठे की मांग की है।</p>
      <p>10- <a href="https://www.livehindustan.com/entertainment/story-bigg-boss-13-sidharth-shukla-asim-riaz-fight-between-both-for-this-silly-reason-2859406.html">Bigg Boss 13: सिर्फ इतनी-सी बात पर हुई सिद्धार्थ शुक्ला-असीम रियाज के बीच हाथापाई, घरवालों ने किया दोनों का बीच-बचाव</a></p>
      <p><b>Bigg Boss 13: </b>बिग बॉस 13 टीवी का एक ऐसा पॉपुलर रिएलिटी शो है जिसमें हर रोज कुछ न कुछ नया देखने को मिलता है। फिर चाहे वह घर के सदस्यों में होने वाला लड़ाई-झगड़ा हो या फिर दोस्ती। हर रोज यहां रिश्ते बदलते हैं। कल के एपिसोड में असीम रियाज और सिद्धार्थ शुक्ला के बीच घमासान देखने को मिला। वजह रही संतरा और सेब छीलने की। </p>
    </article>
  </body>
</html>