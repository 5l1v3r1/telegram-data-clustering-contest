<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/milan-napoli-e-anche-gigio-vs-meret-sfida-tra-giovani-numeri-uno-352550"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T14:30:00+00:00"/>
    <meta property="og:title" content="Milan-Napoli è anche Gigio vs Meret: sfida tra giovani numeri uno"/>
    <meta property="og:description" content="Sabato alle 18 è in programma Milan-Napoli, un match molto atteso per diversi motivi: tra questi c'è per esempio il ritorno a San Siro di Carlo Ancelotti, ma anche la sfida a distanza tra Gianluigi Donnarumma e Alex Meret. I due giovani portieri si affronteranno dopo aver vissuto insieme gli ultimi giorni con la Nazionale italiana. "/>
  </head>
  <body>
    <article>
      <h1>Milan-Napoli è anche Gigio vs Meret: sfida tra giovani numeri uno</h1>
      <address><time datetime="2019-11-20T14:30:00+00:00">20 Nov 2019, 14:30</time> by <a rel="author">Enrico Ferrazzi</a></address>
      <p>Sabato alle 18 è in programma Milan-Napoli, un match molto atteso per diversi motivi: tra questi c'è per esempio il ritorno a San Siro di Carlo Ancelotti, ma anche la sfida a distanza tra Gianluigi Donnarumma e Alex Meret. I due giovani portieri si affronteranno dopo aver vissuto insieme gli ultimi giorni con la Nazionale italiana. </p>
      <p><b>GIGIO LEADER</b> - Come riporta La Gazzetta dello Sport, la stagione di Gigio in rossonero è iniziata alla grande dal punto di vista personale: il giovane portiere milanista ha infatti salvato la porta del Diavolo in più occasioni, tanto che, con una media di 6,22, è il secondo miglior rossonero per rendimento dopo Theo Hernandez (6,27). La crescita di Donnarumma continua senza sosta e non è un caso che Boban lo abbia indicato come uno dei leader dello spogliatoio rossonero. </p>
      <p><b>RIVALITA' POSITIVA</b> - Anche Meret sta facendo molto bene, sintomo che la grande rivalità che è nata tra i due nell'ultimo periodo sta facendo bene ad entrambi. Dopo essere stati compagni di squadra nell'ultima settimana nell'Italia di Mancini, ora i due giovani estremi difensori sono pronti per tornare avversari: sabato gli occhi di tutti saranno anche su di loro e chissà che uno dei due non sia decisivo per il successo della sua squadra. <br/> </p>
    </article>
  </body>
</html>