<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/sausi---jubiliejiniai-laimos-vaikules-koncertai-visoje-lietuvoje-1751274/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T14:38:00+00:00"/>
    <meta property="og:title" content="Sausį – jubiliejiniai Laimos Vaikulės koncertai visoje Lietuvoje"/>
    <meta property="og:description" content="Reklama"/>
  </head>
  <body>
    <article>
      <h1>Sausį – jubiliejiniai Laimos Vaikulės koncertai visoje Lietuvoje</h1>
      <address><time datetime="2019-11-20T14:38:00+00:00">20 Nov 2019, 14:38</time> by <a rel="author">Organizatorių inf.</a></address>
      <p>Reklama</p>
      <p>
        <b>2020 m. sausio 23 – 26 d. Vilniuje, Kaune, Klaipėdoje ir Šiauliuose savo Jubiliejinnius koncertus surengs viena mylimiausių mūsų šalyje dainininkių – Laima Vaikulė. Šį kartą scenos diva pasirodys kartu su Latvijos bigbendu ir šokių grupe iš Ukrainos „Freedom“, o programoje skambės ne tik naujausi, bet ir žinomiausi dainininkės kūriniai, gyvuojantys scenoje jau ne vieną dešimtmetį.</b>
      </p>
      <p>
        <b>JI – ypatinga</b>
        <b>, </b>
        <b>neprilygstama ir vienintel</b>
        <b>ė.</b>
        <b> </b>
        <b>JI – ne tokia kaip visi. JI - LAIMA VAIKULĖ.</b>
      </p>
      <p>Laimos Vaikulės žvaigždė sužibo estrados muzikos padangėje ’80-ųjų viduryje. Netikėtai ir labai ryškiai. Pradedančioji vokalistė stebino absoliučiai viskuo. Ji dainavo ne taip kaip visi, elgėsi scenoje kitaip nei visi. Laima tiesiog kardinaliai išsiskyrė iš visų to meto populiariosios muzikos atlikėjų... Jos net nebuvo su kuo palyginti!</p>
      <p>Dainininkės karjera prasidėjo populiariame Jurmalos kabarete „Juras Perle“. Jau tada jausmingas ir gilus Laimos balsas, švelnus latviškas akcentas ir rafinuoto stiliaus pojūtis atverdavo klausytojams dar neregėtus tolius, o subtilūs judesiai ir choreografija tapo tikru kultūriniu šoku to meto publikai. Jos įvaizdis buvo toks pats nuostabus kaip ir muzika, kurią specialiai jai kūrė Raimondas Paulas. Tai būtent ta genialioji muzika, kuriai Laima yra ištikima iki šiol.</p>
      <p>Po kabareto laikų dainininkė žengė į savo naująją karjeros erą – ji dalyvavo daugelyje muzikos festivalių, tarp kurių „Bratislavos Lyra-87“ (laimėtas Grand Prix), „Metų daina“ Maskvoje, „World Music Award“ Monake ir kituose. Taip pat filmavosi vaidybiniuose ir muzikiniuose filmuose, bendradarbiavo su JAV garso įrašų studija MCA/GRP, kuri išleido sėkmės sulaukusį albumą „Laima Tango“, dalyvavo Naujametiniame „Red-White Show“ Tokijuje ir intensyviai rengė pasaulinius gastrolinius turus. Laima koncertavo didžiausiose ir prestižinėse koncertų salėse Europoje, JAV, Kanadoje, Izraelyje, tarp kurių - „Carnegie Hall“, „Madison Square Garden“, „Radio City Music Hall“, „Universal Studios“ ir daugelis kitų.</p>
      <p>Mokslai Maskvos teatro menų institute (GITIS) suteikė artistei galimybę tapti ne tik savo koncertinių programų autore, bet ir jų režisiere. Ir praėjus daugeliui metų po savo debiuto, Laima prisistatė publikai visiškai naujame amplua – kaip brandi, šiaurietiškai santūri, tačiau beprotiškai seksuali diva. Prie programos pastatymo prisidėjo garsi choreografė Ala Sigalova ir tai nebuvo eilinis koncertas – tai buvo tikras ekstravagancijos triumfas. Nuo tada kiekvienas Laimos šou kaskart vis įspūdingesnis, o tobula judesių plastika, profesionalūs šokėjai, elegantiški scenos drabužiai, subtilus rafinuotumas ir aksominis balso tembras priverčia vėl ir vėl žavėtis unikaliu L.Vaikulės talentu.</p>
      <p>Reklama</p>
      <p>Per savo karjerą Laima įrašė daugiau kaip 10 albumų, kurie buvo parduoti daugiau kaip 20 mln. kopijų tiražu. Dainininkės dainoms buvo sukurta daugybė vaizdo klipų, o jos hitus „Dar ne vakaras“, „Vernisažas“, „Aš išėjau į Piccadilly“, „Acapulco“ bei daugelį kitų mėgsta ir dainuoja milijonai Laimos Vaikulės gerbėjų visose pasaulio šalyse.</p>
      <figure>
        <iframe src="https://www.youtube.com/embed/BL-a2PACk5w" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/_PMpMMz8H2A" width="640" height="340" data-service="Youtube" scrolling="no"/>
      </figure>
      <p>Koncertai vyks:</p>
      <p>Sausio 23 d. – Vilnius, „Compensa“ koncertų salė (www.bilietai.lt)</p>
      <p>Reklama</p>
      <p>Sausio 24 d. – Klaipėda, „Švyturio“ arena (www.bilietai.lt)</p>
      <p>Sausio 25 d. – Kaunas, „Žalgirio“ arena (www.bilietai.lt)</p>
      <p>Sausio 26 d. – Šiauliai, „Šiaulių arena (www.ticketmarket.lt)</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/renginiai/sausi---jubiliejiniai-laimos-vaikules-koncertai-visoje-lietuvoje-1737057/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/laima-vaikule-as-visados-puikios-nuotaikos-1720511/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/palangos-koncertu-saleje-koncertuos-latvijos-estrados-zvaigzde-laima-vaikule-1710150/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/laima-vaikule-rusijoje-sukele-skandala-1657601/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/vaikulei-grasinama-del-pozicijos-apie-kryma-1656994/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/klaipedoje-koncertuos-zavingoji-laima-vaikule/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/pries-pat-naujuosius---laimos-vaikules-koncertai-kaune-ir-klaipedoje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/moters-dienos-proga-kaune----laimos-vaikules-ir-kauno-miesto-simfoninio-orkestro-koncertas/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>