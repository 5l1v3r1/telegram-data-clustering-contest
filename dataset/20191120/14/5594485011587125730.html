<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nov-variant-pravitelstvoto-predlozhi-godishen-limit-na-platenite-bolnichni_news710415.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T14:45:00+00:00"/>
    <meta property="og:title" content="Нов вариант: Правителството предложи годишен лимит на платените болнични!"/>
    <meta property="og:description" content="Бисер Петков обясни, че всички мерки за ограничаване на фалшивите болнични, обсъждани до сега, отново ще бъдат обсъдени в тристранния съвет"/>
  </head>
  <body>
    <article>
      <h1>Нов вариант: Правителството предложи годишен лимит на платените болнични!</h1>
      <h2>Бисер Петков обясни, че всички мерки за ограничаване на фалшивите болнични, обсъждани до сега, отново ще бъдат обсъдени в тристранния съвет</h2>
      <address>
        <time datetime="2019-11-20T14:45:00+00:00">20 Nov 2019, 14:45</time>
      </address>
      <p>https://blitz.bg/obshtestvo/nov-variant-pravitelstvoto-predlozhi-godishen-limit-na-platenite-bolnichni_news710415.html Blitz.bg</p>
      <figure>
        <img src="https://static.blitz.bg/documents/thumbnails/730/201710/1507886171-img-4754jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Работодателите да плащат не повече от 15 дни болнични в годината. Това е една от идеите за справяне на проблема с фалшивите болнични. Тя ще бъде обсъдена от социалните партньори в Тристранния съвет, заяви социалния министър Бисер Петков, предаде БНР.</b><br/><br/>Сред предложенията за решаване на проблема с фалшивите болнични е и личният лекар да има право да ни дава по-малко дни болнични. Петков обясни, че всички мерки за ограничаване на фалшивите болнични, обсъждани до сега, отново ще бъдат обсъдени в тристранния съвет.</p>
      <p>Приходната агенция събира вноските за болнични, издаването им се контролира от здравните инспекции, а НОИ ги плаща. Това прави контролът неефективен, твърди председателят на парламентарната социална комисия. Според омбудсмана пък трябва да има и механизъм, чрез който да се контролира спазва ли се режимът предписан в болничния лист.</p>
      <p>Все още не е ясно кога ще се проведе Тристранният съвет, на който ще се набележат мерки за ограничаване на злоупотребите с болнични.</p>
    </article>
  </body>
</html>