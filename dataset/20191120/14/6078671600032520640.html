<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/dubioza-kolektiv-sofiya-1618423.html"/>
    <meta property="og:site_name" content="Cross"/>
    <meta property="article:published_time" content="2019-11-20T14:10:00+00:00"/>
    <meta property="og:title" content="Ясна е подгряващата група в концерта на DUBIOZA KOLEKTIV на 29 ноември! (Видео)"/>
    <meta property="og:description" content="Македонската dub reggae банда - Conquering Lion открива шоуто в “Арена Армеец”!"/>
  </head>
  <body>
    <article>
      <h1>Ясна е подгряващата група в концерта на DUBIOZA KOLEKTIV на 29 ноември! (Видео)</h1>
      <address>
        <time datetime="2019-11-20T14:10:00+00:00">20 Nov 2019, 14:10</time>
      </address>
      <p>Македонската dub reggae банда - Conquering Lion открива шоуто в “Арена Армеец”!</p>
      <p>/КРОСС/ Conquering Lion от Македония ще е подгряващата банда в концерта на DUBIOZA KOLEKTIV в София на 29 ноември! Седемте музиканта свирят на най-различни инструменти (от класическата китара до перкусии и тромбон) и са добре познати и у нас с танцувалния си коктейл от реге, дъб и плътен китарен звук.</p>
      <p>Тази година момчетата отбелязаха 12 години от създаването на бандата, през които години могат да се похвалят с хиляди усмихнати фенове и концерти в цяла Европа и Балканите, a и с четири албума зад гърба си.</p>
      <p>Сетът им ще продължи 45 минути, а веселата банда чудесно подхожда и ще направи забавно-музикален преход към хедлайнерите на вечерта – DUBIOZA KOLEKTIV!</p>
      <p>Симпатягите от Босна и Херцеговина също се готвят да подарят на всички в залата голяма забава, страхотни емоции и купон и можем да им вярваме напълно, защото добре знаем на какво са способни!</p>
      <p>В началото на месеца DUBIOZA KOLEKTIV бяха в София за специално warm up party в клуб “Строежа” и за изнанадващо свирене на открито в София – насред Женския пазар!</p>
      <p>На 5 ноември беше и световната премиера на общата им песен с Manu Chao - "Cross The Line". Сингълът ще бъде част от предстоящия девети албум на бандата, който се очаква да бъде факт на 28 януари 2020 г.</p>
      <figure>
        <iframe src="https://www.youtube.com/embed/JexrMbqFmao" width="640" height="360" data-service="Youtube" scrolling="no"/>
      </figure>
      <p><b>Билетите</b> за концерта на DUBIOZA KOLEKTIV с подгряващи Conquering Lion на 29 ноември в “Арена Армеец” се продават с пълна сила ексклузивно в системата на Eventim.bg. Могат да се закупят още от: офис на Eventim на ул. “6-ти септември” 58, Office 1 Superstore, бензиностанции OMV, Orange Center, Orange.bg, Usit Colours, Билетен център НДК, Строежа, Български пощи, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“. Цената им е от 35 до 45 лв. според мястото в залата. Билети можете да поръчате <a href="https://www.eventim.bg/bg/bileti/dubioza-kolektiv-sofia-sports-hall-arena-armeec-1112310/performance.html">ТУК</a>. </p>
      <p>Организаторите от Stroeja напомнят, че вратите на залата отварят в 18:30 ч., а концертната програма стартира в 19:30 ч. Препоръчват и възможно най-ранно пристигане на публиката в залата – за повече комфорт.</p>
      <p>DUBIOZA KOLEKTIV са една от най-популярните и обичани балкански банди. Те бяха у нас за последно през 2017-а, когато зарадваха повече от 10 000 души в “Арена Армеец” с незабравимо шоу и страхотна енергия. Бандата, чиято музика е смесица от рок, ска, дъб и реге, весели публиката в продължение на повече от два часа.</p>
      <p>Самите DUBIOZA KOLEKTIV определят стила си като “политически некоректна смесица от ска, пънк, реге, с добавка от балкански ритми”. Често участват в необявени изяви на открито, подкрепящи определени каузи. Запазена марка на бандата е сценичното им облекло в жълто и черно.</p>
      <p>В България музикантите са известни с експлозивните си изяви на живо и не случайно ни включват в турнетата си за пореден (6-ти) път.</p>
      <p>Сред добре познатите им парчета са: “Kokuz”, “Balkan Funk”, “Kažu”, “Free.mp3”, “Firma Ilegal”, “U.S.A.”, “No Escape (from Balkan)”, “Hay Libertad”, “Vlast i policija”, “One More Time” и много други.</p>
      <p>Този път се обещават да изпълнят и някои съвсем нови песни, които ще бъдат част от предстоящия им албум. Шоуто им в София ще бъде последното от тазгодишното им европейско турне, което ще продължи през февруари догодина.</p>
      <p>Присъединете се към събитието във <a href="https://www.facebook.com/events/364319551075637/">фейсбук</a></p>
      <figure>
        <iframe src="https://www.youtube.com/embed/WxckCfIY1XM" width="640" height="360" data-service="Youtube" scrolling="no"/>
      </figure>
      <p>&amp;feature=emb_logo</p>
    </article>
  </body>
</html>