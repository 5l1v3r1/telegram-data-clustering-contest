<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/verhovniy-sud-viznav-zakonnoyu-readmisiyu-saakashvili-do-polschi-v-2018-roci-330308_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T14:10:00+00:00"/>
    <meta property="og:title" content="Верховний суд визнав законною реадмісію Саакашвілі в 2018 році"/>
    <meta property="og:description" content="У свою чергу Міхеіл Саакашвілі заявив, що оскаржить таке рішення у Страсбурзі."/>
  </head>
  <body>
    <article>
      <h1>Верховний суд визнав законною реадмісію Саакашвілі в 2018 році</h1>
      <h2>У свою чергу Міхеіл Саакашвілі заявив, що оскаржить таке рішення у Страсбурзі.</h2>
      <address>
        <time datetime="2019-11-20T14:10:00+00:00">20 Nov 2019, 14:10</time>
      </address>
      <p>Верховний суд України визнав законною <b><a href="https://dt.ua/UKRAINE/viyskova-prokuratura-rozsliduye-vidvorennya-saakashvili-z-ukrayini-325551_.html">реадмісію Міхеіла Саакашвілі</a> </b>до Польщі у 2018 році, повідомила у Facebook пресслужба судової установи. Саакашвілі вже заявив, що оскаржить таке рішення суду.</p>
      <p>"Верховний Суд залишив без задоволення касаційну скаргу Міхеіла Саакашвілі у справі за його позовом до Адміністрації Державної прикордонної служби України, Державної міграційної служби України, Міністерства внутрішніх справ України стосовно визнання незаконними та скасування рішення та вчинення дій щодо реадмісії позивача до Республіки Польща", - <a href="https://www.facebook.com/supremecourt.ua/posts/561748277933395?__xts__%5B0%5D=68.ARBQnwhsUpoYvpVhWUuWeLBP-GMKV1yLwQCbyg7fH2xhJDY8lNrfiV0F8PvYRA16xmeQflJjqQMvIU4qwBNOTYBorA36-VXxhkIfDgCYRS61ivuJbK8KHJCM2yj28Z8X4FkUAv-PxdA_JTWW2EbmHHpbEZCWOeDxmiHQnM10TxLjx_DdHT2GDH6pDec-OHfkaNS8BWeP8rlUYItTi8mqvt526cBgL6wcf-2IcAB5tEPebaElfmqJG9amm2QWthUOC565GVsYN289T2dnDngSwzntov58kEpejnO3X34IGz_P8z_wj0xomIqo-nvRpW_IfXNOw_VNoc0Mgs9J3qY&amp;__tn__=-R">йдеться </a>у повідомленні.</p>
      <p>Таким чином Верховний Суд залишив у силі рішення судів попередніх інстанцій, які також відмовили Саакашвілі у задоволенні аналогічних позовів.</p>
      <p>"Постанова набирає законної сили з моменту її прийняття, є остаточною і оскарженню не підлягає. Рішення прийнято під час судового засідання 19 листопада 2019 року. Повний текст Постанови буде виготовлено протягом п'яти днів", - зазначили у суді.</p>
      <p>У свою чергу Саакашвілі написав у Facebook, що оскаржить відповідне рішення Верховного суду.</p>
      <p>"Звісно, я оскаржу це рішення в Страсбурзі, де 100% виграю, але це беззаконня, вчинене Верховним судом ще раз показує наскільки все ще сильний вплив має Порошенко у всіх держструктурах України. І наскільки ця система буде всіляко противитися і підривати починання президента та його команди", - йдеться у <a href="https://www.facebook.com/SaakashviliMikheil/posts/2851890854841277?__xts__%5B0%5D=68.ARDJ-031o2LSdT-F_avAif3e_nO4wI9v78cLcbMOdHx_RVGAXxLnUA3rSYoHlJJ6W9Gjr7muqJO0U9CxugqGnAb5mfw-_uC85pK1JMhvpRIcRo3avri15WBUR0ZieJdA2j9y_u94_ETUNvpzSHY2saVdnFwIjkyx3EIKtl2ZSlEgzEU3QF7aq2a3GWwfk5B3KfmLJ0W9HOA9oGrH-e4cg6mZaZgcSUeNJKwmUwe1Xu3SQApCDi8dsAPL3E31BGXQ3DVlYdvJM5pItEe2JGqr3qkqhI6Z9HwLMhO7PHuOGL7H-421PGjs0pNf8d70uDJsNIrKQsxVaayI41G9vHG_uFZ2Kg&amp;__tn__=-R">повідомленні</a>.</p>
      <p>12 лютого минулого року Саакашвілі покинув Україну через застосування до нього реадмісії. Рішення було прийнято на тлі акцій протесту в Києві, які він організовував. Політика затримали бійці спецпідрозділу ДПСУ в київському ресторані й уже через годину <b><a href="https://dt.ua/POLITICS/saakashvili-priletiv-do-varshavi-269109_.html">чартерним рейсом відправили до Варшави</a></b>. Після видворення з України <b><a href="https://dt.ua/POLITICS/saakashvili-na-tri-roki-zaboronili-v-yizd-do-ukrayini-270069_.html">Держприкордонслужба на три роки заборонила Саакашвілі в'їзд до країни</a></b>.</p>
      <p>У травні цього року Міхеіл Саакашвілі повернувся до України після того, як президент Володимир Зеленський скасував рішення п'ятого президента Петра Порошенка про позбавлення Саакашвілі <b><a href="https://dt.ua/POLITICS/zelenskiy-saakashvili-povernuv-ukrayinske-gromadyanstvo-312696_.html">громадянства України</a></b> у липні 2017 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>