<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/naujas-e-tron-seimos-suv-kupe-audi-e-tron-sportback-1751272/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T14:32:00+00:00"/>
    <meta property="og:title" content="Naujas „e-tron“ šeimos SUV kupė: „Audi e-tron Sportback“"/>
    <meta property="og:description" content="Reklama"/>
  </head>
  <body>
    <article>
      <h1>Naujas „e-tron“ šeimos SUV kupė: „Audi e-tron Sportback“</h1>
      <address><time datetime="2019-11-20T14:32:00+00:00">20 Nov 2019, 14:32</time> by <a rel="author">Fabula ir partneriai</a></address>
      <p>Reklama</p>
      <p>
        <b>„Ateitis yra elektrinė“ – „Audi“ nuosekliai laikosi savo strategijos ir pristato antrą „e-tron“ gamos modelį. „Audi e-tron Sportback“ yra dinamiškas 300 kW galios SUV kupė, vienu įkrovimu galintis nuvažiuoti iki 446 kilometrų. Jo skaitmeniniai „matrix LED“ žibintai yra pirmą kartą panaudoti serijinės gamybos automobilyje. Šviesa yra išskaidoma į mažiausius pikselius ir gali būti nukreipta su ypatingu tikslumu – tai leidžia saugiau važiuoti siauruose kelio ruožuose ir taip pat rodo kurioje eismo juostos vietoje yra automobilis. Šio modelio debiutas Lietuvoje numatytas 2020 m. pavasarį.</b>
      </p>
      <p><b>Elegantiškas, efektyvus, ekspresyvus: išorės dizainas<br/></b>„Audi e-tron Sportback“ apjungia erdvaus SUV galią su keturių durelių kupė elegancija ir progresyviu elektromobilio charakteriu. Jis yra 4901 mm ilgio, 1935 mm pločio ir 1616 mm aukščio. Jo plokščias stogas driekiasi virš atletiško kėbulo ir staigiai žemėja gale, kaip būdinga kupė stiliui.</p>
      <p>Su aštuoniakampėmis vientisomis grotelėmis, ryškiomis ratų arkomis ir efektinga galine dalimi „Audi e-tron Sportback“ puikiai atspindi naują markės dizainą, o SUV kupė detalės neleidžia abejoti, kad jis yra varomas vien tik elektra.</p>
      <p>Elektrinis SUV galimas trylikos skirtingų spalvų, tarp kurių yra ir nauja metalizuota „plasma blue“ spalva, siūloma išskirtinai tik „e-tron Sportback“ modeliui.<br/>„S line“ modelis dar labiau pabrėžia sportiškus „Audi e-tron Sportback“ modelio genus. Standartinėje įrangoje sumontuoti 20 colių ratlankiai ir sportinė pneumatinė pakaba, o išraiškingų formų priekinis buferis šonuose turi didesnius ortakius, pagerinančius oro srauto aptakumą.</p>
      <p>
        <b>Itin mažas pasipriešinimo koeficientas: tobula aerodinamika maksimaliam nuvažiuojamam atstumui</b>
      </p>
      <p>„Audi e-tron Sportback“ su „S line“ apdaila ir virtualiais išoriniais veidrodėliais pasižymi itin mažu 0,25 pasipriešinimo koeficientu – jis net mažesnis nei giminingame „Audi e-tron“ modelyje. Dėl to labiausiai prisidėjo kupė tipo kėbulas, kuris lėmė mažesnį aerodinaminį pasipriešinimą už automobilio. Šioje vietoje efektyvus „Sportback“ kupė kėbulas mažina vėjo sūkurius, o tai lemia mažesnes degalų sąnaudas. Matuojant WLTP ciklu vienu įkrovimu SUV kupė gali nuvažiuoti iki 446 km. Maždaug 30 km didesnį nuvažiuojamą atstumą, palyginti su „e-tron“, užtikrina labiau efektyvios aerodinaminės kėbulo savybės.</p>
      <p>Reklama</p>
      <p>
        <b>Pasaulinė serijinio modelio inovacija: skaitmeniniai „matrix LED“ žibintai</b>
      </p>
      <p>„Audi“ yra pirmas gamintojas pasaulyje, siūlantis skaitmeninius „matrix LED“ žibintus. Suskirstyta į mažiausius pikselius, žibintų šviesa itin ryškiai apšviečia kelią. Ši konstrukcija paremta DMD (angl. Digital Micromirror Device) technologija, kuri naudojama daugelyje vaizdo projektorių. Jos pagrindas yra mažas lustas su milijonu mikroveidrodžių, kurių vieno kraštinės ilgis siekia vos kelias šimtąsias milimetrų.</p>
      <p>„Audi e-tron Sportback“ skaitmeninės šviesos, kurios bus siūlomos nuo 2020 m. vidurio, atlieka daug užduočių. Skaitmeninė trumpųjų šviesų technologija su ypatingu tikslumu apšviečia posūkius, miestų gatves ir užmiesčio kelius, o tolimosios šviesos dar geriau nukreipia spindulius nuo kitų eismo dalyvių. Be to, jos taip pat turi tokias pažangias funkcijas kaip juostų ir orientacinės šviesos.</p>
      <p>
        <b>Sportiškas efektyvumas: elektriniai varikliai, elektrinė visų ratų pavara, pakaba</b>
      </p>
      <p>„Audi e-tron Sportback 55 quattro“ leidžia vairuotojui mėgautis efektyvumu, dinamika ir ypatinga ramybe. Kiekviena ašis turi sumontuotą elektros variklį, varomą trifaze elektros srove. Pasiekdami 265 kW galią ir 561 Nm sukimo momentą, du elektros varikliai SUV kupė padeda itin greitai įsibėgėti ir važiuoti be taršos praktiškai visiškoje tyloje. Iki 100 km/h „Audi e-tron Sportback 55 quattro“ įsibėgėja per 6,6 sekundes, o maksimalus greitis yra apribotas ties 200 km/h. Perjungęs važiavimo režimą iš D į S padėtį ir visiškai nuspaudęs akceleratorių, vairuotojas gali aktyvuoti „boost“ režimą, kuomet aštuonioms sekundėms elektros pavara pasiekia 300 kW galią ir 664 Nm sukimo momentą. Tai SUV kupė leidžia nuo 0 iki 100 km/h įsibėgėti per 5,7 sekundes.</p>
      <p>Vienas svarbiausių faktorių, lemiančių sportišką charakterį ir ypatingai geras valdymo savybes, yra žemai sumontuoti pavaros elementai, užtikrinantys gerokai žemesnį svorio centrą, palyginti su įprastu SUV. Visi sunkiausi elementai yra sumontuoti automobilio centre. Svorio paskirstymas ašims yra puikiai subalansuotas su beveik 50:50 siekiančiu santykiu ir neutraliomis inercinėmis kėbulo savybėmis.</p>
      <p>Reklama</p>
      <p>
        <b>95 kWh energija: aukštos įtampos akumuliatorių sistema ir rekuperavimas</b>
      </p>
      <p>„Audi e-tron Sportback 55 quattro“ akumuliatoriai talpina 95 kWh energijos, iš kurių vartotojui pasiekiama 86,5 kWh ir jie veikia naudodami 396 voltų įtampą. Akumuliatorių įranga yra ypatingai tvirta ir atspari smūgiams – tą užtikrina vientisas apsauginis karkasas ir aliuminio laminatas, kuriame sumontuoti 36 colių moduliai.</p>
      <p>Stabdant nuo 100 km/h „Audi e-tron Sportback 55 quattro“ maksimaliai gali rekuperuoti iki 300 Nm ir 220 kW energijos. Itin lankstus temperatūrų valdymas, apimantis keturias atskiras grandines, maksimaliai efektyviai reguliuoja aukštos įtampos elementų temperatūrą.</p>
      <p><b>Tęskite kelionę vos po 30 minučių: įkrovimo būdai<br/></b>Tolimose kelionėse „Audi e-tron Sportback 55 quattro“ gali būti įkraunamas nuolatine DC srove iki 150 kW galia greitojo įkrovimo stotelėse. Vos per pusvalandį akumuliatoriai įkraunami iki 80 % – pakankamai, kad galima būtų nuvažiuoti kitą ilgą tolimos kelionės etapą.</p>
      <p>Krovimui viešose AC įkrovimo stotelėse galima naudoti standartinį „mode-3“ kabelį. Elektromobilį galima įkrauti iki 11 kW siekiančia galia, o pasirinktinai užsisakius elektromobilyje esantį kroviklį, kuris bus galimas nuo 2020 m. vasaros, įkrovimo galią galima padidinti iki 22 kW. „Audi“ priklausantis įkrovimo vietų tinklas „e-tron Charging Service“ leidžia naudotis beveik 120 000 viešųjų įkrovimo vietų 21-oje Europos šalyje ir šis skaičius vis auga. Ar krausite įprastu ar greituoju būdu, 11 ar 150 kW, užteks vienos kortelės, kad būtų pradėtas įkrovimas. „Plug &amp; Charge“ funkcija, kuri taip pat bus galima nuo 2020 metų, įkrovimą padarys dar patogesniu: elektromobilis pats užsiregistruos įkrovimo stotelėje ir pradės krovimą.</p>
      <p>
        <b>Ištobulinta forma ir funkcija: salonas</b>
      </p>
      <p>Reklama</p>
      <p>Turėdamas 2928 mm atstumą tarp ašių, „Audi e-tron Sportback“ yra itin erdvus elektromobilis penkiems keleiviams ir jų bagažui. Stogo aukštis gale yra tik 20 mm žemesnis nei „Audi e-tron“, o čia sėdinčių keleivių kojoms yra itin daug vietos – grindyse yra tik plokščias pakilimas centrinio tunelio vietoje. Su 60 l krovinių skyriaus talpa po priekiniu gaubtu, kuriame laikomas instrumentų rinkinys ir įkrovimo kabelis, automobilis iš viso turi 615 l, skirtus daiktams. Nulenkus galinių sėdynių atlošus bagažo skyrius padidėja iki 1655 l.</p>
      <p>Kai su „Audi e-tron Sportback“ važinėjama mieste, salone praktiškai tylu – tą užtikrina pažangi garso izoliacija ir garsiniai aerodinamikos sprendimai. Todėl čia „Hi-Fi“ garso sistema skamba dar maloniau, ypatingai jei sumontuota pasirenkama „Bang &amp; Olufsen Premium 3D Sound“ garso sistema. Dar vienas patogus multimedijos sistemos modulis yra „Audi phone box“, kuris yra pavyzdinis kalbant apie junglumą ir garso kokybę, taip pat belaidį įkrovimą.</p>
      <p>
        <b>Juntamas ir suprantamas: valdymo koncepcija</b>
      </p>
      <p>Taip pat kaip ir didesniuose „Audi“ modeliuose, „e-tron Sportback“ turi „MMI touch response“ valdymo sistemą su dviem ekranais. Jutiminis ir garsinis atsakas patvirtina kai pirštu aktyvuojama norima funkcija. Viršutiniame 12,1 colių ekrane vairuotojas valdo multimedijos sistemą, telefoną, navigatorių ir specialius „e-tron“ nustatymus. Žemiau esantis 8,6 colių ekranas naudojamas teksto įvedimui ir patogumo bei klimato kontrolės sistemų valdymui.</p>
      <p>12,3 colių virtualus „Audi“ prietaisų skydelis taip pat yra standartinės „Audi e-tron Sportback“ įrangos dalis.</p>
      <p>
        <b>„my Audi“ programa</b>
      </p>
      <p>Reklama</p>
      <p>Nemokama „myAudi“ programa gali susieti automobilį su telefonu, kuris leidžia „Audi e-tron Sportback” savininkui nuotoliniu būdu reguliuoti visas įkrovimo funkcijas. Tai apima akumuliatorių įkrovos rodymą ir galimą nuvažiuoti atstumą, įkrovimo aktyvavimą, laikmačių nustatymą ir važiavimo statistikos rodymą. Tolimose kelionėse „e-tron“ maršruto planuotojas rodo reikiamus sustojimus įkrovimui kelyje tiek programoje telefone, tiek ir MMI sistemoje. Dar viena „myAudi“ programos funkcija yra išankstinis salono šildymo arba vėsinimo aktyvavimas.</p>
      <p>
        <b>Užtikrinant saugumą mieste ir tolimose kelionėse: vairuotojo pagalbinės sistemos</b>
      </p>
      <p>„Audi“ siūlomos vairuotojo pagalbinės sistemos „e-tron Sportback“ padeda vairuotojui ir sumažina įtampa daugelyje situacijų. „Audi pre sense basic“ ir „Audi prie sense front“ saugumo sistemos yra standartinė įranga. Miestui „Audi“ siūlo specialiai pritaikytą „City“ pagalbos paketą, kuris apima važiavimo sankryžose pagalbą ir perspėjimą apie iš šono atvažiuojančius automobilius, kai važiuojama atbulomis, taip pat persirikiavimo ir išvažiavimo iš eismo juostos perspėjimus. „Audi pre sense 360°“ turi priekinių, galinių ir šoninių sistemų pagalbą. Ši sistema pastebi avarines situacijas ir imasi reikiamų veiksmų – nuo stabdymo iki saugos diržų įtempimo.</p>
      <p>Visas „Audi e-tron Sportback“ pagalbines sistemas apima standartinis centrinis vairuotojo pagalbos valdiklis. Jis nuolatos modeliuoja skirtingas situacijas ir tam, priklausomai nuo pasirinktos įrangos, naudoja duomenis gaunamus iš penkių radarų, penkių vaizdo kamerų ir dvylikos ultragarsinių jutiklių.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/audi-elektromobiliai-skleis-kosminiu-laivu-garsus/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/paryziaus-autosalonas-audi-e-tron-spyder/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>