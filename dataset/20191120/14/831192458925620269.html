<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/kapnizete-antechete-na-deite-pos-moiazoyn-oi-pneymones-sas-giatros-anevase-sokaristiko-vinteo-me-toys-pneymones-enos-chronioy-kapnisti-poy-katelixe-prosochi-sklires-eikones/"/>
    <meta property="og:site_name" content="europost.gr"/>
    <meta property="article:published_time" content="2019-11-20T14:12:56+00:00"/>
    <meta property="og:title" content="Καπνίζετε?… Αντέχετε να δείτε πως μοιάζουν οι πνεύμονές σας?… Γιατρός ανέβασε σοκαριστικό βίντεο με τους πνεύμονες ενός χρόνιου καπνιστή που κατέληξε – Προσοχή σκληρές εικόνες!"/>
    <meta property="og:description" content="Την ώρα που στην Ελλάδα γίνεται πολύς λόγος για τον αντικαπνιστικό νόμο, στο διαδίκτυο κυκλοφορεί εδώ και κάποιες μέρες το βίντεο από νοσοκομείο της Κίνας, που ανάρτησε γιατρός προκειμένου να δείξει στους καπνιστές τη ζημιά"/>
  </head>
  <body>
    <article>
      <h1>Καπνίζετε?… Αντέχετε να δείτε πως μοιάζουν οι πνεύμονές σας?… Γιατρός ανέβασε σοκαριστικό βίντεο με τους πνεύμονες ενός χρόνιου καπνιστή που κατέληξε – Προσοχή σκληρές εικόνες!</h1>
      <address>
        <time datetime="2019-11-20T14:12:56+00:00">20 Nov 2019, 14:12</time>
      </address>
      <p>Την ώρα που στην Ελλάδα γίνεται πολύς λόγος για τον αντικαπνιστικό νόμο, στο διαδίκτυο κυκλοφορεί εδώ και κάποιες μέρες το βίντεο από νοσοκομείο της Κίνας, που ανάρτησε γιατρός προκειμένου να δείξει στους καπνιστές τη ζημιά που προκαλείται στον πνεύμονα με το χρόνιο κάπνισμα.</p>
      <p>Δωρητής οργάνων ο χρόνιος καπνιστής</p>
      <p>Ο δρ. Τσεν και η ομάδα του πραγματοποιούσαν εγχείριση σε ασθενή, 56 ετών, ο οποίος είχε νωρίτερα ανακηρυχθεί κλινικά νεκρός, προκειμένου να πάρουν τους πνεύμονές του για μεταμόσχευση. Ο αποθανών ωστόσο, φαίνεται πως κάπνιζε συστηματικά για 30 ολόκληρα χρόνια και το θέαμα που αντίκρισαν οι γιατροί ήταν πραγματικά αποκαρδιωτικό.</p>
      <p>Οι πνεύμονες του ασθενούς ήταν μαύροι από το κάπνισμα, γεγονός που έδωσε στον γιατρό από την Κίνα μια ιδέα. Αφού δεν μπορούσε να χρησιμοποιήσει το μόσχευμα, καθώς οι αλλοιώσεις από το κάπνισμα δεν του το επέτρεπαν, θα το χρησιμοποιούσε προκειμένου να αφυπνίσει την κοινή γνώμη στη χώρα του.</p>
      <p>Το βίντεο με τους πνεύμονες καπνιστή γίνεται viral<br/>Ανάρτησε το βίντεο από το νοσοκομείο του Λαού Γούξι, στην πόλη Τζιάνγκσου της Κίνας, με το hashtag #jieyan που σημαίνει «κόψε το κάπνισμα». Ο Δρ. Τσεν, που αναφέρει πως το κάπνισμα αποκτά διαστάσεις «μάστιγας» στην Κίνα δεν γνώριζε ωστόσο, πως το βίντεο που αναρτούσε θα γινόταν viral σε ολόκληρο τον κόσμο.</p>
      <p>«Πολλοί καπνιστές σε αυτή τη χώρα έχουν πνεύμονες που μοιάζουν σαν αυτόν. Η ομάδα μου αποφάσισε να απορρίψει τους πνεύμονες αυτούς ως πιθανό μόσχευμα» αναφέρει στο Asia Wire ο Κινέζος γιατρός. «Αν είστε συστηματικός καπνιστής, οι πνεύμονές σας ίσως δεν γίνουν αποδεκτοί, ακόμη και αν επιλέξετε να γίνετε δωρητής οργάνων μετά θάνατον» συμπληρώνει.</p>
      <p>Δείτε το σοκαριστικό βίντεο με τους πνεύμονες ενός χρόνιου καπνιστή:</p>
      <figure>
        <iframe src="https://www.youtube.com/embed/mrOBF7CrHEM" width="696" height="392" data-service="Youtube" scrolling="no"/>
      </figure>
      <p>«Κοιτάξτε αυτούς τους πνεύμονες – έχετε ακόμη το κουράγιο να καπνίσετε;» αναρωτιέται ο γιατρός που πραγματοποίησε την επέμβαση. Το βίντεο και οι εικόνες του μαυρισμένου πνεύμονα είναι πράγματι σοκαριστικές.</p>
    </article>
  </body>
</html>