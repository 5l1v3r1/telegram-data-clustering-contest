<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/market/ti-einai-i-black-friday-kai-pos-ksekinise-to-ethimo-ayto/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T14:19:28+00:00"/>
    <meta property="og:title" content="Τι είναι η Black Friday και πώς ξεκίνησε το έθιμο αυτό;"/>
    <meta property="og:description" content="Όσα θέλετε να ξέρετε για μία μέρα που έχει γίνει θεσμός"/>
  </head>
  <body>
    <article>
      <h1>Τι είναι η Black Friday και πώς ξεκίνησε το έθιμο αυτό;</h1>
      <h2>Όσα θέλετε να ξέρετε για μία μέρα που έχει γίνει θεσμός</h2>
      <address><time datetime="2019-11-20T14:19:28+00:00">20 Nov 2019, 14:19</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Γιορτάζει ο κλάδος του εμπορίου; Κι όμως ναι, την ημέρα της... «Μαύρης Παρασκευής», κατά κόσμον, <a href="https://www.public.gr/cat/black-friday/">Black Friday</a>! Την ημέρα αυτή τα καταστήματα φοράνε τα καλά τους και υποδέχονται τους καταναλωτές με μεγάλες προσφορές και εκπτώσεις, δίνοντάς τους έτσι την ευκαιρία να αποκτήσουν προϊόντα, που επιθυμούσαν όλη την χρονιά, πολύ φθηνότερα.</p>
      <p>Παραδοσιακά στην άλλη πλευρά του Ατλαντικού η ημέρα αυτή πέφτει την πρώτη Παρασκευή του Νοέμβρη μετά την ημέρα των Ευχαριστιών (Thanksgiving Day), που συνήθως είναι η τέταρτη Παρασκευή του μήνα, και σηματοδοτεί την έναρξη της εορταστικής περιόδου των Χριστουγέννων.</p>
      <p>
        <b>Από πού πήρε το όνομά της;</b>
      </p>
      <p>Η αρχή έγινε την δεκαετία του 1960, όπου τα λογιστικά φύλλα και οι αποδείξεις των καταστημάτων ήταν σε χειρόγραφη μορφή. Οι καταστηματάρχες σημείωναν με κόκκινο χρώμα τις ημερομηνίες με αρνητικό ισολογισμό πωλήσεων και με μαύρο όταν αυτός ήταν θετικός. Επειδή λοιπόν η εορταστική περίοδος των Χριστουγέννων συνοδεύεται από μεγάλους τζίρους επικράτησε η ονομασία <a href="https://www.public.gr/cat/black-friday/">Black Friday</a>.</p>
      <p>
        <b>Η αρχική έννοια του όρου </b>
        <b>Black </b>
        <b>Friday</b>
      </p>
      <p>Ο όρος Black Friday δεν είχε πάντα τον θετικό χαρακτήρα που έχει σήμερα. Το 1869 χρησιμοποιήθηκε για να περιγράψει το μεγάλο οικονομικό κραχ στην αμερικανική αγορά, όπου επενδυτές της Νέας Υόρκης έχασαν τεράστια ποσά στο χρηματιστήριο. Αργότερα, τη δεκαετία του 1960, η αστυνομία της πολιτείας της Φιλαδέλφεια, συνήθιζε να χαρακτηρίζει την επόμενη της ημέρας των Ευχαριστιών ως «<a href="https://www.public.gr/cat/black-friday/">Black Friday</a>» λόγω της κυκλοφοριακής συμφόρησης από αυτοκίνητα και πεζούς που ξεκινούσαν τις εορταστικές τους αγορές. Πέρασαν δυο δεκαετίες για να καταφέρουν οι έμποροι λιανικής να δώσουν θετικό πρόσημο στον όρο και να αναδείξουν την ημέρα αυτή ως μια από τι πιο προσοδοφόρες του χρόνου.</p>
      <p>
        <b>Η </b>
        <b>Black </b>
        <b>Friday σήμερα</b>
      </p>
      <p>Ο θεσμός τα τελευταία χρόνια έχει ξεπεράσει τα σύνορα των Η.Π.Α. και έχει εξαπλωθεί σε δεκάδες χώρες, όπου η συμμετοχή καταστημάτων και επιχειρήσεων αυξάνεται συνεχώς. Στη χώρα μας, τα Public σύστησαν το θεσμό στους καταναλωτές πριν μερικά χρόνια και η πρωτοβουλία κερδίζει συνεχώς νέο έδαφος.</p>
    </article>
  </body>
</html>