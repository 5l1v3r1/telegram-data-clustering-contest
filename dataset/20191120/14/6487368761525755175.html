<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/cseke-katinka-megcsalas/"/>
    <meta property="og:site_name" content="FEMINA"/>
    <meta property="article:published_time" content="2019-11-20T14:10:03+00:00"/>
    <meta property="og:title" content="Cseke Katinka szerint jogosan csalta meg a férje - Csodálja, hogy nem előbb lépett félre"/>
    <meta property="og:description" content="Cseke Katinka meglepő dolgot nyilatkozott a volt férje félrelépéséről."/>
  </head>
  <body>
    <article>
      <h1>Cseke Katinka szerint jogosan csalta meg a férje - Csodálja, hogy nem előbb lépett félre</h1>
      <h2>Cseke Katinka meglepő dolgot nyilatkozott a volt férje félrelépéséről.</h2>
      <address><time datetime="2019-11-20T14:10:03+00:00">20 Nov 2019, 14:10</time> by <a rel="author">Szántó Nóra</a></address>
      <p><b>Cseke Katinkával </b>tíz együtt töltött év után közölte a férje az egyik napról a másikra, hogy elhagyja őt egy másik nőért. A színésznőt nagyon megviselte a hűtlenség, teljesen kiborult, de most már világosabban látja, mi állhatott a megcsalás hátterében.</p>
      <p>A színésznő tavaly novemberben a Micsoda Nők! című műsorban már beszélt válása előzményeiről. Azt mondta, házassága akkor indult el a lejtőn, amikor beismerte férjének, beleszeretett az egyik kollégájába. A férfi ezután úgy érezte, bármit megtehet, még a hűtlenség is belefér.</p>
      <p>Cseke Katinka most a <a href="https://lifetv.hu/teljes-adasok/2019/11/10/cseke-katinka-az-volt-a-fura-hogy-nem-elobb-csalt-meg/189">Life Tv Női titkok Várkonyi Andival</a> című műsorában fejtette ki, lehet, mégsem ez húzódott kapcsolatuk megromlásának hátterében.</p>
      <figure>
        <iframe src="https://www.youtube.com/embed/M4pgJJlaPik" width="560" height="315" data-service="Youtube" scrolling="no"/>
      </figure>
      <p>Cseke Katinka ma már úgy gondolja, férje hűtlensége jogos volt, mert ő a házassága utolsó négy évében nem volt aktív résztvevője a kapcsolatnak, sőt, a válás gondolata is többször megfordult a fejében. </p>
      <p>- Eltűnt a vágy, az intimitás és a közös célok. Úgy éreztem, otthon vagyok egy kisgyerekkel, és csak úgy ott vagyok, ő meg éli az életét. Lehúztam egy rolót, és nem foglalkoztam a dologgal. Lehet, hogy el kellett volna mennem pszichológushoz, lehet, hogy valakivel beszélnem kellett volna róla - mesélte Várkonyi Andinak, majd meglepő kijelentést tett:</p>
      <blockquote>Az volt így utólag a fura, hogy miért nem korábban csalt meg.</blockquote>
      <p>Mennyire szerethetett engem, hogy tíz év után lett csak hűtlen? - tette fel magának a kérdést a Jóban Rosszban egykori szereplője. </p>
      <h3>Cseke Katinka fürdőruhás és fehérneműs fotókon</h3>
      <p>Cseke Katinka egy évvel ezelőtt maga sem gondolta volna, hogy bevállal egy dögös fehérneműs és fürdőruhás fotózást. Sikerült 106-ról közel 30 kilót lefogynia, nemcsak karcsúbb lett, de új frizurát és egyre nőiesebb ruhákat is visel, újra bátran megmutatja a nőies oldalát. </p>
      <figure>
        <img src="https://kep.index.hu/1/0/3017/30171/301715/30171521_2316339_5c6794cf8ea460d0a90df212e01aaca2_wm.jpg"/>
        <figcaption>
          <a href="https://femina.hu/hazai_sztar/cseke-katinka-fehernemu/">Nézegess képeket! 5 kép<br/><b>Cseke Katinka ilyen szexi fehérneműben - 30 kilós fogyása után levetkőzött</b></a>
        </figcaption>
      </figure>
    </article>
  </body>
</html>