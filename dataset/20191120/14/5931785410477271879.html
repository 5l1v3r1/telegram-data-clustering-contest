<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/novak-ubedljiv-srbija-vodi-20-protiv-japana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T14:10:50+00:00"/>
    <meta property="og:title" content="Novak ubedljiv, Srbija vodi 2:0 protiv Japana"/>
    <meta property="og:description" content="Novak Đoković je doneo drugi poen Srbiji u prvom duelu finala Dejvis kupa protiv Japana. Posle Filipa Krajinovića, siguran je bio i prvi srpski reket, koji je savladao Jošihita Nišioku sa 2:0, po setovima 6:1, 6:2. Konačan ishod duela Srbije i Japana biće poznat posle meča dublova, a u četvrtak se naš tim sastaje sa […]"/>
  </head>
  <body>
    <article>
      <h1>Novak ubedljiv, Srbija vodi 2:0 protiv Japana</h1>
      <address><time datetime="2019-11-20T14:10:50+00:00">20 Nov 2019, 14:10</time> by <a rel="author">Darko</a></address>
      <p>Novak Đoković je doneo drugi poen Srbiji u prvom duelu finala Dejvis kupa protiv Japana.</p>
      <p>Posle Filipa Krajinovića, siguran je bio i prvi srpski reket, koji je savladao Jošihita Nišioku sa 2:0, po setovima 6:1, 6:2.</p>
      <p>Konačan ishod duela Srbije i Japana biće poznat posle meča dublova, a u četvrtak se naš tim sastaje sa Francuskom.</p>
      <p>Đoković je protiv Nišioke, koji je juče iznenadio Gaela Monfisa, imao malo problema samo na početku prvog seta, Novak je prvi napravio brejk, poveo sa 2:0, ali je Japanac već u narednom gemu uzvratio.</p>
      <p>Usledio je najduži gem na meču, u kojem je Đoković iskoristio tek petu brejk priliku i poveo sa 3:1. Uprkos velikom broju neiznuđenih grešaka, srpski teniser rivalu do kraja prvog seta nije prepustio nijedan gem.</p>
      <p>Đoković je bio siguran i u drugom setu. Oduzeo je servis protivniku za vođstvo od 2:1, a novim brejkom za 5:2 praktično rešio pitanje pobednika, ako se ono i postavljalo.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/15/federer-ovo-je-bio-dobar-dan-za-tenis/"/>
        <a href="https://www.sportskacentrala.com/2019/11/14/hladna-londonska-osveta-federer-ekspresno-pobedio-djokovica-i-ostavio-ga-bez-polufinala-i-prvog-mesta/"/>
        <a href="https://www.sportskacentrala.com/2019/11/14/live-djokovic-federer-2/"/>
        <a href="https://www.sportskacentrala.com/2019/11/14/srbija-saznala-ime-i-poslednjeg-rivala-u-grupi-na-prvom-atp-kupu/"/>
        <a href="https://www.sportskacentrala.com/2019/11/13/poznat-termin-meca-djokovic-federer/"/>
        <a href="https://www.sportskacentrala.com/2019/11/13/djokovic-mora-tezim-putem-do-polufinala-tim-slavio-posle-sjajnog-meca/"/>
        <a href="https://www.sportskacentrala.com/2019/11/12/live-djokovic-tim-2/"/>
        <a href="https://www.sportskacentrala.com/2019/11/11/nole-rafa-i-rodzer-plovili-temzom-ili-cemo-se-svi-povuci-ili-nece-niko-video/"/>
        <a href="https://www.sportskacentrala.com/2019/11/11/poznat-termin-meca-djokovic-tim/"/>
      </related>
    </article>
  </body>
</html>