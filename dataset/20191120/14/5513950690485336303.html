<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936360-misstankta-mordet-pa-wilma-17-polisen-slutar-nu-soka-i-ljungskile"/>
    <meta property="og:site_name" content="Nyheter24"/>
    <meta property="article:published_time" content="2019-11-20T14:36:49+00:00"/>
    <meta property="og:title" content="Misstänkta mordet på Wilma, 17: Polisen slutar nu söka i Ljungskile"/>
    <meta property="og:description" content="14 november försvann 17-åriga Wilma Andersson från ett område i Uddevalla i Västsverige. Polisernas sökinsats har tidigare fokuserats på trakterna kring Ljungskile, två mil söder om Uddevalla. Nu riktar poliserna om resurserna till Uddevalla."/>
  </head>
  <body>
    <article>
      <h1>Misstänkta mordet på Wilma, 17: Polisen slutar nu söka i Ljungskile</h1>
      <address><time datetime="2019-11-20T14:36:49+00:00">20 Nov 2019, 14:36</time> by <a rel="author" href="https://nyheter24.se/profil/emmy.norgren" target="_blank">Emmy Norgren</a></address>
      <p>
        <b>14 november försvann 17-åriga Wilma Andersson från ett område i Uddevalla i Västsverige. Polisernas sökinsats har tidigare fokuserats på trakterna kring Ljungskile, två mil söder om Uddevalla. Nu riktar poliserna om resurserna till Uddevalla.</b>
      </p>
      <p>Tidigare har <b>Nyheter24</b> skrivit om <b><a href="https://nyheter24.se/wilma-andersson/">Wilma Andersson</a></b>, 17, som varit försvunnen sedan 14 november då hon försvann från ett område i Uddevalla i Västsverige.</p>
      <p>19 november gick polisen ut med att Wilma troligtvis blivit utsatt för ett brott – och att hennes pojkvän gripits och anhållits misstänkt för mord. </p>
      <p>Polisernas sökinsats har tidigare fokuserats på trakterna kring Ljungskile. Enligt uppgifter till <a href="https://c-6rtwjumjzx7877x24bbbx2ejcuwjx78x78jsx2ex78j.g00.nyheter24.se/g00/3_c-6sdmjyjw79.x78j_/c-6RTWJUMJZX77x24myyux78x3ax2fx2fbbb.jcuwjx78x78js.x78jx2flyx2fpwnrx2fkfrnqojs-tr-rnx78x78yfspy-rtwifij-bnqrf-utopafssjs-afw-x78afwyx78ozp-7x2f_$/$/$/$/$?i10c.ua=1&amp;i10c.dv=15">GT</a> ska sökinsatsen i Ljungskile ha berott på information som kommit fram under förhöret med den misstänkte.</p>
      <p>Ljungskile är ett samhälle två mil söder om Uddevalla. </p>
      <h3>SLUTAR SÖKA I LJUNGSKILE</h3>
      <p>Nu slutar polisen att söka efter Wilma Andersson i Ljungskile. Anledningen är att polisen inte har hittat någonting, uppger <a href="https://www.aftonbladet.se/nyheter/a/GGXv9J/polisen-slutar-soka-efter-wilma-i-ljungskile">Aftonbladet</a>. Det var vid 15–tiden på onsdagen som insatsen i Ljungskile avslutades. <b>Magnus Larsson</b> är regional insatsledare.</p>
      <p>– Vi har tyvärr inte hittat någonting, och därför riktas resurserna nu om till Uddevalla, säger den regionala insatsledaren Magnus Larsson till Aftonbladet.</p>
      <p>Det var i Uddevalla som Wilma Andersson sist sågs. Magnus Larsson fortsätter och berättar varför sökandet avslutas i Ljungskile.</p>
      <p>– Anledningen till att vi avslutar här är helt enkelt att sökandet inte gett något resultat, säger Magnus Larsson.</p>
      <p>På polisens hemsida skriver de att eftersöket är färdigt på plats och att ledningsplatsen nu avvecklas. </p>
      <p>Eftersöket fortsätter i Uddevalla så länge det är möjligt med bland annat polishundar.</p>
      <p><b>Nyheter24</b> har tidigare sammanställt allt du behöver veta om händelseförloppet, och det kan du läsa om <a href="https://nyheter24.se/nyheter/936288-misstankta-mordet-pa-17-ariga-wilma-andersson-har-ar-allt-vi-vet">här</a>.</p>
      <p>Har du information som kan hjälpa polisen framåt? Ring 114 14.</p>
      <p><b>LÄS MER:</b> <a href="https://nyheter24.se/nyheter/936326-sokandet-efter-wilma-nya-sokinsatser-riktas-in-mot-en-sjo">Sökandet efter Wilma: Nya sökinsatser riktas in mot en sjö</a></p>
      <p><a href="https://nyheter24.se/wilma-andersson">Wilma Andersson<br/></a>/<br/><a href="https://nyheter24.se/ljungskile">Ljungskile</a></p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
      <figure>
        <a href="https://nyheter24.se/profil/hugo.forsberg">
          <img src="https://cdn02.nyheter24.se/9988af27024b004b00/profile/avatars/107098_1567145045.png"/>
        </a>
      </figure>
      <p><a href="https://nyheter24.se/profil/hugo.forsberg">Hugo Forsberg </a><br/>hugo.forsberg@nyheter24.se</p>
    </article>
  </body>
</html>