<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/anus-kanseri-nedir-belirtileri-ne-sekilde-ortaya-cikar"/>
    <meta property="og:site_name" content="euronews"/>
    <meta property="article:published_time" content="2019-11-20T14:24:09+00:00"/>
    <meta property="og:title" content="Anüs kanseri nedir? Belirtileri ne şekilde ortaya çıkar?"/>
    <meta property="og:description" content="Anüs kanseri nedir? Belirtileri ne şekilde ortaya çıkar?"/>
  </head>
  <body>
    <article>
      <h1>Anüs kanseri nedir? Belirtileri ne şekilde ortaya çıkar?</h1>
      <address><time datetime="2019-11-20T14:24:09+00:00">20 Nov 2019, 14:24</time> by <a rel="author">Euronews </a></address>
      <p>Anüs bağırsakların dışa açıldığı dışkılamanın yapıldığı organ. Halk arasında makat olarak adlandırılıyor. Aslında anüs çok karmaşık sinir ve kas yapılarından oluşan oldukça fonksiyonel bir organ.</p>
      <p>Anüs kanserine neden olan faktörlerin başında rahim ağzı kanserinin de en büyük sorumlusu olan human papillomavirus (HPV) virüsü geliyor. Aktif haldeki HPV virüsü anüs ve çevresinde siğil şeklinde ortaya çıkıyor. Amerika Birleşik Devletleri Hastalık Kontrol ve Korunma Merkezleri'ne (Centers for Disease Control and Prevention) göre anüs kanseri vakalarının yüzde 91'i HPV kaynaklı.</p>
      <h3>Anüs kanserine sebep olan diğer etkenler ise şöyle sıralanıyor:</h3>
      <ul>
        <li>Anal seks (hem kadın hem de erkeklerde)</li>
        <li>Korunmasız çok eşlilik</li>
        <li>HIV virüsü</li>
        <li>Yaşlılık veya hastalıklara bağlı bağışıklık sisteminin zayıflaması</li>
        <li>Sigara ve tütün kullanımı</li>
        <li>Ülseratif kolit</li>
        <li>Crohn hastalığı</li>
      </ul>
      <h3>Belirtileri nelerdir?</h3>
      <p>Pek çok kişinin doktorla dahi konuşmaktan çekindiği bir konu olsa da erken teşhis anüs kanserinde kilit rol oynuyor. Anüs kanseri belirtileri:</p>
      <ul>
        <li>Anüs veya rektumdan kanama gelmesi</li>
        <li>Kaşıntı ve akıntı</li>
        <li>Anüste kitle veya yumru, siğil veya siğillerin hızla büyümesi</li>
        <li>Dışkının incelmesi gibi bağırsak hareketlerinde değişiklik</li>
      </ul>
      <p>Anüs kanseri tanısı, doktorun parmakla muayenede ele kitle gelmesi, anaskop adı verilen boru ile makat muayenesi sırasında kitleden alınan parçanın mikroskop altında incelenmesi ile konuluyor.</p>
      <ul>
        <li>
          <a href="https://tr.euronews.com/2019/11/07/losemili-cocuklar-haftasi-amansiz-hastalik-devri-bitti-her-hasta-iyilesebilir">Lösemili Çocuklar Haftası: 'Amansız hastalık' devri bitti, her hasta iyileşebilir</a>
        </li>
        <li><a href="https://tr.euronews.com/2019/11/07/oecd-de-milli-gelirden-sagliga-en-az-pay-ayiran-ulke-turkiye-en-fazla-abd">OECD'de milli gelirden sağlığa en az pay ayıran ülke Türkiy</a>e</li>
      </ul>
    </article>
  </body>
</html>