<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/spacex-ay-a-ilk-nakliyat-n-2022-de-yapacak"/>
    <meta property="og:site_name" content="euronews"/>
    <meta property="article:published_time" content="2019-11-20T14:19:30+00:00"/>
    <meta property="og:title" content="SpaceX Ay'a ilk nakliyatını 2022'de yapacak"/>
    <meta property="og:description" content="Yıllar sonra Ay'a tekrar astronot göndermeyi planlayan NASA, bilimsel araçları taşımak için 5 uzay teknolojileri firması ile anlaştığını açıkladı. Bu kapsamda, Elon Musk’un kurucusu olduğu SpaceX yeni uzay aracı Starship ve Super Heavy ile 2022 yılında Ay’a ilk nakliyatı yapmayı hedefliyor"/>
  </head>
  <body>
    <article>
      <h1>SpaceX Ay'a ilk nakliyatını 2022'de yapacak</h1>
      <address><time datetime="2019-11-20T14:19:30+00:00">20 Nov 2019, 14:19</time> by <a rel="author">Hüseyin Koyuncu</a></address>
      <p>Yıllar sonra Ay'a tekrar astronot göndermeyi planlayan NASA, uzaya kargo taşımacılığı için 5 teknolojisi firması ile anlaştığını duyurdu.</p>
      <p>Bu kapsamda Elon Musk’un kurucusu olduğu SpaceX, yeni tanıttığı uzay aracı Starship ve Super Heavy ile 2022 yılında Ay’a ilk nakliyatı yapmayı hedefliyor. İşler Elon Musk'ın planladığı gibi yürürse SpaceX 2022 yılında Ay'a, 2024 yılında da Mars'a astronot taşımaya başlayacak.</p>
      <p>SpaceX’in Ay'a veya Güneş Sistemi'ndeki herhangi bir noktaya insan ve yük taşıyabilen uzay aracı, misyonunu yerine getirdikten sonra Dünya'ya geri dönüp dikey iniş yapabilecek şekilde tasarlandı.</p>
      <p>NASA ekipmanlarını Ay’a taşımak için Blue Origin, Sierra Nevada Corporation, Ceres Robotics, Tyvak Nina Satellite Systems ve SpaceX gibi farklı özellikte şirketlerle anlaşıldı.</p>
      <p>Commercial Lunar Payload Services programına yeni katılan şirketler, şimdiye kadar program kapsamında hizmet veren 9 şirketten daha ağır kargo taşıma kapasitesine sahip olduklarını belirtiyor.</p>
      <p>
        <a href="https://tr.euronews.com/2019/10/11/mars-a-ucmak-isteyen-spacex-ilk-insanli-denemesine-hazirlaniyor">
          <b>Mars'a uçmak isteyen SpaceX ilk insanlı denemesine hazırlanıyor</b>
        </a>
      </p>
      <p>
        <a href="https://tr.euronews.com/2019/11/09/elon-musk-a-gore-mars-ta-sehir-kurmak-icin-bin-uzay-arac-na-ihtiyac-var">
          <b>Elon Musk'a göre Mars'ta şehir kurmak için bin uzay aracına ihtiyaç var</b>
        </a>
      </p>
      <p>
        <b>NASA, Mars'a gitmek için Ay'da üs kurmayı hedefliyor</b>
      </p>
      <p>NASA, Artemis adlı dev projesi ile Mars’a gitmek için Ay'da dev bir üs kurmak istiyor. Ay'a kurulacak bu üs aracılığı ile Mars yolculuklarının daha kolay yapılması hedefleniyor.</p>
      <p>NASA'ya göre 2024'ten itibaren Ay'da sürekli bir astronot kalacak. Böylece hem uzayın hem de Mars gezegeninin sırlarının çözülmesinde ilerlemeler kaydedilecek.</p>
    </article>
  </body>
</html>