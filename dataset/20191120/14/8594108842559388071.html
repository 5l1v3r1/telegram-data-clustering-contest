<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/smarthome-pre-kazdeho-slovensky-domotron-spustil-predobjednavky-svojej-novej-technologie/264675"/>
    <meta property="og:site_name" content="touchIT"/>
    <meta property="article:published_time" content="2019-11-20T14:03:14+00:00"/>
    <meta property="og:title" content="Smarthome pre každého: Slovenský Domotron spustil predobjednávky svojej novej technológie"/>
    <meta property="og:description" content="Nový hub od Domotronu využíva umelú inteligenciu na učenie sa preferencií používateľov. Slovenská spoločnosť Domotron je známa svojim komplexným riešením pre inteligentnú domácnosť na mieru. Teraz sa"/>
  </head>
  <body>
    <article>
      <h1>Smarthome pre každého: Slovenský Domotron spustil predobjednávky svojej novej technológie</h1>
      <address><time datetime="2019-11-20T14:03:14+00:00">20 Nov 2019, 14:03</time> by <a rel="author">Roman Kadlec</a></address>
      <p>
        <b>Nový hub od Domotronu využíva umelú inteligenciu na učenie sa preferencií </b>
        <b>pou</b>
        <b>žívateľov</b>
        <b>.</b>
      </p>
      <p>Slovenská spoločnosť Domotron je známa svojim komplexným riešením <b>pre inteligentnú domácnosť na mieru</b>. Teraz sa snaží uspieť s novým produktom, ktorého cieľom je priniesť inteligentnú domácnosť najvyššej kvality <b>do každého domu či bytu.</b></p>
      <p>Domotron o svojom novom riešení tvrdí, že ide o <b>najpokročilejšiu a súčasne používateľsky najprívetivejšiu smarthome technológiu</b>, ktorá používa umelú inteligenciu. Vďaka nej je Domotron schopný zisťovať preferencie používateľov a vytvárať tak personalizované automatizácie pre ich existujúce smarthome zariadenia.</p>
      <figure>
        <img src="https://touchit.sk/wp-content/uploads/2019/11/domotron-lifestyle-3-nowat.jpg"/>
        <figcaption>Domotron aplikácia. Zdroj: Domotron</figcaption>
      </figure>
      <h3>S virtuálnym asistentom a umelou inteligenciou</h3>
      <p>Domotron hub je vybavený <b>osobným asistentom Domotron Assistant</b> s umelou inteligenciou, ktorý komunikuje s používateľom prostredníctvom jednoduchého rozhrania. Vďaka tomu mení inak podrobné technické nastavenia na ľahko pochopiteľné otázky a navyše prispôsobuje tempo návrhov podľa miery, akou si používateľ adaptuje automatizáciu.</p>
      <p><b>Aplikácia obsahuje časovú os</b>, ktorá zobrazuje udalosti, ku ktorým už došlo, ale aj plánované automatizácie, ktoré používateľa v najbližšej dobe čakajú. Poskytuje to <b>úplnú kontrolu nad celým systémom</b> a fungovaním domácich technológií.</p>
      <p><b>Domotron je vybavený štandardom ZigBee 3.0</b> a je kompatibilný s najznámejšími smarthome zariadeniami na trhu, vrátane Philips Hue, IKEA Home Smart, Somfy TaHoma, SONOS, Aqara, SmartThings, Netatmo či iRobot. Domotron Hub využíva v<b>lastné bezdrôtové vypínače s dotykovým ovládaním</b>, ktoré disponujú senzormi na meranie vlhkosti, okolitého svetla, kvality vzduchu, teploty a prítomnosť používateľa v miestnosti. Na ovládanie zariadení v domácnosti je tak možné využívať mobilnú aplikáciu alebo tieto dizajnové vypínače.</p>
      <figure>
        <img src="https://touchit.sk/wp-content/uploads/2019/11/domotron-lifestyle-1-nowat.jpg"/>
        <figcaption>Vypínače Domotron. Zdroj: Domotron</figcaption>
      </figure>
      <h3>V balení s jedným alebo viacerými vypínačmi</h3>
      <p>Domotron využíva aj údaje o počasí špecifické pre danú polohu (<i>vrátane aktuálnej oblačnosti</i>), alebo astronomické údaje (<i>východ a západ slnka, fáza Mesiaca</i>). <b>Zároveň využíva aj tzv. geofence</b>, ktorý používateľom umožňuje naviazať zapnutie svetiel alebo otvorenie garážovej brány na ich aktuálnu vzdialenosť od domova.</p>
      <p>Domotron spustil <b>predobjednávky na svoj nový hub cez portál <a href="https://igg.me/at/domotron">Indiegogo</a></b>. V rámci Early Bird kampane je možné získať ho za cenu od 319 dolárov v balení s jedným vypínačom. V závislosti od počtu izieb v domácnosti je možné si kúpiť výhodnejšie balíčky s väčším počtom vypínačov Domotron Switch.</p>
      <figure>
        <img src="https://touchit.sk/wp-content/uploads/2019/11/domotron-lifestyle-2-nowat.jpg"/>
        <figcaption>Domotron hub a vypínač. Zdroj: Domotron</figcaption>
      </figure>
      <p>
        <i>Zdroj: TS Domotron</i>
      </p>
      <related>
        <h4>Súvisiace články</h4>
        <a href="https://touchit.sk/alex-janusek-domotron-rozhovor-inteligentna-domacnost/252150"/>
        <a href="https://touchit.sk/chyba-v-kamere-od-googlu-umoznila-tajne-fotenie-a-nahravanie/264698"/>
        <a href="https://touchit.sk/takto-by-mal-vyzerat-honor-v30-dva-fotoaparaty-vpredu-tri-vzadu/264677"/>
        <a href="https://touchit.sk/xiaomi-opat-ukazalo-svoje-100-w-ultrarychle-nabijanie-smartfon-nabije-rekordne-rychlo/264645"/>
      </related>
    </article>
  </body>
</html>