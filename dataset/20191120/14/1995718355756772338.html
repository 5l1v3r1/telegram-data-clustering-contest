<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152625-u-luckomu-promeni-otruilysia-lyudy"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T14:23:00+00:00"/>
    <meta property="og:title" content="У луцькому «Промені» отруїлися люди"/>
    <meta property="og:description" content="У закладі &quot;George’s Club&quot;, що у розважальному центрі &quot;Промінь&quot;, ймовірно отруїлися люди."/>
  </head>
  <body>
    <article>
      <h1>У луцькому «Промені» отруїлися люди</h1>
      <address>
        <time datetime="2019-11-20T14:23:00+00:00">20 Nov 2019, 14:23</time>
      </address>
      <p>У закладі "George’s Club", що у розважальному центрі "Промінь", ймовірно отруїлися люди.<br/><br/>Попередньо цю інформацію <b>Інформаційному агентству ВолиньPost</b> підтвердила завідувач санітарно-карантинним відділом Волинського обласного лабораторного центру <b>Валентина Новачевська</b>.<br/><br/>За її словами, 19 листопада фахівці лабораторного центру отримали повідомлення про те, що до інфекційної лікарні госпіталізували 6 осіб. Усі вони були відвідувачами закладу "George’s Club", що у РЦ "Промінь".<br/><br/>"Це ще не остаточна цифра потерпілих, люди ще звертаються. Ми повідомили про випадок у відповідні структури, відібрали необхідні проби, у тому числі й у персоналу. Є підозра на сальмонельоз. Закладу ми рекомендували закритися, але вони чомусь цього не зробили", - зауважила Валентина Новачевська.<br/><br/>У закладі "George’s Club" ж відзначили, що дізналися про ситуацію випадково й вважають, що насправді отруєння не було. Мовляв, ніхто з відвідувачів до них зі скаргами не звертався. Додали, щоправда, що фахівці і справді відібрали проби для аналізів. Але, на переконання адміністратора закладу, це робили це лише через те, що змушені реагувати на повідомлення.</p>
    </article>
  </body>
</html>