<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/opinion/story/655331/dimitris-dimitris-giannakopoylos"/>
    <meta property="og:site_name" content="OnSports"/>
    <meta property="article:published_time" content="2019-11-20T14:01:52+00:00"/>
    <meta property="og:title" content="Δημήτρης. Δημήτρης Γιαννακόπουλος …"/>
    <meta property="og:description" content="Ο Νίκος Συρίγος γράφει για τον μοναδικό άνθρωπο που μπορεί να κάνει δυο φορές το ίδιο θαύμα."/>
  </head>
  <body>
    <article>
      <h1>Δημήτρης. Δημήτρης Γιαννακόπουλος …</h1>
      <address><time datetime="2019-11-20T14:01:52+00:00">20 Nov 2019, 14:01</time> by <a rel="author">Νίκος Συρίγος</a></address>
      <p>Ο Νίκος Συρίγος γράφει για τον μοναδικό άνθρωπο που μπορεί να κάνει δυο φορές το ίδιο θαύμα.</p>
      <p>Τα θαύματα γίνονται μια φορά. Λάθος. Άμα λέγεσαι Δημήτρης Γιαννακόπουλος, κάνεις το ίδιο θαύμα δυο φορές. Ο Ρικ Πιτίνο επιστρέφει στον Παναθηναϊκό. Ο Δημήτρης ξαναφέρνει τον… δικό του Ντομινίκ Ουίλκινς στο τριφύλλι και αποδεικνύει ότι δεν υπάρχει ταβάνι στην τρέλα του για το τριφύλλι. Ο Πιτίνο έρχεται για να μείνει. Έρχεται να μετατρέψει ξανά, για πρώτη φορά από την αποχώρηση του Ομπράντοβιτς και μετά, τη θέση του προπονητή του Παναθηναϊκού από ηλεκτρική καρέκλα σε… θρόνο. Κι αυτό μόνο ευεργετική επίδραση μπορεί να έχει στον οργανισμό που λέγεται Παναθηναϊκός.</p>
      <p>Ο Δημήτρης Γιαννακόπουλος δείχνει για μία ακόμη φορά συνέπεια λόγων και πράξεων. Σε… βαθμό κακουργήματος. Από την στιγμή που τα αποτελέσματα δεν βοήθησαν τον «Άρτζι» και οι δυο πλευρές οδηγήθηκαν σε ένα ΑΝΤΡΙΚΕΙΟ τέλος της συνεργασίας τους, ο Δημήτρης έκανε την υπέρβαση της υπέρβασης για να πάει στην καλύτερη επιλογή. Λόγια-πράξεις. Αν θες να είσαι άντρας, πρέπει το ένα να σέβεται το άλλο.</p>
      <p>Ο Πιτίνο έρχεται λοιπόν με το πλεονέκτημα ότι αυτή τη φορά δεν θα υπάρξει ούτε… μισός που να τον αμφισβητήσει! Γιατί στην Ελλάς της ισοπέδωσης, την πρώτη φορά που ήρθε στα μέρη μας, το είδος του μαλάκα είχε ανθίσει… Μέχρι που άρχισε να παίρνει σκαλπ και ξεκίνησαν οι κωλοτούμπες. Τώρα οι μόνοι που πάνε κάτι να γράψουν είναι οι «κόκκινοι παπαγάλοι»… Θυμήθηκαν τον Παναγιώτη Γιαννάκη και έμπλεξαν την Εθνική… Ξέχασαν ότι ο Ολυμπιακός είναι και θα είναι στην Α2 για τουλάχιστον ένα χρόνο ακόμη, ξέχασαν ότι ο Πιτίνο ήρθε στην Εθνική για συγκεκριμένο χρόνο και στόχο, ξέχασαν ότι… μιλάμε για τον Πιτίνο με ότι αυτό συνεπάγεται!</p>
      <p>Το καλό μέσα σε όλα αυτά είναι ότι για μια ακόμη φορά ξεβρακώνονται. Γιατί το πρόβλημα τους δεν είναι η θέση του προπονητή της Εθνικής, ο Πιτίνο κλπ. αλλά ότι πρέπει να πείσουν ότι για το κατάντημα του Ολυμπιακού φταίει ο… Παναθηναϊκός, η ΕΟΚ και ο Βασιλακόπουλος κι όχι ότι… δεν υπάρχει σάλιο. Αφού λοιπόν πουλάνε από το πρωί… εθνικοφροσύνη κλπ. ας μας απαντήσουν σε ένα ερώτημα: Μετά τον Κεμζούρα, θα πάρει σειρά ο επόμενος βοηθός;</p>
      <p>Yγ. Ο Γιώργος Βόβορας έδειξε στο Κάουνας ότι είναι ένας εξαιρετικός προπονητής. Κι αυτό δεν έχει να κάνει μόνο με τον τρόπο που κοουτσάρισε την ομάδα αλλά και με την ψυχραιμία του. Τεράστια η προοπτική του.</p>
      <p>
        <a href="https://www.instagram.com/nikos_sirigos/">Ακολούθησε τον Νίκο Συρίγο στο Instagram</a>
      </p>
    </article>
  </body>
</html>