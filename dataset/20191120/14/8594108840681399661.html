<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/uloha-softveru-ako-sluzby-v-zabezpeceni-sieti/264806"/>
    <meta property="og:site_name" content="touchIT"/>
    <meta property="article:published_time" content="2019-11-20T14:09:18+00:00"/>
    <meta property="og:title" content="Úloha softvéru ako služby v zabezpečení sietí"/>
    <meta property="og:description" content="V oblasti zabezpečenia sietí sa stále častejšie presadzujú riešenia na báze cloudu. Keď sa zamyslíme nad súvisiacimi okolnosťami, nie je ťažké pochopiť, prečo tomu tak je. Kybernetická bezpečnosť je"/>
  </head>
  <body>
    <article>
      <h1>Úloha softvéru ako služby v zabezpečení sietí</h1>
      <address><time datetime="2019-11-20T14:09:18+00:00">20 Nov 2019, 14:09</time> by <a rel="author">redakcia touchIT</a></address>
      <p>
        <b>
          <b>V oblasti zabezpečenia sietí sa stále častejšie presadzujú riešenia na báze cloudu. Keď sa zamyslíme nad súvisiacimi okolnosťami, nie je ťažké pochopiť, prečo tomu tak je.</b>
        </b>
      </p>
      <p>Kybernetická bezpečnosť je dnes stále diskutovanejšou témou, čo spoločnosti vedie k drastickým a okamžitým opatreniam často reagujúcimi na podmienky, ktoré sa môžu behom niekoľkých mesiacov zmeniť. V súvislosti s rozmachom v Big Datách sa stále populárnejším trendom ukazuje byť softvér ako služba (SaaS).</p>
      <p>Výsledkom je vyššie zmienené pojatie cloudového zabezpečenia sietí, ktoré má spoločnostiam poskytovať nevyhnutnú flexibilitu a kapacitu pre ochranu ich dát a majetku bez ohľadu na to, aké výzvy pred nimi stoja.</p>
      <p>To platí najmä pre malé a stredne veľké firmy, ktoré kvôli nedostatku času, finančných prostriedkov a schopností často mávajú problém zaistiť adekvátnu ochranu svojich sietí. A keď sa k tomu všetkému pridajú cloudová infraštruktúra a aplikácia, len máloktorá spoločnosť<br/>je schopná svoje dáta a siete chrániť naozaj účinne.</p>
      <p>Riešenie v podobe softvéru ako služby sa osvedčuje ako stratégia, ktorá IT tímom umožňuje udržovať bezpečnostné opatrenia v súlade s najnovším vývojom a modernými technológiami a súčasne drží v šachu vytrvalé a stále dômyslnejšie kybernetické útoky.</p>
      <p>
        <b>Pokročilá ochrana pred hrozbami</b>
      </p>
      <p>Nie je prekvapivé, že medzi najzraniteľnejšie ciele kybernetických útokov, vrátane tých, ktoré využívajú umelú inteligenciu, patria malé a stredne veľké firmy s obmedzenými finančnými zdrojmi. Rovnako závažné, ak nie horšie straty však kybernetická kriminalita môže spôsobiť aj väčším spoločnostiam. Výhody, ktoré softvér ako služba prináša v boji<br/>so súčasnými hrozbami, tak ocenia spoločnosti všetkých veľkostí.</p>
      <p>Vzhľadom k rozmachu Big Dát a umelej inteligencie je prechod na cloud nevyhnutný pre všetky spoločnosti, a to najmä pre tie malé až stredne veľké. Ruku v ruke s tým je životne dôležité prejsť od tradičných bezpečnostných opatrení k riešeniu poskytujúcemu ochranu pred hrozbami, ktoré so sebou prinášajú Big Dáta a umelá inteligencia.</p>
      <p>Takým riešením je stále obľúbenejšia pokročilá ochrana pred hrozbami (ATP), ktorá ponúka monitoring a zabezpečenie sietí v reálnom čase<br/>a dokáže hrozby izolovať ešte predtým, než začnú škodiť. Efektívnou stratégiou je tiež cloudový sandboxing umožňujúci prispôsobenie obranných mechanizmov individuálnym požiadavkám.</p>
      <p>Stručne povedané, firmy nemôžu čakať na to, až na existujúcu hrozbu bude reagovať ďalšia aktualizácia ich firewallu alebo antivírového programu. A práve tu sa softvér ako služba presadzuje ako prirodzená zbraň, ktorá pripraveným spoločnostiam pomáha víťaziť v boji s kybernetickou kriminalitou.</p>
      <p>
        <b>Prevezmete kontrolu tým, že ju zveríte odborníkom</b>
      </p>
      <p>Kde je dopyt, je aj ponuka. Malé a stredne veľké spoločnosti<br/>si tak pri zavádzaní svojej obrannej stratégie môžu vyberať z radov rôznych spojencov.</p>
      <p>Na pomoc v boji so sieťovými hrozbami podnikom aj poskytovateľom riadených služieb prichádza stále rastúci počet firiem, ktoré sa zaoberajú cloudovou analytikou.</p>
      <p>Kľúčovým pojmom je „kontrola“. V dnešnej dobe, kedy neustále stúpa dômyselnosť kybernetických hrozieb, nestačí sedieť s rukami v lone<br/>a dúfať, že všetko vyrieši ďalší upgrade firewallu. Súčasnosť vyžaduje riešenia SaaS, ako napr. ATP a sandboxing, ktoré dokážu reagovať v reálnom čase a sami sa prispôsobovať technologickému vývoju,<br/>aby držali krok s malwarom.</p>
      <p>Kontrola pomocou takých riešení na užívateľov naviac nekladie žiadne velké časové ani finančné nároky. Riešenia pre vizuálnu cloudovú analytiku a reporting fungujú diskrétne v cloude, poskytujú komplexný prehľad o hrozbách a umožňujú porovnavánie dát. Pracovníci IT potom môžu podľa vlastného uváženia čerpať z príslušných štatistík a dát<br/>a pomocou nich následne prijímať relevantné opatrenia proti zisteným hrozbám.</p>
      <p>Hĺbková analytika poskytuje presné informácie o útokoch, ktorým bola sieť vystavená, a užívateľom firewallov ATP a USG umožňuje zvoliť vhodné opatrenia a svoju organizáciu lepšie chrániť<br/>pred kybernetickými hrozbami.</p>
      <p>
        <b>Príprava na budúcnosť</b>
      </p>
      <p>Otázkou pre malé a stredne veľké spoločnosti nie je to, či využívať cloudové riešenia pre zabezpečenie sietí, ale to, akému poskytovateľovi zveriť svoju dôveru. Vzhľadom k objemu dát, s ktorým dnes pracuje každá spoločnosť, je takmer vždy lepšie sa spoliehať na externú špecializovanú firmu, ktorá dokáže zaistiť riadnu ochranu<br/>pred kybernetickými hrozbami.</p>
      <p>Služby takých firiem sa nielenže vyvíjajú v súlade s tým, ako sa menia hrozby, ale tiež dokážu reagovať na rastúce nároky a expanziu vašej spoločnosti. Ďalšou veľkou výhodou riešení SaaS je jeho prispôsobiteľnosť aktuálnym potrebám, čo pre vás znamená úsporu času aj nákladov. Dôveryhodný partner sa za vás postará nielen o pripravenosť riešení SaaS na budúcnosť, ale tiež o internú efektivitu a riadenie rizík.</p>
      <p>A otázky efektivity, kybernetickej bezpečnosti a pripravenosti<br/>na budúcnosť musia nutne zaujímať všetky malé a stredne veľké organizácie bez ohľadu na dobu ich existencie. Vstupujeme do sveta podnikania, v ktorom kľúčovú rolu hrajú dáta.</p>
      <p>Pokiaľ chcete kybernetické hrozby udržať pod kontrolou a súčasne využívať to najlepšie, čo cloud ponúka a ešte ponúkne, spolupráca<br/>s renomovaným partnerom môže byť tým najzodpovednejším krokom, ktorý urobíte.</p>
      <related>
        <h4>Súvisiace články</h4>
        <a href="https://touchit.sk/alza-cz-rozvija-program-pre-firemnych-zakaznikov/264819"/>
        <a href="https://touchit.sk/brexit-v-britskych-e-shopoch-moze-prestat-nakupovat-vacsina-europanov/264816"/>
        <a href="https://touchit.sk/mastercard-zenam-sa-najlepsie-podnika-v-usa/264813"/>
      </related>
    </article>
  </body>
</html>