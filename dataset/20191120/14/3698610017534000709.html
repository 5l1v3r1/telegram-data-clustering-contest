<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/v-denisoviy-pecheri-znaydena-naydavnisha-skulptura-centralnoyi-ta-pivnichnoyi-aziyi-330311_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T14:41:00+00:00"/>
    <meta property="og:title" content="У Денисовій печері знайдена найдавніша скульптура Центральної та Північної Азії"/>
    <meta property="og:description" content="Вчені знайшли фігурку печерного лева."/>
  </head>
  <body>
    <article>
      <h1>У Денисовій печері знайдена найдавніша скульптура Центральної та Північної Азії</h1>
      <h2>Вчені знайшли фігурку печерного лева.</h2>
      <address>
        <time datetime="2019-11-20T14:41:00+00:00">20 Nov 2019, 14:41</time>
      </address>
      <p>Російські археологи виявили в <b><a href="https://dt.ua/TECHNOLOGIES/mizinci-denisivciv-viyavilisya-shozhi-na-palci-suchasnih-lyudey-322629_.html">Денисовій печері</a> </b>фігурку печерного лева, яка була виготовлена з бивня мамонта. Вік фігурки оцінюється в 45 тисяч років, це перше подібне скульптурне зображення на території Центральної та Північної Азії, повідомляє "Наука в Сибіру".</p>
      <p>Розмір фігурки становить 42 міліметра в довжину, 8,5 - у ширину і 11 – у товщину. У неї втрачена голова, але за формою тулуба вчені припустили, що вона зображує печерного лева. Тварина зображена з підтягнутим черевом і відсунутими назад зімкнутими кінцівками. Швидше за все, він знаходиться в бігу галопом, стрибку або готується до стрибка. Крім того, на поверхню фігурки нанесений орнамент у вигляді 18 рядів з чотирьох насічок.</p>
      <p>На правому боці тварини були знайдені сліди вохри. Це може бути рана, яка була нанесена їй іншим хижаком під час полювання.</p>
      <p>"Це перше подібне скульптурне зображення, відоме на території Сибіру, Північної та Центральної Азії і перша зооморфна скульптура такого віку. В історії палеоліту Сибіру відомі зооморфні фігурки, але вони, як правило, не старше 23-21 тисячі років. Вік цієї ж поки не встановлено, але вона розташовується в стратиграфічному контексті, який, за даними радіовуглецевого аналізу, зробленого в Оксфордському університеті, і оптико-стимульованої люмінесценції, має вік близько 45 тисяч років. Хронологія ще буде уточнюватися, але зображення в будь-якому випадку не молодше 30 тисяч років. Тобто це найдревніший артефакт такого типу", — заявив завідувач відділу археології кам'яного віку ІАЕТ СО РАН Михайло Шуньков.</p>
      <p>Вчені відзначають, що мамонт, з бивня якого була виготовлена фігурка, в районі Денисової печери не мешкав. Ареал проживання цих тварин розташовувався на відстані 100-120 кілометрів від неї, разом з тим, кістки мамонтів часто знаходять у печері. Матеріал туди принесли.</p>
      <p>Вчені не знають, хто виготовив фігурку. Ймовірно, денисчвські люди, але в цей час у цьому районі вже мешкали перші Homo sapiens, які могли чинити вплив на культуру "сусідів".</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/TECHNOLOGIES/arheologi-viyavili-v-denisoviy-pecheri-naydavnishu-skulpturu-322652_.html"><b>в печері була знайдена фігурка коня, яку вирізали з бивня мамонта</b></a>. За попередніми даними, вона була виготовлена 50 тисяч років тому, що робить її найдавнішим відомим скульптурним зображенням тварини.</p>
      <footer>За матеріалами: <a href="https://dt.ua/go/aHR0cDovL3d3dy5zYnJhcy5pbmZvLw==">Наука в Сибіру</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>