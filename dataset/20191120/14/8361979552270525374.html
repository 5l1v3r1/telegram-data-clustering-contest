<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/anton-yacenko-ta-yuriy-kamelchuk-peredviborni-kampaniji-novini-ukrajini-50054672.html"/>
    <meta property="og:site_name" content="НВ"/>
    <meta property="article:published_time" content="2019-11-20T14:37:00+00:00"/>
    <meta property="og:title" content="Відрізняються у 1017 разів. Активісти назвали найменш і найбільш дорогі передвиборчі кампанії нардепів-мажоритарників"/>
    <meta property="og:description" content="Мажоритарник-самовисуванець з 200-го округу Антон Яценко більше всіх витратив на передвиборчу кампанію — 6,92 мільйона гривень, повідомляє рух Чесно."/>
  </head>
  <body>
    <article>
      <h1>Відрізняються у 1017 разів. Активісти назвали найменш і найбільш дорогі передвиборчі кампанії нардепів-мажоритарників</h1>
      <h2>Мажоритарник-самовисуванець з 200-го округу Антон Яценко більше всіх витратив на передвиборчу кампанію — 6,92 мільйона гривень, повідомляє рух Чесно.</h2>
      <address>
        <time datetime="2019-11-20T14:37:00+00:00">20 Nov 2019, 14:37</time>
      </address>
      <p>Яценко офіційно не витрачав значні кошти на телерекламу, а зосередився на організації концертів.</p>
      <p>У період виборчої кампанії в його окрузі «за підтримки» кандидата виступали DZIDZO, Олег Винник, ALYOSHA, Оля Полякова, Тіна Кароль, групи Антитіла і НеАнгели.</p>
      <p>Найменше на передвиборну кампанію по мажоритарці витратив народний депутат Юрій Камельчук від Слуги народу, який був обраний на мажоритарному окрузі 124 Львівської області. Офіційно він витратив на парламентську кампанію 6700 гривень.</p>
      <p>Згідно з бібліотекою реклами Facebook, кандидат від кінця червня до 19 липня, саме в період виборчої кампанії, замовляв рекламу в цій соціальній мережі, витративши 286 доларів (близько 7100 гривень). Тобто фактично кампанія Камельчука була як мінімум у два рази дорожче офіційної суми. Сам Камельчук пояснює це тим, що оплачував рекламу в Facebook з банківської карти, а не з виборчого фонду.</p>
    </article>
  </body>
</html>