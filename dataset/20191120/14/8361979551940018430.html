<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/pomer-veteran-ato-igor-panov-novini-ukrajini-50054659.html"/>
    <meta property="og:site_name" content="НВ"/>
    <meta property="article:published_time" content="2019-11-20T14:03:00+00:00"/>
    <meta property="og:title" content="У лікарні Києва помер жорстоко побитий ветеран АТО Ігор Панов"/>
    <meta property="og:description" content="У середу, 20 листопада, у лікарні помер ветеран АТО Ігор Панов з позивним Хан, якого разом з дружиною сильно побили в одному з житлових будинків Києва."/>
  </head>
  <body>
    <article>
      <h1>У лікарні Києва помер жорстоко побитий ветеран АТО Ігор Панов</h1>
      <h2>У середу, 20 листопада, у лікарні помер ветеран АТО Ігор Панов з позивним Хан, якого разом з дружиною сильно побили в одному з житлових будинків Києва.</h2>
      <address>
        <time datetime="2019-11-20T14:03:00+00:00">20 Nov 2019, 14:03</time>
      </address>
      <p>Про це <a href="https://www.pravda.com.ua/news/2019/11/20/7232535/">Українській правді</a> повідомила речниця столичної прокуратури Надія Максимець.</p>
      <p>«Постраждалий, на жаль, сьогодні помер у лікарні», — сказала вона.</p>
      <p>За її словами, наразі слідчі вирішують питання про перекваліфікацію злочину з «замаху на убивство» на іншу статтю.</p>
      <p>«Остаточне ж рішення буде прийнято за результатами судово-медичної експертизи, яка буде призначена», — сказала Максимець.</p>
      <p>Нагадаємо, що напад стався увечері 9 листопада у житловому будинку на вулиці Академіка Кіпріанова у Києві.</p>
      <p><a href="https://nv.ua/ukr/kyiv/u-kiyevi-napali-na-veterana-ato-ta-yogo-druzhinu-volonterka-novini-kiyeva-50052705.html">Ветерана бойових дій на Донбасі Ігоря Панова і його дружину Оксану</a> доставили до лікарні у важкому стані.</p>
      <p>За підозрою в побитті бійця 90-го батальйону Ігоря Панова та його дружини Оксани <a href="https://nv.ua/ukr/kyiv/pobittya-veterana-ato-i-yogo-druzhini-policiya-zatrimala-sina-poterpiloji-novini-kiyeva-50052718.html">затримали сина потерпілої з приятелем</a>.</p>
    </article>
  </body>
</html>