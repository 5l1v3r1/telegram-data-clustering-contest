<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904500/kritiek-van-der-vaart-op-oranje-debuut-stengs-iedere-keer-net-niet-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T14:14:00+00:00"/>
    <meta property="og:title" content="'We kunnen niet stellen dat Stengs een geweldig debuut had voor Oranje'"/>
    <meta property="og:description" content="Rafael van der Vaart en Pierre van Hooijdonk zijn het eens: het Oranje-debuut van Calvin Stengs was ongelukkig. De AZ'er mocht negentig minuten spelen tegen Estland en leverde in de tweede helft twee assists af, maar desondanks zijn er kritiekpuntjes. &quot;Ik vond het leuk om de nieuwe jongens te zien, zoals Stengs en Boadu die fantastisch invielen&quot;, vertelt Van der Vaart bij de NOS. &quot;Stengs was niet helemaal zichzelf, maar Boadu had nergens last van. Oranje begon goed met een heel goede Memphis. Daarna werd het wat minder. We hebben een prima kwalificatiereeks gehad en gaan ons voorbereiden op een geweldige zomer.&quot; Droom voor Stengs en Boadu: 'Dat ik Cal aan m'n zijde had, maakte het makkelijker' Stengs en Boadu samen naar de NOS: &quot;Ik had het gevoel dat ik onwennig begon&quot;"/>
  </head>
  <body>
    <article>
      <h1>'We kunnen niet stellen dat Stengs een geweldig debuut had voor Oranje'</h1>
      <address>
        <time datetime="2019-11-20T14:14:00+00:00">20 Nov 2019, 14:14</time>
      </address>
      <p>
        <b>Rafael van der Vaart en Pierre van Hooijdonk zijn het eens: het Oranje-debuut van Calvin Stengs was ongelukkig. De AZ'er mocht negentig minuten spelen tegen Estland en leverde in de tweede helft twee assists af, maar desondanks zijn er kritiekpuntjes.</b>
      </p>
      <p>"Ik vond het leuk om de nieuwe jongens te zien, zoals Stengs en Boadu die fantastisch invielen", vertelt Van der Vaart bij de <i>NOS</i>. "Stengs was niet helemaal zichzelf, maar Boadu had nergens last van. Oranje begon goed met een heel goede Memphis. Daarna werd het wat minder. We hebben een prima kwalificatiereeks gehad en gaan ons voorbereiden op een geweldige zomer."</p>
      <p>Van der Vaart vindt het niet raar dat Stengs geen perfecte wedstrijd heeft gespeeld. "Dat kan ook niet. Je moet hem ook niet te erg bekritiseren. Hij maakte de verkeerde keuzes."</p>
      <p>"Hij gaf bijvoorbeeld de bal aan Memphis terwijl hij één-tegen-één moest gaan. Het verschil tussen AZ en het Nederlands elftal is heel groot. Dan maak je makkelijk fouten. Het was een beetje ongelukkig. Iedere keer net niet. Hij gaf één wereldbal, waar alle klasse vanaf straalde. Daar was ik heel erg blij mee. Hij moet gewoon zijn eigen ding doen, want hij hoort op dit niveau thuis."</p>
      <p>"De potentie zien we allemaal, maar we kunnen niet stellen dat hij een geweldig debuut had", voegt Van Hooijdonk toe. "Ik vond het leuk dat hij een assist gaf op Wijnaldum, want dat kleurde de wedstrijd een beetje voor hem. Voor de rest was het erg ongelukkig. Dat kan."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904453/koeman-trapt-meteen-weer-op-de-rem-boadu-en-stengs-nog-niet-ek-waardig-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904436/oranje-spelers-tipten-debutanten-boadu-en-stengs-gewoon-schijt-hebben-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>