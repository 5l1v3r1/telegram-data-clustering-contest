<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/20/cassazione-conferma-nove-anni-a-fatima-la-prima-foreign-fighter-i-137-954919.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T14:07:17+00:00"/>
    <meta property="og:title" content="Cassazione conferma: nove anni a &quot;Fatima&quot;, la prima foreign fighter italiana"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">roma</h6>
      <h1>Cassazione conferma: nove anni a "Fatima", la prima foreign fighter italiana</h1>
      <h2>Fuggita col marito in Siria nel 2014, di lei si sono perse le tracce</h2>
      <address>
        <time datetime="2019-11-20T14:07:17+00:00">20 Nov 2019, 14:07</time>
      </address>
      <p>La Cassazione scrive la parola fine - dal punto di vista giudiziario - sulla vicenda di<a href="https://www.unionesarda.it/articolo/cronaca/2015/07/03/fatima_la_jihadista_della_porta_accanto_tagliate_la_testa_agli_in-68-424803.html"> Maria Giulia "Fatima" Sergio</a>, la prima foreign fighter italiana, partita nel 2014 per unirsi al Califfato e mai pi√π ritornata.</p>
      <p>La Suprema Corte ha confermato la condanna a nove anni per terrorismo alla miliziana originaria di Torre del Greco (Napoli), respingendo il ricorso presentato per conto suo e di quattro altri imputati, tra cui il marito Aldo Kobuzi (albanese condannato a dieci anni) e la maestra indottrinatrice Haik Bushra, cittadina canadese condannata a nove anni.</p>
      <p>Fatima ha incitato i suoi familiari, la madre e il padre, entrambi morti, e la sorella Marianna (condannata con rito abbreviato) a partire per la Siria, agendo da vera e propria reclutatrice che ha aderito al programma criminale dell'Isis.</p>
      <p>Di Fatima e il marito, partiti nel 2014 in Siria, si sono perse le tracce, neanche si sa se siano vivi o morti.</p>
      <p>(Unioneonline/L)</p>
    </article>
  </body>
</html>