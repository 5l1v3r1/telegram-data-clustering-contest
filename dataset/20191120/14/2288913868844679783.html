<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727195"/>
    <meta property="og:site_name" content="De Standaard"/>
    <meta property="article:published_time" content="2019-11-20T14:39:00+00:00"/>
    <meta property="og:title" content="Daar is de moeilijkste puzzel van het jaar weer"/>
    <meta property="og:description" content="De militaire inlichtingendienst heeft zopas zijn eindejaarspuzzel gepubliceerd. Een moeilijke reeks opgaves, maar het goede nieuws is dat u die niet alleen..."/>
  </head>
  <body>
    <article>
      <h1>Daar is de moeilijkste puzzel van het jaar weer</h1>
      <address>
        <time datetime="2019-11-20T14:39:00+00:00">20 Nov 2019, 14:39</time>
      </address>
      <p>
        <b>De militaire inlichtingendienst heeft zopas zijn eindejaarspuzzel gepubliceerd. Een moeilijke reeks opgaves, maar het goede nieuws is dat u die niet alleen hoeft op te lossen.</b>
      </p>
      <p>Wie niet genoeg krijgt van een moeilijke breinbreker komt net als vorig ook nu weer aan zijn trekken bij de militaire inlichtingendienst Adiv (Algemene Dienst Inlichtingen en Veiligheid). Die heeft namelijk weer een uitdagende eindjaarsquiz online gezet waarvoor u uw hersenen ongetwijfeld weer flink zal moeten pijnigen. De vragenlijst – 43 in totaal – bevat wel dit jaar ook een paar minder moeilijke vragen en u krijgt ook iets meer tijd van vorig jaar om de juiste oplossingen te vinden – het moet tenslotte een beetje plezant blijven voor iedereen. En u mag ook in team werken, als u dat liever doet.</p>
      <p>De opgaven, onder de toepasselijke naam ‘Mission impossible’, vindt u op de <a href="https://www.mil.be/nl/artikel/mission-impossible">site van de Adiv</a>. Wie uiteindelijk het meeste punten verzamelt mag rekenen op ‘een mooie beloning’.</p>
      <p>En als u daar mee klaar bent, kan u waarschijnlijk aan de slag met de Nederlanse versie: de <a href="https://www.aivd.nl/onderwerpen/aivd-kerstpuzzel/nieuws">AIVD</a> van onze noorderburen zet doorgaans half december <a href="https://www.aivd.nl/onderwerpen/aivd-kerstpuzzel/nieuws">zijn puzzel</a> online.</p>
    </article>
  </body>
</html>