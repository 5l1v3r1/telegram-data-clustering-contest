<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/nuovo-stadio-prosegue-il-ping-pong-il-comune-chiede-il-progetto-definitivo-a-inter-e-milan-323570"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T14:39:10+00:00"/>
    <meta property="og:title" content="Nuovo stadio, prosegue il ping pong: il Comune chiede il progetto definitivo a Inter e Milan"/>
    <meta property="og:description" content="Prima di iniziare il conto alla rovescia per lo stadio nuovo, serve la presentazione di un progetto vero da parte di Inter e Milan. Questa è la sintesi della lettera inviata ieri dal Comune di..."/>
  </head>
  <body>
    <article>
      <h1>Nuovo stadio, prosegue il ping pong: il Comune chiede il progetto definitivo a Inter e Milan</h1>
      <address><time datetime="2019-11-20T14:39:10+00:00">20 Nov 2019, 14:39</time> by <a rel="author">Christian Liotta</a></address>
      <p>Prima di iniziare il conto alla rovescia per lo stadio nuovo, serve la presentazione di un progetto vero da parte di Inter e Milan. Questa è la sintesi della lettera inviata ieri dal Comune di Milano ai due club: come riporta <i>Il Giorno</i>, a fronte della richiesta delle due società di concludere l’iter autorizzativo per il nuovo stadio entro 18 mesi dall’avvio dello stesso in ossequio alla legge sugli stadi, Palazzo Marino precisa che <b>proprio per effetto di quella legge il calcolo dei 18 mesi deve partire solo dal momento in cui c’è un progetto definitivo</b>.</p>
      <p>Ma la fase nella quale si trova oggi la trattativa per il nuovo San Siro è differente: lo studio di fattibilità e il progetto che ne consegue <b>devono essere rivisti e ripresentati per via delle prescrizioni del Comune </b>soprattutto<b> </b>per quel che concerne le volumetrie e la questione del futuro dell'attuale Giuseppe Meazza. Ora tocca ai club replicare e decidere se ci sono le condizioni per investire sull’area di San Siro o se prendere in considerazione altre ipotesi, quale quella di Sesto San Giovanni.</p>
    </article>
  </body>
</html>