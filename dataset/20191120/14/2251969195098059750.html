<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/trovato-con-la-marijuana-in-manette-un-panettiere/1327196/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T14:10:53+00:00"/>
    <meta property="og:title" content="Trovato con la marijuana, in manette un panettiere"/>
    <meta property="og:description" content="CIVITANOVA - Il giovane, 26 anni, è stato fermato dalla Guardia di finanza. Nel complesso aveva 34 grammi di droga. Oggi si è svolta la convalida in tribunale, disposto l'obbligo di firma"/>
  </head>
  <body>
    <article>
      <h1>Trovato con la marijuana, in manette un panettiere</h1>
      <h2>CIVITANOVA - Il giovane, 26 anni, è stato fermato dalla Guardia di finanza. Nel complesso aveva 34 grammi di droga. Oggi si è svolta la convalida in tribunale, disposto l'obbligo di firma</h2>
      <address><time datetime="2019-11-20T14:10:53+00:00">20 Nov 2019, 14:10</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Ftrovato-con-la-marijuana-in-manette-un-panettiere%2F1327196%2F">Condividi63</a><a href="https://twitter.com/intent/tweet?text=Trovato+con+la+marijuana%2C++in+manette+un+panettiere&amp;url=https%3A%2F%2Fwww.cronachemaceratesi.it%2F2019%2F11%2F20%2Ftrovato-con-la-marijuana-in-manette-un-panettiere%2F1327196%2F">Tweet</a>Email63 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2018/10/GuardiaFinanza_Archivio_arkiv_FF-6-650x434.jpg"/>
      </figure>
      <p> </p>
      <p><b>Prima lo hanno fermato in piazza, poi hanno svolto un controllo nella sua casa e dopo aver trovato 34 grammi di marijuana lo hanno arrestato: in manette è finito un panettiere di 26 anni, Stefano Sardini, di Recanati e residente a Civitanova. Il giovane nel pomeriggio di ieri è stato fermato dai militari della Guardia di finanza della Compagnia di Civitanova, diretta dal capitano Tiziano Padua, in piazza XX settembre a Civitanova, intorno alle 15, e controllato. Addosso gli sono state trovate due bustine di marijuana.</b> I militari hanno deciso di svolgere un controllo anche a casa del giovane panettiere. Il 26enne ha consegnato spontaneamente lo stupefacente che aveva nella sua abitazione e che teneva dentro un armadio. Nel complesso i militari hanno trovato 11 bustine contenenti marijuana, due le aveva nel giubbotto e le altre a casa. Il giovane è stato arrestato. Questa mattina si è svolta la convalida al tribunale di macerata. Il giovane, difeso dall’avvocato Simone Santoro, si è avvalso della facoltà di non rispondere. Il giudice Francesca Preziosi ha disposto l’obbligo di firma per il 26enne. L’accusa era sostenuta dal pm Marco Tarquinio Severini.</p>
      <p>
        <i>(Gian. Gin.)</i>
      </p>
    </article>
  </body>
</html>