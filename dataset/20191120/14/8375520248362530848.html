<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/golovniy-svidok-u-spravi-pro-korupciyu-sitnika-hoche-proyti-detektor-brehni-641230.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T14:46:47+00:00"/>
    <meta property="og:title" content="Головний свідок у справі про корупцію Ситника хоче пройти детектор брехні"/>
    <meta property="og:description" content="Микола Надейко, який і оплачував елітний відпочинок директора НАБУ, заявляє, що готовий пройти детектор брехні"/>
  </head>
  <body>
    <article>
      <h1>Головний свідок у справі про корупцію Ситника хоче пройти детектор брехні</h1>
      <address>
        <time datetime="2019-11-20T14:46:47+00:00">20 Nov 2019, 14:46</time>
      </address>
      <h4>Микола Надейко, який і оплачував елітний відпочинок директора НАБУ, заявляє, що готовий пройти детектор брехні</h4>
      <p>У травні цього року Державне бюро розслідувань відкрило кримінальне провадження щодо керівника НАБУ Артема Ситника. Його звинуватили в тому, що він безкоштовно відпочивав в елітних мисливських угіддях господарства «Поліське-Сарни» в Рівненській області, а рахунок за нього оплачував його друг, бізнесмен Микола Надейко, пише <a href="https://www.depo.ua/ukr/politics/golovniy-svidok-u-spravi-pro-koruptsiyu-sitnika-khoche-proyti-detektor-brekhni-chi-gotoviy-do-tsogo-sitnik-201911201066354?fbclid=IwAR1612VQ8WQBSCnUZrRHONzIwpY5-EdR_TqORb4l2_trUXWxQqSTZdtOwIA">depo.ua</a>.</p>
      <p>Сарненській районний суд Рівненської області визнав Ситника винним в адміністративному правопорушенні і присудив 3 400 гривень штрафу. Однак попереду ще одне засідання - Рівненського апеляційного суду, що розгляне апеляцію Ситника, яке має відбутись 22 листопада. Рішення суду може поставити хрест на кар’єрі Артема Ситника – якщо його визнають винним в корупційному діянні, він не матиме права обіймати далі посаду. Ключовий свідок у справі Ситника, Микола Надейко, який і оплачував елітний відпочинок директора НАБУ, заявляє, що готовий пройти детектор брехні.<br/><br/>Про це сам Микола Надейко розповів в інтерв’ю «<a href="https://www.obozrevatel.com/crime/ya-gotov-dokazat-na-detektore-lzhi-glavnyij-svidetel-po-delu-syitnika-raskryil-rezonansnyie-detali.htm">Обозревателю</a>». За його словами, заяву до поліції подавав не він, а був викликаний у кості свідка і дав свідчення, які повністю підтвердились фінансовими документами, дослідженими слідством. «Я не знаю, хто подавав заяву. Знаю, що вилучили бухгалтерські документи, проводили розслідування, а потім поліція передала цю справу до Сарненського районного суду.  Справа стосувалася відпочинку Ситника і того, що він за свій відпочинок не заплатив, - розповів Надейко. -  З Артемом Сергійовичем я знайомий десь з 2016 року. Ми з ним потоваришували. Я разів 5, якщо не помиляюсь, допомагав йому з цим. Організовував відпочинок, скажемо так. Йому і його сім’ї».</p>
      <p>Микола Надйко також повідомив, що мав зустріч зі свідком зі сторони Ситника, якій передавав прохання директора НАБУ про зустріч і переконував змінити свої свідчення: «Я через Дениса передав, що зустрітись готовий будь-коли, але міняти покази не буду. Я нікого не оговорював, говорив те, що було насправді», - відповів Надейко.<br/><br/>Також Надейко підтвердив, що є радником сестри Олега Бахматюка, проти якого Ситник розслідує справу щодо рефінансування VAB банку - Бахматюк заявляв про конфлікт інтересів у Ситника. «Так, справді я є радником керівника компанії “Авангард”. І почав працювати задовго до того, як з’явилася ця справа. Чи може Ситник бути ображеним на Бахматюка за цю справу? Я цього не виключаю, але стверджувати не можу».<br/><br/>Надейко заявив, що йому неприємні звинувачення в тому, що він ніби оговорює Ситника, адже всі його свідчення підтверджені фінансовою документацією мисливської бази, де відпочивав Ситник: «Якщо є якісь сумніви - будь ласка, я готовий довести свою правоту, що все, що я говорив, всі мої свідчення - абсолютна правда. Мені неприємно, що з мене намагаються зробити якогось брехуна. Готовий в будь який час пройти детектор брехні. Чи готовий зі мною пройти детектор брехні Ситник? Не знаю. Побачимо.</p>
      <related>
        <a href="https://glavcom.ua/country/politics/u-direktora-nabu-zi-mnoju-je-prjamij-konflikt-interesiv-bahmatjuk-640353.html"/>
        <a href="https://glavcom.ua/columns/evg_zakharov/cherez-diji-nabu-ukrajinu-mozhut-zvinuvatiti-u-tisku-na-jevropeyskiy-sud-z-prav-lyudini-639593.html"/>
        <a href="https://glavcom.ua/news/nabu-sprovokuvalo-mizhnarodniy-skandal-agenti-z-ukrajini-zdiysnyuvali-nezakonne-stezhennya-v-jespl--636973.html"/>
      </related>
    </article>
  </body>
</html>