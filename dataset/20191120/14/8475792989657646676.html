<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/varmland/oscar-magnusson-ar-arets-varmlanning"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T14:08:26+00:00"/>
    <meta property="og:title" content="Oscar Magnusson är Årets värmlänning"/>
    <meta property="og:description" content="Oscar Magnusson har haft ett händelserikt år både privat och med bandet Sven-Ingvars. Han har blivit pappa för andra gången, släppt ny skiva med Sven-Ingvars och avslutat en lyckad säsong med konsthallen Sliperiet. Nu kröns året med utmärkelsen Årets värmlänning. – När jag fick beskedet tänkte jag – jaha, ska jag... säger en tagen och glad Oscar Magnusson."/>
  </head>
  <body>
    <article>
      <h1>Oscar Magnusson är Årets värmlänning</h1>
      <address><time datetime="2019-11-20T14:08:26+00:00">20 Nov 2019, 14:08</time> by <a rel="author">Staffan Lindström</a></address>
      <slideshow>
        <figure>
          <img src="https://www.svtstatic.se/image/wide/992/24544113/1574255994"/>
          <figcaption>Oscar Magnusson är utsedd till Årets Värmlänning 2019<cite>Foto: SVT</cite></figcaption>
        </figure>
        <figure>
          <img src="https://www.svtstatic.se/image/wide/992/19051691/1574256097"/>
          <figcaption>Oscar Magnusson<cite>Foto: Linn Malmén/TT</cite></figcaption>
        </figure>
      </slideshow>
      <p>
        <b>Oscar Magnusson har haft ett händelserikt år både privat och med bandet Sven-Ingvars. Han har blivit pappa för andra gången, släppt ny skiva med Sven-Ingvars och avslutat en lyckad säsong med konsthallen Sliperiet. Nu kröns året med utmärkelsen Årets värmlänning.<br/>– När jag fick beskedet tänkte jag – jaha, ska jag... säger en tagen och glad Oscar Magnusson.</b>
        <b>Oscar Magnusson har haft ett händelserikt år både privat och med bandet Sven-Ingvars. Han har blivit pappa för andra gången, släppt ny skiva med Sven-Ingvars och avslutat en lyckad säsong med konsthallen Sliperiet. Nu kröns året med utmärkelsen Årets värmlänning.<br/>– När jag fick beskedet tänkte jag – jaha, ska jag... säger en tagen och glad Oscar Magnusson.</b>
      </p>
      <p>Vi når honom först på telefon promenerandes med hunden och sina två barn i dubbelvagn.</p>
      <p>– Sedan jag fick beskedet för någon vecka sedan har jag gått i nån slags jaha ska jag-tankar. Tittar man på listan över de som förärats med utmärkelsen tidigare blir man väldigt rörd, stolt och glad. Det är ju en av de finaste utmärkelserna man kan tänka sig kopplat till där jag är ifrån.</p>
      <p>
        <i>Vad är du mest stolt över av allt du gjort?</i>
      </p>
      <p>– Jag försöker kliva in med rätt fot först i det jag gör och ha hjärtat i första rummet. Tar man Sliperiet så är jag stolt och glad över att jag med hjärtat i förgrunden lyckats finnas i den typen av kultur och lansdsbygd. Jag är glad att vi klarat oss i tio år.</p>
      <p>Med Sven-Ingvars är det en helt annan resa som är dubbelbottnad och mer känslosam. Jag tycker att vi med bandet lyckats kommunicera det vi vill: kärlek, respekt och ödmjukt förstå storheten i att ett band som funnits så länge ska vårdas med kärlek och repekt.</p>
      <p>
        <i>Vad har varit höjdpunkten i år?</i>
      </p>
      <p>– Den kom väl idag, nej, men det är väl att jag går omkring här med en fyramånaders i vagnen. Årets största händelse är nedkomsten av Sven.</p>
    </article>
  </body>
</html>