<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/sharad-pawars-special-meeting-with-prime-minister-modi-262761"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T14:04:15+00:00"/>
    <meta property="og:title" content="प्रधानमंत्री मोदी से शरद पवार की मुलाकात, वित्त मंत्री निर्मला सीतारमण को भी बुलाया "/>
    <meta property="og:description" content="महाराष्ट्र में सरकार बनाने को लेकर शिवसेना कांग्रेस और एनसीपी की तरफ आस लगाई बैठी है। वहीं एनसीपी नेता शरद पवार ने आज बुधवार को प्रधानमंत्री नरेंद्र मोदी से मुलाकात की। हालांकि कहा जा रहा है कि प्रमुख शरद पवार की पीएम मोदी से यह मुलाकात महाराष्ट्र में किसानों की समस्या को लेकर हुई, लेकिन राजनीतिक गलियारों में इसको लेकर खूब चर्चा हो रही है। देश के 2 बड़े नेताओं के बीच करीब आधे घंटे की मुलाकात हुई। इस मुलाकात के बीच में वित्त मंत्री निर्मला सीतारमण को बुलाया गया था।"/>
  </head>
  <body>
    <article>
      <h1>प्रधानमंत्री मोदी से शरद पवार की मुलाकात, वित्त मंत्री निर्मला सीतारमण को भी बुलाया </h1>
      <address><time datetime="2019-11-20T14:04:15+00:00">20 Nov 2019, 14:04</time> by <a rel="author">Shivani</a></address>
      <p>महाराष्ट्र में सरकार बनाने को लेकर शिवसेना कांग्रेस और एनसीपी की तरफ आस लगाई बैठी है। वहीं एनसीपी नेता शरद पवार ने आज बुधवार को प्रधानमंत्री नरेंद्र मोदी से मुलाकात की। हालांकि कहा जा रहा है कि प्रमुख शरद पवार की पीएम मोदी से यह मुलाकात महाराष्ट्र में किसानों की समस्या को लेकर हुई, लेकिन राजनीतिक गलियारों में इसको लेकर खूब चर्चा हो रही है। देश के 2 बड़े नेताओं के बीच करीब आधे घंटे की मुलाकात हुई। इस मुलाकात के बीच में वित्त मंत्री निर्मला सीतारमण को बुलाया गया था।</p>
      <p>प्रधानमंत्री मोदी के साथ बैठक के बाद शरद पवार ने कहा कि उन्होंने प्रधानमंत्री को किसानों की समस्या के बारे में अवगत कर दिया है। साथ ही उन्होंने बताया कि प्रधानमंत्री मोदी को अगले साल 31 जनवरी से 2 फरवरी के बीच होने वाले वंसत दादा सुगर इंस्टीट्यूट प्रोग्राम के लिए न्योता भी दिया है। प्रधानमंत्री नरेंद्र मोदी से मुलाकात से एक दिन पहले शरद पवार ने किसानों की समस्या को लेकर लंबा पत्र भी लिखा था। पत्र के बारे में पवार ने कहा कि दो जिलों में हुए फसल के नुकसान का डाटा एकत्र किया है। लेकिन मराठवाड़ा और विदर्भ समेत पूरे राज्य में भारी बारिश के कारण फसलों को काफी नुकसान पहुंचा है। नुकसान को लेकर आंकड़े जुटाए जा रहे हैं और उसे जल्द ही उन्हें भेज दिया जाएगा।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Sharad Pawar's special meeting with Prime Minister Modi</p>
    </article>
  </body>
</html>