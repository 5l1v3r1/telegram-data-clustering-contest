<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/malta-daphne-caruana-galizia-zamordowana-zatrzymany-biznesmen-yorgen-fenech,986859.html"/>
    <meta property="og:site_name" content="TVN24"/>
    <meta property="article:published_time" content="2019-11-20T14:35:46+00:00"/>
    <meta property="og:title" content="Znany biznesmen zatrzymany w związku z zabójstwem dziennikarki"/>
    <meta property="og:description" content="Maltańska policja zatrzymała w środę jednego z czołowych biznesmenów w tym kraju w związku z zabójstwem dziennikarki śledczej Daphne Caruany Galizii. Funkcjonariusze przeprowadzili akcję, gdy Yorge..."/>
  </head>
  <body>
    <article>
      <h1>Znany biznesmen zatrzymany w związku z zabójstwem dziennikarki</h1>
      <address><time datetime="2019-11-20T14:35:46+00:00">20 Nov 2019, 14:35</time> by <a rel="author">momo//rzw//kwoj</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/ece82791-2577-41cc-8c74-c228a334d0be.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/6241b158-fda1-4a40-84c1-89192dc971f1-480p.mp4"/>
          <figcaption>Yorgen Fenech próbował opuścić Maltę na swoim luksusowym...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/5046e645-8f78-48a9-9c88-4a6c9394473f-480p.mp4"/>
          <figcaption>Maltańska dziennikarka zginęła w zamachu bombowym</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/df2e859a-751a-431e-a72b-db82ed9b5a04-480p.mp4" autoplay="" loop=""/>
          <figcaption>W październiku 2017 samochód Caruany Galizii został...</figcaption>
        </figure>
        <figcaption>Znany biznesmen zatrzymany w związku z zabójstwem maltańskiej dziennikarki<cite>Foto: Clemens Bilan/EPA/PAP | Video: Reuters</cite></figcaption>
      </slideshow>
      <h3>Maltańska policja zatrzymała w środę jednego z czołowych biznesmenów w tym kraju w związku z zabójstwem dziennikarki śledczej Daphne Caruany Galizii. Funkcjonariusze przeprowadzili akcję, gdy Yorgen Fenech próbował opuścić wyspę swoim luksusowym jachtem. Reporterka zginęła w zamachu bombowym w 2017 roku.</h3>
      <related>
        <a href="https://www.tvn24.pl/wiadomosci-ze-swiata,2/dziennikarka-zginela-w-zamachu-zatrzymano-podejrzanego-o-wspoludzial,986571.html"/>
      </related>
      <p>Do zatrzymania biznesmena Yorgena Fenecha doszło przed świtem w środę około 8 km na północ od stołecznej Valletty.</p>
      <p>Nie wyjaśniono dotąd, o co podejrzewany jest Fenech w związku ze śmiercią dziennikarki śledczej Daphne Caruany Galizii.</p>
      <h3>Próbował uciec jachtem</h3>
      <p>Zanim policja ujęła Fenecha, zatrzymano jego luksusowy jacht. Policja weszła na pokład i wymusiła skierowanie jednostki do portu.</p>
      <p>Fenech jest dyrektorem i współwłaścicielem grupy przedsiębiorstw, która wygrała państwowy przetarg w 2013 roku na budowę elektrowni gazowej - pisze Reuters. Portal Times of Malta przekazał, że jest on szefem przedsiębiorstwa 17 Black. To firma z siedzibą w Dubaju, podejrzewana o dokonywanie transferów finansowych na rzecz spółek zarejestrowanych w Panamie, będących własnością byłego ministra energetyki, obecnie ministra turystyki Konrada Mizziego oraz bliskiego współpracownika premiera Keitha Schembriego.</p>
      <p>Zamordowana dziennikarka opisywała między innymi korupcyjne układy w maltańskich kręgach władzy.</p>
      <h3>Wsypał pośrednik?</h3>
      <p>Maltańskie media wiążą zatrzymanie Fenecha z ujawnionym dzień wcześniej <a href="https://www.tvn24.pl/wiadomosci-ze-swiata,2/malta-zatrzymany-podejrzany-o-posrednictwo-w-zabojstwie-dziennikarki,986571.html">zatrzymaniem innego mężczyzny, który miał pośredniczyć w zleceniu zabójstwa dziennikarki</a>.</p>
      <p>Premier Joseph Muscat potwierdził informacje, że rozważa ułaskawienie podejrzanego, jeśli ten doprowadzi śledczych do organizatora operacji.</p>
      <p>W niedzielę Muscat zapowiedział, że "chce ujawnić całą prawdę o morderstwie Galizii, nawet gdyby oznaczało to, że rząd będzie musiał podjąć trudne decyzje".</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/0f43b324-a852-4429-8091-3dd211578411.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Biznesmen został zatrzymany, gdy próbował opuścić wyspę na swoim luksusowym jachcie<cite>Źródło: PAP/EPA/DOMENIC AQUILINA</cite></figcaption>
      </figure>
      <h3>Zamach na dziennikarkę</h3>
      <related>
        <a href="https://www.tvn24.pl/wiadomosci-ze-swiata,2/dziennikarka-zginela-w-zamachu-sprawy-nie-wyjasniono-krytyczny-raport,939643.html"/>
      </related>
      <p>Daphne Caruana Galizia, która pisała o korupcji wśród maltańskich polityków, zginęła w zamachu bombowym przed swoim domem w pobliżu Valetty w październiku 2017 roku.<br/><br/>Trzech mężczyzn podejrzanych o dokonanie zabójstwa zatrzymano w grudniu 2017 roku. Mieli oni podłożyć bombę w samochodzie dziennikarki i odpalić ją zdalnie. Twierdzą, że są niewinni.</p>
      <p>Śmierć Galizii, którą czasami nazywano "jednoosobową Wikileaks", wywołała ogromne poruszenie nie tylko na Malcie, ale także poza jej granicami. Reuters wskazuje, że zabójstwo Galizii zszokowało europejską opinię publiczną i podało w wątpliwość rządy prawa na Malcie.<br/><br/>53-letnia autorka popularnego bloga ujawniała najciemniejsze aspekty maltańskiej polityki, koncentrując się na przypadkach korupcji wśród miejscowych polityków. Atakowała premiera Josepha Muscata, a także szefa opozycji Adriana Delię. Pisała o maltańskich gangsterach i handlarzach narkotyków. Prowadziła też dochodzenie w sprawie Panama Papers i obnażyła powiązania między głównymi politykami i spółkami-krzakami. Opublikowała tysiące artykułów potępiających nadużycia władzy, przypadki korupcji i niewłaściwego administrowania.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/a6ba857e-d7e8-450b-8015-dc71e57c76e6.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Maltańska dziennikarka zginęła w zamachu bombowym w październiku 2017 roku<cite>Źródło: DARRIN ZAMMIT LUPI / Reuters / Forum</cite></figcaption>
      </figure>
      <related>
        <h4>Śmierć dziennikarki śledczej</h4>
        <a href="https://www.tvn24.pl/wiadomosci-ze-swiata,2/dziennikarka-zginela-w-zamachu-zatrzymano-podejrzanego-o-wspoludzial,986571.html"/>
        <a href="https://www.tvn24.pl/wiadomosci-ze-swiata,2/morderstwo-dziennikarki-na-malcie-rodzina-sprzeciwia-sie-skladowi-komisji-badajacej-sprawe,971412.html"/>
        <a href="https://www.tvn24.pl/wiadomosci-ze-swiata,2/dziennikarka-zginela-w-zamachu-sprawy-nie-wyjasniono-krytyczny-raport,939643.html"/>
        <a href="https://www.tvn24.pl/wiadomosci-ze-swiata,2/pisala-o-korupcji-i-polityce-zginela-media-policja-namierzyla-zleceniodawcow,884895.html"/>
        <a href="https://www.tvn24.pl/wiadomosci-ze-swiata,2/chce-pelnej-policyjnej-ochrony-po-zabojstwie-dziennikarki-byly-sledczy-boi-sie-o-zycie,804806.html"/>
      </related>
    </article>
  </body>
</html>