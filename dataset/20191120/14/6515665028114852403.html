<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3361413/rastali-se-partizan-i-parahuski-ostoja-mijailovic-za-kurir-njemu-ce-biti-isplacen-samo-jedan-deo-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-20T14:05:00+00:00"/>
    <meta property="og:title" content="RASTALI SE PARTIZAN I PARAHUSKI! Ostoja Mijailović za Kurir: Njemu će biti isplaćen samo jedan deo ugovora (FOTO)"/>
    <meta property="og:description" content="Artjom Parahuski, beloruski centar, kao što je Kurir ranije nagovestio, napustio je Partizan!"/>
  </head>
  <body>
    <article>
      <h6 class="kicker">GOTOVO</h6>
      <h1>RASTALI SE PARTIZAN I PARAHUSKI! Ostoja Mijailović za Kurir: Njemu će biti isplaćen samo jedan deo ugovora (FOTO)</h1>
      <address>
        <time datetime="2019-11-20T14:05:00+00:00">20 Nov 2019, 14:05</time>
      </address>
      <p>
        <b>Artjom Parahuski, beloruski centar, kao što je Kurir ranije nagovestio, napustio je Partizan!<br/> </b>
      </p>
      <p>Parahuski, koji je doveden kao veliko i najskuplje pojačanje crno-belih, do sada nije pokazao gotovo ništa. Već neko vreme u Humskoj se tražio modus kako da klub i igrač postignu sporazumni raskid ugovora.</p>
      <figure>
        <img src="https://www.kurir.rs/data/images/2019/08/07/21/1940935_3905-parahuvski-starsport2_ff.jpg?ver=1574254852"/>
        <figcaption>
          <cite>foto: Starsport</cite>
        </figcaption>
      </figure>
      <p>To se konačno i dogodilo. Kako saznajemo, Belorusu je isplaćena jedna i po plata, što je oko 75.000 evra. Koliko i kako je igrao, ni to nije loše.</p>
      <p>- Da, do kraja dana raskidamo ugovor s njim. Jedino što mogu da vam kažem jeste da je klub napravio dobar dogovor s Parahuskim i njemu će biti isplaćen samo jedan deo ugovora. Mi sada tražimo drugo adekvatno rešenje na toj poziciji - rekao je za Kurir predsednik KK Partizan Ostoja Mijailović.</p>
      <figure>
        <img src="https://www.kurir.rs/data/images/2019/11/16/19/2054597_3009-beta_ff.jpg?ver=1574255087"/>
        <figcaption>
          <cite>foto: Beta</cite>
        </figcaption>
      </figure>
      <p>Mnogi su bili iznenađeni slabim partijama ovog inače vrlo dobrog centra, koji je ranije igrao odlično i u evroligaškoj konkurenciji. Jedan od problema, kako saznajemo, su i veliki porodični problemi sa kojima je bio suočen, pa nije mogao da se u potpunosti koncetriše na košarku.</p>
      <p>(Kurir sport/P.Gajić)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3361401/pao-resio-resio-pitanje-trenera-rik-pitino-se-na-vreme-vratio-medju-zelene"/>
        <a href="https://www.kurir.rs/sport/kosarka/3361391/igor-kokoskov-zvanicno-selektor-srbije-iskusni-strucnjak-emotivnim-recima-se-obratio-naciji"/>
        <a href="https://www.kurir.rs/sport/kosarka/3361341/mladi-kosarkasi-iz-kosovske-mitrovice-stizu-u-arenu-igraci-trepce-gosti-na-mecu-partizana-i-ritasa-foto"/>
        <a href="https://www.kurir.rs/sport/kosarka/3361321/crveno-beli-u-litvaniji-gavrilovic-zalgiris-ima-veliki-motiv-da-prekine-niz-poraza-foto"/>
      </related>
    </article>
  </body>
</html>