<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822178-u-serbii-rozsliduut-pidkup-uradovca-diplomatom-rf.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T14:45:00+00:00"/>
    <meta property="og:title" content="У Сербії розслідують підкуп урядовця дипломатом РФ"/>
    <meta property="og:description" content="Президент Сербії Александар Вучич доручив розслідувати справу щодо ймовірного підкупу високопосадовців країни російським дипломатом."/>
  </head>
  <body>
    <article>
      <h1>У Сербії розслідують підкуп урядовця дипломатом РФ</h1>
      <h2>Президент Сербії Александар Вучич доручив розслідувати справу щодо ймовірного підкупу високопосадовців країни російським дипломатом.</h2>
      <address>
        <time datetime="2019-11-20T14:45:00+00:00">20 Nov 2019, 14:45</time>
      </address>
      <p>Про це повідомляє <a href="http://www.rts.rs/page/stories/ci/story/1/politika/3743875/bia-potvrdila-autenticnost-snimka.html?fbclid=IwAR3ncKf-MoZDpjt7_UR8PaLtPhXP1E26wMbksqoy54-al1Fd7tmmjnom4qY">RTS</a>.</p>
      <p>«Служба безпеки та інформації Сербії підтвердила справжність відеозапису, на якому зафіксовано, як російський дипломат і працівник ГРУ Російської Федерації Георгій Клебан дає гроші нібито високопоставленому сербському чиновнику. А прем'єр-міністр Сербії Ана Брнабич повідомила, що вона зустрічалася з президентом Сербії Александаром Вучичем у середу вранці і він як головнокомандувач наказав розслідувати цю справу», - йдеться в повідомленні.</p>
      <p>У свою чергу, сербський міністр оборони Александар Вулін висловив сподівання, що президент проведе у четвер зустріч із керівництвом розвідки, контррозвідки, а також Генерального штабу Збройних сил Сербії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819594-u-serbii-gospitalizuvali-prezidenta.html">У Сербії госпіталізували президента</a>
      </blockquote>
      <p>17 листопада на YouTube було оприлюднено відеозапис, на якому один чоловік передає на парковці пакет із грішми іншому.</p>
      <p>Згідно з аналізом Bellingcat, гроші передавав Георгій Клебан, помічник аташе з питань оборони дипломатичного представництва РФ в Сербії, тобто - співробітник військової розвідки РФ.</p>
    </article>
  </body>
</html>