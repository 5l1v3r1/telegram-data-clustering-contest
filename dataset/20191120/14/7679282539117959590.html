<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-non-bailable-warrants-against-samajwadi-party-leader-azam-khan-and-his-wife-tazeen-fatma-2860003.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T14:45:41+00:00"/>
    <meta property="og:title" content="सपा नेता आजम खां और उनकी पत्नी तजीन फात्मा के खिलाफ गैर जमानती वारंट"/>
    <meta property="og:description" content="सपा विधायक अब्दुल्ला आजम के दो जन्म प्रमाण पत्र बनवाने में फंसे उनके पिता एवं सपा सांसद आजम खां और मां व शहर विधायक तजीन फात्मा के खिलाफ रामपुर के स्पेशल कोर्ट ने गैर जमानती वारंट जारी किए हैं। इस..."/>
  </head>
  <body>
    <article>
      <h1>सपा नेता आजम खां और उनकी पत्नी तजीन फात्मा के खिलाफ गैर जमानती वारंट</h1>
      <address><time datetime="2019-11-20T14:45:41+00:00">20 Nov 2019, 14:45</time> by <a rel="author">वरिष्ठ संवाददाता।,रामपुर।</a></address>
      <p>सपा विधायक अब्दुल्ला आजम के दो जन्म प्रमाण पत्र बनवाने में फंसे उनके पिता एवं सपा सांसद आजम खां और मां व शहर विधायक तजीन फात्मा के खिलाफ रामपुर के स्पेशल कोर्ट ने गैर जमानती वारंट जारी किए हैं। इस मामले में अगली सुनवायी दो दिसंबर को होगी। वहीं, पड़ोसी से मारपीट और आचार संहिता उल्लंघन के दो अलग-अलग मामलों में भी आजम खां के खिलाफ गैर जमानती वारंट जारी किए गए हैं। गंज कोतवाली में दर्ज मुकदमे में आरोप लगाया गया था कि पूर्व मंत्री मोहम्मद आजम खां तथा उनकी विधायक पत्नी तजीन फातिमा ने अपने विधायक बेटे अब्दुल्ला आजम के दो-दो जन्म प्रमाणपत्र बनवाए हैं। यह कूटरचित सजिश अनुचित लाभ लेने के लिए की गई है।</p>
      <h3>Read Also: <a href="https://www.livehindustan.com/uttar-pradesh/story-yogi-adityanath-will-give-special-gift-to-30-thousand-sugarcane-farmers-munderava-sugar-mill-inauguration-2859304.html">सीएम योगी आदित्यनाथ कल 30 हजार गन्ना किसानों को देंगे ये खास तोहफा</a></h3>
      <p>पुलिस ने इस मामले में विवेचना पूरी कर सपा नेताओं के खिलाफ चार्जशीट दाखिल कर दी थी। केस अब माननीयों के मुकदमे सुनने के लिए स्थापित की गई स्पेशल कोर्ट एडीजे-6 में चल रहे हैं। बुधवार को आजम, तजीन और अब्दुल्ला आजम को कोर्ट में पेश होना था लेकिन तीनों ही कोर्ट में उपस्थित नहीं हुए। वादी आकाश सक्सेना कोर्ट में हाजिर हुए और उन्होंने कोर्ट से अनुरोध किया कि पुलिस की ढिलाई के चलते आजम और उनके परिवार के अन्य सदस्यों को पूर्व में जारी नोटिस भी तामील नहीं कराए जा सके हैं। इस पर कोर्ट ने नाराजगी व्यक्त की।</p>
      <h3>Read Also: <a href="https://www.livehindustan.com/uttar-pradesh/story-atal-bihari-bajpai-temple-built-soon-in-hardoi-2859101.html">हरदोई में पूर्व प्रधानमंत्री अटल बिहारी बाजपेई का मंदिर बनाने की कवायद तेज</a></h3>
      <p>अपर शासकीय अधिवक्ता फौजदारी रामौतार सैनी ने बताया कि कोर्ट ने आजम खां, तजीन फातमा और अब्दुल्ला आजम के गैर जमानती वारंट जारी किए हैं। इस मामले की अगली सुनवाई दो दिसंबर को होगी। वहीं, पड़ोसी से मारपीट करने और धमकाने तथा आचार संहिता के उल्लंघन के दो अन्य मामलों में आजम खां को गैर जमानती वारंट जारी किए गए हैं।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>