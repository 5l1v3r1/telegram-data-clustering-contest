<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zaareshtuvali-chornogo-transplantologa-yakij-virizav-nirki-v-ukrayinciv/939069"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T14:44:00+00:00"/>
    <meta property="og:title" content="Заарештували &quot;чорного трансплантолога&quot;, який вирізав нирки в українців"/>
    <meta property="og:description" content="У Казахстані 18 листопада затримали та помістили в СІЗО лікаря міської клінічної лікарні №1 міста Шимкент Абилая Донбая. Його звинувачують в участі в транснаціональній злочинній групі та &quot;чорній трансплантації&quot; - незаконному вилученні органів. Сьогодні з посиланням на МВС Казахстану ..."/>
  </head>
  <body>
    <article>
      <h1>Заарештували "чорного трансплантолога", який вирізав нирки в українців</h1>
      <address><time datetime="2019-11-20T14:44:00+00:00">20 Nov 2019, 14:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939069_w_300.jpg?v=0"/>
        <figcaption>В Казахстані заарештували трансплантолога, який пересаджував нирки українців громадянам Ізраїлю. Фото: wikipedia.org</figcaption>
      </figure>
      <p>У Казахстані 18 листопада затримали та помістили в СІЗО лікаря міської клінічної лікарні №1 міста Шимкент <b>Абилая Донбая</b>. Його звинувачують в участі в транснаціональній злочинній групі та "чорній трансплантації" - незаконному вилученні органів.</p>
      <p><a href="https://www.segodnya.ua/ua/world/wnews/vyrezal-organy-u-ukraincev-v-kazahstane-arestovali-chernogo-transplantologa-1362758.html">Сьогодні</a> з посиланням на МВС Казахстану повідомляє, що в країні в 2017-2018 роках діяла банда "чорних трансплантологів"-іноземців.</p>
      <p>Вони пересаджували, переважно громадянам Ізраїлю, донорські органи. Їх вилучали у громадян Узбекистану, Киргизії, України за попередньою згодою.</p>
      <p>За підозрою в "чорній трансплантології" й затримали лікаря Абилая Донбая. Відносно нього порушили кримінальні справи за участь в транснаціональній злочинній групі і незаконному вилученні органів людини.</p>
      <p>Донбая підозрюють в проведенні незаконних операцій з пересадки органів за велику винагороду. За матеріалами цієї ж справи наприкінці весни взяли під варту лікаря Гані Куттимуратова, а ще раніше – громадянку Киргизії, яка входила до злочинної групи.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_privatna-klinika-torguvala-lyudskimi-organami/933579"/>
      </related>
      <p>За даними нацполіції України, цій злочинній групі в Казахстані незаконно продали свої нирки щонайменше 20 українців. За вилучений орган кожен отримував від $ 10 до 15 тисяч.</p>
      <p>Як раніше повідомляли правоохоронці, один із допитаних українців розповів, що свою нирку він продав, щоб заплатити за проведення операції онкохворій дружини, інший - просто, щоб жити.</p>
      <p>Покупці нирки платили за орган до $150 тис.</p>
      <blockquote>Міністр культури, молоді та спорту України Володимир Бородянський <a href="https://gazeta.ua/articles/life/_ukrayinskij-ministr-gotovij-stati-donorom-organiv/925432">готовий бути донором органів</a>. Про це зізнався на зустрічі з розробки гуманітарної стратегії для представників благодійних фондів і громадських організацій.</blockquote>
    </article>
  </body>
</html>