<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/presedintele-iohannis-retrimite-in-parlament-proiectul-de-lege-prin-care-bnr-e-obligata-sa-aduca-in-tara-rezerva-de-aur-1922402020002019111419175713"/>
    <meta property="og:site_name" content="News.ro"/>
    <meta property="article:published_time" content="2019-11-20T14:20:00+00:00"/>
    <meta property="og:title" content="Preşedintele Iohannis retrimite în Parlament proiectul de lege prin care BNR e obligată să aducă în ţară rezerva de aur"/>
    <meta property="og:description" content="Preşedintele Klaus Iohannis a decis să trimită spre reexaminare Parlamentului proiectul de lege, iniţiat de fostul lider PSD Liviu Dragnea şi senatorul PSD Şerban Nicolae, prin care Banca Naţională a României (BNR) este obligată să aducă în ţară rezerva de aur depozitată în Londra, la Banca Angliei."/>
  </head>
  <body>
    <article>
      <h1>Preşedintele Iohannis retrimite în Parlament proiectul de lege prin care BNR e obligată să aducă în ţară rezerva de aur</h1>
      <address><time datetime="2019-11-20T14:20:00+00:00">20 Nov 2019, 14:20</time> by <a rel="author">News.ro</a></address>
      <p>
        <b>Preşedintele Klaus Iohannis a decis să trimită spre reexaminare Parlamentului proiectul de lege, iniţiat de fostul lider PSD Liviu Dragnea şi senatorul PSD Şerban Nicolae, prin care Banca Naţională a României (BNR) este obligată să aducă în ţară rezerva de aur depozitată în Londra, la Banca Angliei.</b>
      </p>
      <p>Iohannis consideră că legea nu respectă angajamentele luate de România în Tratatul de Funcţionare a Uniunii Europene.</p>
      <p>În plus, legea ar fi fost adoptată fără consultarea Băncii Centrală Europeană, nu are în vedere obiectivele de aderare a ţării noastre la zona euro şi nici nu este clară cu privire la procedura de repatriere şi costurile acesteia.</p>
      <p>Proiectul a fost adoptat în luna aprilie, cu câteva ore înainte ca şi Guvernul să adopte actul prin care ar fi avertizat Parlamentul că, pentru a intra în vigoare, proiectul trebuie să aibă acordul Băncii Centrale Europene (BCE).</p>
      <p>Anterior atât Consiliul Legislativ, cât şi BNR au avertizat că o astfel de modificare a statului BNR are nevoie de avizul respectiv.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>