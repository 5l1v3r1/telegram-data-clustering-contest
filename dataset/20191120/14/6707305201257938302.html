<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/caterina-balivo-mietta-si-confessa-a-vieni-da-me/657886/"/>
    <meta property="og:site_name" content="DiLei"/>
    <meta property="article:published_time" content="2019-11-20T14:28:09+00:00"/>
    <meta property="og:title" content="Caterina Balivo, Mietta si confessa a Vieni da Me"/>
    <meta property="og:description" content="Caterina Balivo osa con l’abito viola in tv e accoglie Mietta che si toglie qualche sassolino dalla scarpa."/>
  </head>
  <body>
    <article>
      <h1>Caterina Balivo, Mietta si confessa a Vieni da Me</h1>
      <h2>Caterina Balivo osa con l'abito viola in tv e accoglie Mietta che si toglie qualche sassolino dalla scarpa</h2>
      <address>
        <time datetime="2019-11-20T14:28:09+00:00">20 Nov 2019, 14:28</time>
      </address>
      <figure>
        <a href="https://dilei.it/vip/fotonotizia/caterina-balivo-vieni-da-me-2019-2020-look-curiosita/633618/">
          <img src="https://dileidemosite.files.wordpress.com/2019/09/caterina-balivo-vieni-da-me-miss-italia-1217.jpg?w=2560&amp;strip=all&amp;quality=100"/>
        </a>
        <figcaption>Caterina Balivo, Vieni da me 2019-2020: look e curiosità</figcaption>
      </figure>
      <p><b>Caterina Balivo</b> osa presentarsi in tv con <b>un abito viola</b>, evidentemente non è superstiziosa. E accoglie a <i>Vieni da Me</i> <b>Mietta</b>.</p>
      <p>Il look della presentatrice è dunque in controtendenza. <b>Il viola</b>, come è noto, nel mondo dello spettacolo è considerato una tinta che <b>porta sfortuna</b> e difficilmente gli artisti lo indossano, ma la bella <a href="https://dilei.it/vip/caterina-balivo-stefania-orlando-si-confessa-a-vieni-da-me/657126/">Caterina</a> non si fa problemi ed eccola entrare in studio con <b>un mini dress</b> con scollo importante, proprio del famigerato colore. La Balivo lo abbina a delle décolletée altissime <b>giallo flou</b> che creano un contrasto interessante.</p>
      <p>Con questa mise, la conduttrice <b>invita Mietta</b> a raccontare<b> i suoi segret</b>i, a cominciare dal suo nome d’arte. Il vero nome della cantante è <b>Daniela Miglietta</b> e racconta: “Mietta è la contrazione del mio cognome. Se sono felice di questo nome d’arte? Adesso sì, ma <b>quando ero piccola</b> era una roba nuova, molto diversa”. La sua carriera comincia a 17 anni quando lo zio la iscrive al concorso, che poi ha vinto, <i>Nasce una stella</i>.</p>
      <p>Poi c’è stato un primo <b>Sanremo</b> nel 1988 e la svolta nel 1990 con il terzo posto al Festival con <b><i>Vattene Amore</i></b> in coppia con <a href="https://dilei.it/vip/caterina-balivo-incanta-col-look-da-sposa-e-amedeo-minghi-commuove-a-vieni-da-me/603712/">Minghi.</a> “E’ un terzo posto che è diventato un primo posto condiviso con i Pooh: quell’anno è stato il nostro anno. Nel 2020 questo brano<b> farà trent’anni</b>“, spiega.</p>
      <p>A tal proposito, Mietta <b>si toglie un sassolino nella scarpa</b> contro le critiche che Red Canzian, <a href="https://dilei.it/vip/ora-o-mai-lite-furiosa-in-diretta-donatella-rettore-milani/588062/">Donatella Rettore</a> e Ornella Vanoni hanno lanciato contro la sua canzone durante la trasmissione <i>Ora o mai più</i>: “Probabilmente non hanno letto bene il testo… Amedeo se l’è cavata benissimo, l’ha difesa alla grande. Io credo che si possa dire solo una cosa: quando una canzone piace tantissimo, chapeau. Fine, nient’altro: non si possono dire altre cose”.</p>
      <p>Mietta rivela dettagli anche sulla sua vita privata, confessando che per <b>suo figlio </b><a href="https://dilei.it/vip/francesco-ian-figlio-mietta/657903/">Francesco Ian</a>, nato dall’amore con <b>Davide Tagliapietra</b>, è sempre “<b>una fatina</b>“: “Gli ho raccontato quando era piccolo che aveva una mamma fatina, che aveva perso i poteri per avere un bambino. Si sente orgoglioso di questa cosa e ogni volta andiamo a scoprire dei luoghi lascio delle pietre, che quando recupera rappresentano dei poteri come la forza e l’intuito”.</p>
      <p>La cantante nella vita, oltre a Tagliapietra, ha avuto un altro grande amore,<b> Brando Giorgi</b>: “Abbiamo un bellissimo rapporto, siamo molto amici: quando finiscono storie d’amore così importanti, non puoi perderti di vista”.</p>
      <related>
        <h4>Leggi anche</h4>
        <a href="https://dilei.it/vip/caterina-balivo-incanta-col-look-da-sposa-e-amedeo-minghi-commuove-a-vieni-da-me/603712/"/>
        <a href="https://dilei.it/vip/francesco-ian-figlio-mietta/657903/"/>
        <a href="https://dilei.it/vip/caterina-balivo-si-sfoga-su-instagram-eleonora-giorgi-si-confessa-a-vieni-da-me/611577/"/>
        <a href="https://dilei.it/vip/caterina-balivo-marcella-bella-confessa-la-delusione-per-red-canzian-a-vieni-da-me/597186/"/>
        <a href="https://dilei.it/vip/sveva-cardinale/529343/"/>
      </related>
    </article>
  </body>
</html>