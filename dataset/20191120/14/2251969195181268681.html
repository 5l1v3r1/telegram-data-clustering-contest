<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/virgo-fidelis-e-targa-per-piermanni-fine-settimana-allinsegna-dellarma/1327168/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T14:10:53+00:00"/>
    <meta property="og:title" content="Virgo Fidelis e targa per Piermanni, fine settimana all’insegna dell’Arma"/>
    <meta property="og:description" content="CIVITANOVA - Gli appuntamenti in programma sabato e domenica"/>
  </head>
  <body>
    <article>
      <h1>Virgo Fidelis e targa per Piermanni, fine settimana all’insegna dell’Arma</h1>
      <h2>CIVITANOVA - Gli appuntamenti in programma sabato e domenica</h2>
      <address><time datetime="2019-11-20T14:10:53+00:00">20 Nov 2019, 14:10</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fvirgo-fidelis-e-targa-per-piermanni-fine-settimana-allinsegna-dellarma%2F1327168%2F">Condividi10</a><a href="https://twitter.com/intent/tweet?text=Virgo+Fidelis+e+targa+per+Piermanni%2C++fine+settimana+all%27insegna+dell%27Arma&amp;url=https%3A%2F%2Fwww.cronachemaceratesi.it%2F2019%2F11%2F20%2Fvirgo-fidelis-e-targa-per-piermanni-fine-settimana-allinsegna-dellarma%2F1327168%2F">Tweet</a>Email10 Condivisioni</p>
      <p> </p>
      <p> </p>
      <p><b>Nuova targa per Piermanni nel piazzale della stazione, domenica l’inaugurazione. Veste i colori dell’Arma il fine settimana a Civitanova, segnato da una serie di appuntamenti. Si comincia sabato 23 novembre alle 21,15 con il tradizionale concerto di gala per la Virgo Fidelis, patrona dell’Arma dei Carabinieri, che quest’anno torna al teatro Annibal Caro di Civitanova Alta.</b> L’evento è organizzato dall’associazione nazionale carabinieri in congedo assieme al comune di Civitanova e al supporto dell’azienda B-Chem. Un appuntamento rituale, ma anche un anniversario da festeggiare, quello dei 70 anni dalla fondazione dell’Anc. Ad esibirsi, le corali Jubilate di Civitanova, Santa Cecilia di Montecosaro, Solidalcanto di Morrovalle. <b>Domenica mattina, prima della solenne messa in onore della Virgo Fidelis, alle 11 verrà scoperta la nuova targa commemorativa al maresciallo capo Sergio Piermanni medaglia d’oro al valor militare alla memoria. La targa troverà spazio nell’area della stazione ferroviaria di Civitanova. A seguire, alle ore 12 alla Chiesa di Cristo Re di Civitanova sarà celebrata la santa messa in onore della “Virgo Fidelis” alla presenza di autorità civili e militari</b>. Il sindaco di Civitanova Fabrizio Ciarapica invita tutta la cittadinanza a partecipare a questo appuntamento molto sentito «per ringraziare l’Arma dei carabinieri per il prezioso lavoro a servizio del Paese e rafforzare i valori legati all’identità nazionale e alla comunità, nel perenne ricordo di tutti coloro che sono periti in servizio e delle loro famiglie».</p>
    </article>
  </body>
</html>