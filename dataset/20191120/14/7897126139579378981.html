<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995640-almatyda-er-adam-o-ushy-yz-a-pysha-ala.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T14:21:00+00:00"/>
    <meta property="og:title" content="Алматыда ер адам оқушы қызға пышақ ала жүгірген"/>
    <meta property="og:description" content="Оқушы қыз ер адамның келбетін шамамен сипаттап бере алды."/>
  </head>
  <body>
    <article>
      <h1>Алматыда ер адам оқушы қызға пышақ ала жүгірген</h1>
      <h2>Оқушы қыз ер адамның келбетін шамамен сипаттап бере алды.</h2>
      <address>
        <time datetime="2019-11-20T14:21:00+00:00">20 Nov 2019, 14:21</time>
      </address>
      <p><b>Алматы полициясы мектеп оқушысына пышақпен тап берген адамды іздеуде</b>, деп хабарлайды <a href="https://kaz.zakon.kz/">Zakon.kz.</a></p>
      <p>Оқыс оқиға Орбита ықшам ауданында мектеп жанында болған.12 жасар қызға ер адам пышақ ала жүгірген. Ол қаскөйдің қолынан жұлқынып, сытылып шыққан.</p>
      <p>Қалалық полиция департаментінің баспасөз қызметі 19 қараша күні бұл жайтты баланың анасы 102 байланыс желісіне хабарлап айтқанын жеткізді.</p>
      <blockquote>- Шұғыл басқарма орталығының кезекші қызметкерлері дереу қылмыс орнына жетіп, аумақты сүзіп шықты. Одан бөлек жедел-тергеу тобы да қылмыс орнына барды. Қазіргі уақытта жедел-іздестіру шаралары жүргізіліп жатыр. Тергеу-жедел тобының құрамына аудандық деңгейдегі және қаланың криминалдық полициясының тәжірибелі қызметкерлері кірді, деп хабарлады полициядағылар.</blockquote>
      <p>Оқушы қыз ер адамның келбетін шамамен сипаттап бере алды.</p>
      <blockquote>- Бақылау камераларынан видеолар алынып, хаттама түрінде іс материалына тіркелді. Қазір ондағы мәліметтер мұқият зерттелуде. Тергеу іс-әрекетінің объективтілік, жан-жақты және толыққандылығын сақтау үшін іс мұқият егжей-тегжейлі зерттелуде, күдікті тұлға анықталып, қамауға алынады, - дейді қалалық ПД баспасөз қызметі.</blockquote>
    </article>
  </body>
</html>