<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152626-u-likarni-pomer-atovec-z-kyieva-iakogo-zhorstoko-pobyv-pasynok"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T14:22:00+00:00"/>
    <meta property="og:title" content="У лікарні помер атовець з Києва, якого жорстоко побив пасинок"/>
    <meta property="og:description" content="У Києві помер ветеран АТО на Донбасі Ігор Панов (позивний &quot;Хан&quot;), якого 9 листопада жорстоко побили пасинок з другом у під’їзді житлового будинку."/>
  </head>
  <body>
    <article>
      <h1>У лікарні помер атовець з Києва, якого жорстоко побив пасинок</h1>
      <address>
        <time datetime="2019-11-20T14:22:00+00:00">20 Nov 2019, 14:22</time>
      </address>
      <p>У Києві помер ветеран АТО на Донбасі Ігор Панов (позивний "Хан"), якого 9 листопада <b><a href="http://www.volynpost.com/news/151977-u-kyievi-zhorstoko-pobyly-veterana-ato-ta-jogo-druzhynu">жорстоко побили пасинок</a></b> з другом у під’їзді житлового будинку. <br/><br/>Про це повідомляє волонтерка <b>Тетяна Руденька</b> на своїй сторінці у соцмережі Facebook, передає <a href="https://tsn.ua/kyiv/u-likarni-pomer-veteran-ato-panov-yakogo-zhorstoko-pobiv-pasinok-1446450.html?utm_source=page&amp;utm_medium=lastnews">ТСН</a>.<br/><br/>"Хана" не стало. Без подробиць", - написала вона у середу, 20 листопада.<br/><br/>Зазначають, що 9 листопада вночі у під’їзді власного будинку на сходах між поверхами був знайдений Ігор Панов з позивним "Хан" з дружиною. Згодом поліція затримала підозрюваних – ними виявилися пасинок бійця та його друг. <br/><br/>Суд заарештував підозрюваних на два місяці без права внесення застави.</p>
    </article>
  </body>
</html>