<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/reproduktor-lamax-street2-vykon-dizajn-a-praktickost-v-jednom-tele/264826"/>
    <meta property="og:site_name" content="touchIT"/>
    <meta property="article:published_time" content="2019-11-20T14:59:00+00:00"/>
    <meta property="og:title" content="Reproduktor LAMAX Street2 – výkon, dizajn a praktickosť v jednom tele"/>
    <meta property="og:description" content="Globální značka elektroniky LAMAX rozšiřuje své portfolio o přenosný Bluetooth reproduktor LAMAX Street2, který kromě atraktivního vzhledu přináší i výborný celkový výkon 15 W. LAMAX Electronics"/>
  </head>
  <body>
    <article>
      <h1>Reproduktor LAMAX Street2 – výkon, dizajn a praktickosť v jednom tele</h1>
      <address><time datetime="2019-11-20T14:59:00+00:00">20 Nov 2019, 14:59</time> by <a rel="author">redakcia touchIT</a></address>
      <p>
        <b>
          <b>Globální značka elektroniky LAMAX rozšiřuje své portfolio o přenosný Bluetooth reproduktor LAMAX Street2, který kromě atraktivního vzhledu přináší i výborný celkový výkon 15 W.</b>
        </b>
      </p>
      <p>LAMAX Electronics (LAMAX), úspěšný výrobce audiovizuální elektroniky, přichází na trh s modelem LAMAX Street2, což je další z řady přenosných Bluetooth reproduktorů, jenž je vyveden nejen v líbivém designu, jak už je u LAMAXu zvykem, ale zároveň přináší i ve své kategorii bezkonkurenční celkový výkon o hodnotě 15 W či podporu standardu Bluetooth 5.0.</p>
      <p>
        <b>LAMAX Street2 – reprák, se kterým to rozpálíte naplno</b>
      </p>
      <p>Kompaktní reproduktor s rozměry nepřekračujícími na nejdelší straně 20 centimetrů nabízí dva kvalitní měniče s celkovým výkonem 15 wattů, což je v dané kategorii prakticky bezkonkurenční záležitost. Díky podpoře funkce TWS (True Wireless Stereo) lze navíc bezdrátově propojit dvojici reproduktorů LAMAX Street2; výsledná sestava pak přichází s dvojnásobným výkonem, a navíc souběžným ovládáním, kdy oba reproduktory nabídnou synchronizovanou hlasitost.</p>
      <p>To ovšem zdaleka není vše. Dalším prodejním tahákem tohoto výkonného zařízení je baterie s kapacitou 1 800 mAh. Ta je dostatečná pro přehrávání 22 hodin hudby na jedno nabití, spokojíte-li se s padesátiprocentní úrovní hlasitosti. Při úrovni 80 %, která je více než slušná, vám stále zbývá 9 hodin do dalšího připojení k nabíječce. Ta zvládne nabití do 100 procent už za necelé tři hodiny.</p>
      <p>Reproduktor LAMAX Street2 je určený pro použití v interiéru i exteriéru a pro tyto účely podporuje standard ochrany proti prachu a vodě IP55. Výrobce myslel i na ty, kteří chtějí zařízení často přenášet, a vybavil ho tedy jak praktickým očkem pro snadné držení, tak karabinou, která je součástí balení a pomocí které si lze reproduktor připnout třeba k batohu.</p>
      <p>Možnosti připojení jsou také nadstandardní. Jak již bylo řečeno, podporuje tenhle reproduktor nejnovější standard bezdrátové technologie Bluetooth 5.0 pro spárování se zdrojovým zařízením, například smartphonem, a to až na vzdálenost 10 metrů.  Konektivita je možná také prostřednictvím 3,5mm jacku, flash disku (díky univerzálnímu portu USB) nebo MicroSD karty. A pokud usoudíte, že je vaše knihovna s hudbou omezená, můžete si přímo na repráku, díky integrovanému tuneru, naladit FM rádio.</p>
      <slideshow>
        <figure>
          <img src="https://touchit.sk/wp-content/uploads/2019/11/Street2-photo_1_small_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/Street2-photo_2_small_nowat-1024x1024.jpg"/>
        </figure>
      </slideshow>
      <p>
        <b>Parametry Street2</b>
      </p>
      <ul>
        <li>Parametry reproduktoru: 2×7,5 W, Ø 50 mm, 150 Hz – 20 kHz</li>
        <li>Baterie: Li-Ion 1800 mAh</li>
        <li>Doba přehrávání: Hlasitost 50 % – 22 h</li>
      </ul>
      <p>Hlasitost 80 % – 9 h</p>
      <ul>
        <li>Doba nabíjení: 3 hodiny</li>
        <li>Funkce: Bluetooth, AUX, Micro SD karta, USB, TWS, Handsfree</li>
        <li>Bezdrátová technologie: Bluetooth 5.0</li>
        <li>Voděodolnost: IP55</li>
        <li>Rozměry: 195 x 70 x 50 mm</li>
        <li>Hmotnost: 380 g</li>
      </ul>
      <p>Přenosný Bluetooth reproduktor LAMAX Street2 je na českém trhu k dispozici za doporučenou maloobchodní cenu <b>1290 </b>Kč. Více informací o něm naleznete zde:<br/><a href="https://www.lamax-electronics.com/cz/bluetooth-audio/street2/">https://www.lamax-electronics.com/cz/bluetooth-audio/street2/</a></p>
      <related>
        <h4>Súvisiace články</h4>
        <a href="https://touchit.sk/4-horuce-tipy-na-vianocne-darceky-od-huawei/264839"/>
        <a href="https://touchit.sk/alza-cz-rozvija-program-pre-firemnych-zakaznikov/264819"/>
        <a href="https://touchit.sk/brexit-v-britskych-e-shopoch-moze-prestat-nakupovat-vacsina-europanov/264816"/>
      </related>
    </article>
  </body>
</html>