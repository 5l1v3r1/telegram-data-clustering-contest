<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ctet-admit-card-2019-download-cbse-ctet-december-admit-released-here-is-server-1-and-server-2-direct-link-2860024.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T14:59:34+00:00"/>
    <meta property="og:title" content="CTET Admit Card 2019: लिंक दिखने लगा, यहां से डाउनलोड करें CBSE सीटीईटी एडमिट कार्ड"/>
    <meta property="og:description" content="CTET Admit Card 2019: सीबीएसई ने केंद्रीय शिक्षक पात्रता परीक्षा ( सीटीईटी ) के एडमिट कार्ड बुधवार देर शाम जारी कर दिए। सीबीएसई सीटीईटी के उम्मीदवार बुधवार को सुबह से ही लगातार सीटीईटी एडमिट कार्ड का..."/>
  </head>
  <body>
    <article>
      <h1>CTET Admit Card 2019: लिंक दिखने लगा, यहां से डाउनलोड करें CBSE सीटीईटी एडमिट कार्ड</h1>
      <address><time datetime="2019-11-20T14:59:34+00:00">20 Nov 2019, 14:59</time> by <a rel="author">लाइव हिन्दुस्तान टीम,नई दिल्ली</a></address>
      <p>CTET Admit Card 2019: सीबीएसई ने केंद्रीय शिक्षक पात्रता परीक्षा ( सीटीईटी ) के एडमिट कार्ड बुधवार देर शाम जारी कर दिए। सीबीएसई सीटीईटी के उम्मीदवार बुधवार को सुबह से ही लगातार सीटीईटी एडमिट कार्ड का इंतजार कर रहे थे। आखिरकार सीबीएसई ने ctet.nic.in पर एडमिट कार्ड का लिंक जारी कर दिया। हेवी ट्राफिक के चलते उम्मीदवारों को एडमिट कार्ड डाउनलोड करने में दिक्कत न हो, इसके लिए सीबीएसई ने ctet.nic.in पर दो लिंक जारी किए हैं- सर्वर 1 और सवर्र 2 । इन पर क्लिक करने के बाद उम्मीदवार एडमिट कार्ड डाउनलोड पेज पर चले जाएंगे। वहां अपना एप्लीकेशन नंबर, डेट ऑफ बर्थ, सिक्योरिटी पिन, कैप्चा कोर्ड डालने के बाद साइन करना होगा। इसके बाद आप अपना एडमिट कार्ड डाउनलोड कर सकेंगे। सीटीईटी की परीक्षा 8 दिसबंर को आयोजित की जाएगी। परीक्षा शुरू होने के 90 मिनट पहले केंद्र पर प्रवेश कर जाएं। परीक्षा दो पालियों में ली जायेगी। प्रथम पाली सुबह 9.30 से 12 बजे तक और दूसरी पाली दो बजे से 4.30 बजे तक आयोजित होंगी। </p>
      <p> <b>ये रहे एडमिट कार्ड डाउनलोड करने के डायरेक्ट लिंक- </b></p>
      <p><a href="https://ecounselling.nic.in/ctetapp/root/AuthForAdmitCardDwd.aspx?appFormId=CTET">CTET Admit Card Download Admit Card (Server 1)</a><br/><a href="https://ctet.nic.in/ctetapp/root/AuthForAdmitCardDwd.aspx?appFormId=CTET">CTET Admit Card Download Admit Card (Server 2)</a><br/> </p>
      <p><b>CBSE CTET admit card 2019: एडमिट कार्ड ऐसे करें डाउनलोड </b><br/>स्टेप 1 – आधिकारिक वेबसाइट ctet.nic.in पर जाएं, या इस लिंक पर क्लिक करें<br/>स्टेप 2– अपना एप्लीकेशन नंबर और डेट ऑफ बर्थ और बॉक्स में दिया गया सिक्योरिटी पिन डालकर साइऩ इऩ पर क्लिक करें। <br/>स्टेप 3– आपका एडमिट कार्ड, स्क्रीन पर आ जाएगा।<br/>स्टेप4 – एडमिट कार्ड को डाउनलोड कर लें। इसे परीक्षा में जरूर लेकर जाएं।</p>
      <p>यह परीक्षा देश के 110 शहरों में 20 भाषाओं में आयोजित होगी। CBSE हर साल दो बार सीटीईटी परीक्षा आयोजित करता है। पहली परीक्षा जुलाई और दूसरी दिसंबर के महीने में आयोजित की जाती है। सीटेट परीक्षा में 2 पेपर होते हैं। पेपर 1 उन लोगों के लिए होता है जो कक्षा 1 से 5 तक पढ़ाना चाहते हैं। वहीं, कक्षा 6 से 8 तक के लिए पेपर 2 होता है। सीटीईटी परीक्षा का मुख्य उद्देश्य सराकरी विद्यालयों में गुणवत्ता वाले तथा कुशल शिक्षकों की भर्ती करवाना होता है।</p>
    </article>
  </body>
</html>