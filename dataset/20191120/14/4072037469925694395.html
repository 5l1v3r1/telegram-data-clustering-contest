<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/interviu-online/interviu-online-cu-eva-marinescu-scrimera-campioana-la-css1-constanta-tema-este-drumul-catre-locul-intai-cum-se-faureste-spada-de-aur-705615.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="Tema este - Drumul către locul întâi. Cum se făurește spada de aur"/>
    <meta property="og:description" content="Sportiva a Clubului Sportiv Scolar nr. 1 din Constanta, scrimera Eva Marinescu 14 ani practica acest sport de sapte ani si este campioana nationala cu echipa titlu cucerit anul trecut si multipla ..."/>
  </head>
  <body>
    <article>
      <h6 class="kicker">Interviu online cu Eva Marinescu, scrimeră campioană la CSS1 Constanța</h6>
      <h1>Tema este - Drumul către locul întâi. Cum se făurește spada de aur </h1>
      <address><time datetime="2019-11-20T14:35:00+00:00">20 Nov 2019, 14:35</time> by <a rel="author">Marian BOCAI</a></address>
      <p>
        <a href="https://www.ziuaconstanta.ro/stiri/interviu-online/interviu-online-cu-eva-marinescu-scrimera-campioana-la-css1-constanta-tema-este-drumul-catre-locul-intai-cum-se-faureste-spada-de-aur-705615.html?imagini=1#scroll">🖼️ Galerie foto (1)</a>
      </p>
      <p>Sportivă a Clubului Sportiv Școlar nr. 1 din Constanța, scrimera Eva Marinescu (14 ani) practică acest sport de șapte ani și este campioană națională cu echipa (titlu cucerit anul trecut) și multiplă medaliată (prima dată urcând pe podiumul național la vârsta de nouă ani).<br/><br/>Înainte de scrimă, Eva a făcut înot un an. Este antrenată la CSS1 de Ion Nițulescu, iar zi de zi se pregătește să fie cea mai bună pe planșă. A simțit gustul medaliilor și vrea să-și îmbogățească palmaresul.<br/><br/>Cât de greu ajunge un sportiv la medalia de aur, cum împacă o tânără de 14 ani și sportul, și cartea (Eva fiind elevă, cu rezultate bune, la Colegiul Național „Mircea cel Bătrân“ Constanța, în clasa a noua) și care este visul ei cel mai mare în scrimă?  <br/><br/>Discutăm despre aceste aspecte, dar și despre altele, cu Eva Marinescu, vineri, 22 noiembrie, de la ora 11.00, în cadrul unui interviu online, în direct pe www.ziuaconstanta.ro.<br/><br/>Așteptăm întrebările dumneavoastră adresate prin formularul de comentarii de la sfârșitul articolului sau la adresa interviu@ziuact.ro.<br/><br/>Realizator: Marian BOCAI<br/><br/>Nota redacției: Pentru a păstra coerența și relevanța discuției, nu vom valida comentariile care nu se referă la temele anunțate, care nu conțin întrebări sau care constau în atacuri la persoană.   <br/><br/>Întrebările redacției:<br/> <br/><b>1. Eva, cum a început aventura ta în scrimă? <br/><br/>2. Cât de mari au fost emoțiile la prima partidă pe care ai susținut-o? <br/><br/>3. În 2014, pe când aveai nouă ani, la „Caravana scrimei româneşti“, o acţiune naţională organizată de Federaţia Română de Scrimă, şi la Constanţa, ai susţinut o demonstraţie în prezenţa marii campioane Ana-Maria Brânză. Cum a fost acel moment pentru tine? <br/><br/>4. Care sunt sentimente ce îl încearcă pe un sportiv când acesta devine campion național, așa cum s-a întâmplat și cu echipa feminină a CSS1 Constanța (tu, Eva Mateescu, Ada Niculai și Maria Stan) în 2018, la Naționalele de copii de la București? <br/><br/>5. Cât de greu se ajunge la medalia de aur? Care crezi că e rețeta succesului în sport și ce contează mai mult: munca sau talentul? <br/><br/>6. Care este idolul tău în scrimă și ce apreciezi la el, atât ca sportiv, cât și ca om? <br/><br/>7. Cum reușești să faci față și la școală, și la scrimă, menținând ștacheta ridicată în ambele domenii? <br/><br/>8. Care e cea mai importantă victorie a ta de până acum? Dar eşecul care te-a mâhnit cel mai tare? <br/><br/>9. Cum îți petreci timpul liber? Care sunt hobby-urile tale și ce sporturi îți mai plac, în afară de scrimă?<br/> <br/>10. Care e obiectivul tău cel mai mare în scrimă, pe care speri să-l realizezi într-o bună zi?  </b> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/sport/mihai-ghencea-elena-bajdu-eva-mateescu-si-maria-stan-de-la-css1-constanta-pe-locul-intai-la-memorialul-dumitru-popescu-la-scrima-galerie-foto-654555.html"/>
        <a href="https://www.ziuaconstanta.ro/stiri/monden/azi-e-ziua-de-nastere-a-laviniei-panaete-a-lui-leonardo-savioli-si-a-evei-marinescu-582833.html"/>
        <a href="https://www.ziuaconstanta.ro/stiri/sport/vis-implinit-copila-eva-marinescu-de-la-css1-constanta-a-incrucisat-spada-cu-vicecampioana-olimpica-ana-maria-509575.html"/>
        <a href="https://www.ziuaconstanta.ro/diverse/stiri-calde/aur-si-argint-pentru-css1-constanta-la-nationalele-de-scrima-500018.html"/>
        <a href="https://www.ziuaconstanta.ro/stiri/sport/scrimera-constanteana-maria-stan-invingatoare-la-cupa-lps-petrache-triscu-galerie-foto-485020.html"/>
      </related>
    </article>
  </body>
</html>