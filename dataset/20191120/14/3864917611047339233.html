<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822182-u-kazahstani-zatrimali-cornogo-transplantologa-akij-peresadzuvav-organi-ukrainciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T14:45:00+00:00"/>
    <meta property="og:title" content="У Казахстані затримали &quot;чорного&quot; трансплантолога, який пересаджував органи українців"/>
    <meta property="og:description" content="У казахстанському місті Шимкент затримали головного лікаря клінічної лікарні Абилая Донбая за незаконну трансплантацію органів, в якій брали участь громадяни України, Киргизстану та Узбекистану."/>
  </head>
  <body>
    <article>
      <h1>У Казахстані затримали "чорного" трансплантолога, який пересаджував органи українців</h1>
      <h2>У казахстанському місті Шимкент затримали головного лікаря клінічної лікарні Абилая Донбая за незаконну трансплантацію органів, в якій брали участь громадяни України, Киргизстану та Узбекистану.</h2>
      <address>
        <time datetime="2019-11-20T14:45:00+00:00">20 Nov 2019, 14:45</time>
      </address>
      <p>Про це повідомляє <a href="https://otyrar.kz/2019/11/chernaya-transplantologiya-chto-izvestno-o-zaderzhannom-vrache/">Otyrar</a>.</p>
      <p>"Головного лікаря міської лікарні Шимкента Абилая Донбая затримали 18 листопада за участь у незаконній трансплантації органів людини", - йдеться у повідомленні. За даними казахських правоохоронців, на території Казахстану діяла <a href="https://www.ukrinform.ua/tag-zlocin">злочинна</a> організація, що складалася з іноземних громадян.</p>
      <p>Донорами органів виступали громадяни Узбекистану, Киргизстану та України, які через фінансові проблеми продавали свої нирки і печінку. Ці органи пересаджували багатим громадянам інших країн, переважно Ізраїлю.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2802141-sistemu-transplantacii-mozut-zapustiti-u-lutomu-skalecka.html">Систему трансплантації можуть запустити у лютому - Скалецька</a>
      </blockquote>
      <p>За казахськими законами, громадянам Казахстану забороняється віддавати свої органи іноземцям. При цьому трансплантації між нерезидентами Казахстану дозволені.</p>
      <p>
        <i>Фото: otyrar.kz</i>
      </p>
    </article>
  </body>
</html>