<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031022/kairos-thessaloniki-dekades-kliseis-stin-pyrosvestiki-gia-antlisi-ydaton-se-ypogeia"/>
    <meta property="og:site_name" content="Newsbomb"/>
    <meta property="article:published_time" content="2019-11-20T14:05:56+00:00"/>
    <meta property="og:title" content="Καιρός - Θεσσαλονίκη: Δεκάδες κλήσεις στην Πυροσβεστική για άντληση υδάτων σε υπόγεια"/>
    <meta property="og:description" content="Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα (20/11) και είχε ως αποτέλεσμα υπόγεια ή άλλα οικήματα να πλημμυρίσουν."/>
  </head>
  <body>
    <article>
      <h1>Καιρός - Θεσσαλονίκη: Δεκάδες κλήσεις στην Πυροσβεστική για άντληση υδάτων σε υπόγεια</h1>
      <h2>Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα (20/11) και είχε ως αποτέλεσμα υπόγεια ή άλλα οικήματα να πλημμυρίσουν.</h2>
      <address><time datetime="2019-11-20T14:05:56+00:00">20 Nov 2019, 14:05</time> by <a rel="author">Γιάννης Καλύβας</a></address>
      <p>Σύμφωνα με όσα έγιναν γνωστά, <b>έξι συνεργεία αποτελούμενα από 12 άτομα επιχειρούν στις περιοχές όπου υπάρχει πρόβλημα.</b></p>
      <p>Στο μεταξύ, αποκαταστάθηκε η κυκλοφορία των οχημάτων στην π<b>αλαιά εθνική οδό Θεσσαλονίκης - Έδεσσας</b>, στο ύψος της Παλαιάς Πέλλας που είχε διακοπεί νωρίτερα λόγω της έντονης βροχόπτωσης και συσσώρευσης φερτών υλικών.</p>
      <p>Στο <b>νομό Κιλκίς</b>, σε ισχύ παραμένει η διακοπή της κυκλοφορίας των οχημάτων μεταξύ των οικισμών Άσπρος και Αξιοχώρι και η μετακίνηση των οδηγών γίνεται μέσω παρακαμπτήριων οδών. Εξάλλου, αποκαταστάθηκε νωρίς το απόγευμα, η κυκλοφορία των οχημάτων στο δρόμο που συνδέει τη Χαλκηδόνα με τα Κουφάλια, η οποία είχε διακοπεί εξαιτίας συγκέντρωσης μεγάλου όγκου νερού στο οδόστρωμα.</p>
      <p>
        <i>Πηγή: Αθηναϊκό/Μακεδονικό Πρακτορείο Ειδήσεων</i>
      </p>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <p>
        <i>
          <b>Διαβάστε επίσης:</b>
        </i>
      </p>
      <p>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-gia-tin-ypovoli-aitiseon">Επίδομα θέρμανσης: Άνοιξε η πλατφόρμα για την υποβολή αιτήσεων - Ποιοι θα το πάρουν</a>
      </p>
      <p>
        <a href="https://www.newsbomb.gr/kairos/story/1030984/ektakto-deltio-epideinosis-kairoy-pote-kai-poy-tha-xtypisei-i-nea-kakokairia">Έκτακτο δελτίο επιδείνωσης καιρού: Πότε και πού θα «χτυπήσει» η νέα κακοκαιρία</a>
      </p>
      <related>
        <a href="https://www.newsbomb.gr/ellada/story/1031007/tragodia-sti-rodo-nekros-andras-mesa-se-aytokinito-poy-epese-sti-thalassa"/>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-pos-tha-kanete-tin-aitisi-poioi-kai-pote-tha-to-paroyn"/>
        <a href="https://www.newsbomb.gr/ellada/story/1030999/erxetai-to-xristoygenniatiko-bazaar-tis-elpidas-stis-3-kai-4-dekemvrioy"/>
      </related>
    </article>
  </body>
</html>