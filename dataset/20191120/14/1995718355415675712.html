<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152628-troie-volynian-iaki-vyrubuvaly-cinnu-derevynu-otrymaly-umovnyj-termin"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T14:45:00+00:00"/>
    <meta property="og:title" content="Троє волинян, які вирубували цінну деревину, отримали умовний термін"/>
    <meta property="og:description" content="Судили трьох чоловіків, які незаконно здійснювали порубку деревини цінної породи (дубів) у Ківерцівському лісництві ДП «Ківерцівське ЛГ»."/>
  </head>
  <body>
    <article>
      <h1>Троє волинян, які вирубували цінну деревину, отримали умовний термін</h1>
      <address>
        <time datetime="2019-11-20T14:45:00+00:00">20 Nov 2019, 14:45</time>
      </address>
      <p>Судили трьох чоловіків, які незаконно здійснювали порубку деревини цінної породи (дубів) у Ківерцівському лісництві ДП «Ківерцівське ЛГ». <br/><br/>Про це повідомляє <a href="http://lisvolyn.gov.ua/?p=46928">пресслужба Волинського ОУЛМГ.</a><br/><br/>Двом із порушників призначили покарання у вигляді 1 року умовного позбавлення волі, ще одному – 2 роки умовного засудження. Крім того, у повному обсязі відшкодували завдані збитки у розмірі 20 тисяч гривень. Кошти вже надійшли у бюджет громади.<br/><br/>Нагадують, працівники державної лісової охорони та група оперативного реагування ДП «Ківерцівське ЛГ» у серпні цього року безпосередньо на місці злочину виявили групу осіб. Тоді вдалося затримати 3 фігурантів. Справу з вичерпною доказовою базовою – в тому числі вилученими спецзасобами та технікою – передали у поліцію.</p>
    </article>
  </body>
</html>