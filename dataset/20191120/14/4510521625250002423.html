<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ramnicu-valcea/cum-arata-politistii-torturati-valcea--romii-indreptat-pistoalele-inspre-ei-unul-apasat-tragaciul-1_5dd547e55163ec42713a1bfd/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T14:32:20+00:00"/>
    <meta property="og:title" content="Cum arată poliţiştii torturaţi la Vâlcea.  „Romii au îndreptat pistoalele înspre ei, iar unul dintre ei ar fi apăsat şi trăgaciul“"/>
    <meta property="og:description" content="O nouă informaţie a apărut în spaţiul public referitoare la cazul de ultraj de la Prundeni - Vâlcea, în care doi poliţişti au fost bătuţi şi deposedaţi de arme în noaptea de marţi spre miercuri, 19/20 noiembrie."/>
  </head>
  <body>
    <article>
      <h1>Cum arată poliţiştii torturaţi la Vâlcea.  „Romii au îndreptat pistoalele înspre ei, iar unul dintre ei ar fi apăsat şi trăgaciul“</h1>
      <address><time datetime="2019-11-20T14:32:20+00:00">20 Nov 2019, 14:32</time> by <a rel="author">Daciana Mitrache</a></address>
      <h4>O nouă informaţie a apărut în spaţiul public referitoare la cazul de ultraj de la Prundeni - Vâlcea, în care doi poliţişti au fost bătuţi şi deposedaţi de arme în noaptea de marţi spre miercuri, 19/20 noiembrie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/ramnicu-valcea/politisti-aflati-misiune-deposedati-armele-batuti-crunt-clan-romi-agentii-apucat-traga-12-focuri-1_5dd4d2df5163ec4271369b0d/index.html"/>
      </related>
      <p>
        <a href="https://adevarul.ro/locale/ramnicu-valcea/imagini-politistii-batuti-deposedati-arme-clan-romi-prundeni-valcea-suspectii--7_5dd53f325163ec427139e1e4/index.html">
          <b>GALERIE FOTO</b>
        </a>
      </p>
      <p>Un detaliu extrem de grav, care ar putea schimba abordarea cazului de <a href="https://adevarul.ro/locale/ramnicu-valcea/politisti-aflati-misiune-deposedati-armele-batuti-crunt-clan-romi-agentii-apucat-traga-12-focuri-1_5dd4d2df5163ec4271369b0d/index.html">ultraj de la Prundeni - Vâlcea, unde un clan de romi a desfigurat şi deposedat de arme doi poliţişti aflaţi în misiune</a>, a apărut în mediul online. </p>
      <p>
        <a href="https://adevarul.ro/news/eveniment/cum-ajuns-cei-doi-politisti-judetul-valcea-pas-executati-1_5dd57d115163ec42713b77de/index.html">
          <b>CITEŞTE ŞI Cum au ajuns cei doi poliţişti din judeţul Vâlcea la un pas de a fi executaţi</b>
        </a>
      </p>
      <p>Într-o postare pe pagina de Facebook a Sindicatului Europol se arată că: „Noi informaţii, revoltătoare, apar in cazul colegilor agresaţi. Se pare că, după ce i-au deposedat de arme şi i-au sechestrat într-o curte a imobilului, rromii le-au pus pistoalele la tâmplă iar unul dintre ei ar fi apăsat şi trăgaciul, doar că încărcătorul era gol, poliţistul folosind toate cartuşele pe parcursul urmăririi!”. </p>
      <p>Informaţia nu este confirmată oficial de Poliţia Vâlcea, dar Parchetul de pe lângă Tribunalul Vâlcea recunoaşte că cei doi agenţi de poliţie: „au fost agresaţi fizic, ameninţaţi, deposedaţi de armele din dotare şi le-a fost restricţionată libertatea de mişcare de către două persoane, până la intervenţia unui alt echipaj de poliţie, din cadrul Poliţiei municipiul Drăgăşani”.</p>
      <p>Mai mult, cercetările în acest dosar se fac şi pentru lipsire de libertate în mod ilegal şi nerespectarea regimului armelor şi muniţiilor, pe lângă ultraj. Poliţiştii au ajuns la CPU Drăgăşani, cu leziuni grave: traumatisme craniene, fracturi de piramidă nazală şi arcadă. Ulterior, unul dintre ei a fost transferat la Vâlcea. </p>
      <p>Surse din achetă nu exclud posibilitatea ca cei doi poliţişti agresaţi să fi apucat să vorbească înainte cu reprezentanţii Sindicatului Europol.</p>
      <p>Între timp, cei doi suspecţi principali, Marin şi Constantin Bursă, de 28 şi respectiv 31 de ani, din Călina - Prundeni au fost reţinuţi pentru 24 de ore, după ce au fost aduşi la audieri cu mandate de aducere. Aceştia au fost prinşi în Slatina - Olt.</p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/20/5dd544485163ec427139fef9/627x0.jpg"/>
          <figcaption>Polițiștii din Vâlcea de la Secția 4 Prundeni mutilați de un clan de romi la Călina - Vâlcea Foto colaj</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd53f825163ec427139e3c5/627x0.jpg"/>
          <figcaption>Polițist din Vâlcea de la Secția 4 Prundeni mutilat de un clan de romi la Călina - Vâlcea Foto Facebook</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd53f955163ec427139e409/627x0.jpg"/>
          <figcaption>Polițist din Vâlcea de la Secția 4 Prundeni mutilat de un clan de romi la Călina - Vâlcea Foto Facebook</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540125163ec427139e658/627x0.jpg"/>
          <figcaption>Polițist din Vâlcea de la Secția 4 Prundeni mutilat de un clan de romi la Călina - Vâlcea Foto Facebook</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540315163ec427139e705/627x0.jpg"/>
          <figcaption>Polițist din Vâlcea de la Secția 4 Prundeni mutilat de un clan de romi la Călina - Vâlcea Foto Facebook</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540565163ec427139e84c/627x0.jpg"/>
          <figcaption>Polițiștii din Vâlcea de la Secția 4 Prundeni mutilați de un clan de romi la Călina - Vâlcea Foto Facebook</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540835163ec427139e9cb/627x0.jpg"/>
          <figcaption>Suspecți în cazul de ultraj de la Călina - Prundeni din județul Vâlcea duși la audieri la Parchetul de pe lângă Judecătoria Drăgășani Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540965163ec427139eac1/627x0.jpg"/>
          <figcaption>Suspecți în cazul de ultraj de la Călina - Prundeni din județul Vâlcea duși la audieri la Parchetul de pe lângă Judecătoria Drăgășani Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540d05163ec427139ec18/627x0.jpg"/>
          <figcaption>Suspecți în cazul de ultraj de la Călina - Prundeni din județul Vâlcea duși la audieri la Parchetul de pe lângă Judecătoria Drăgășani Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540e55163ec427139ec77/627x0.jpg"/>
          <figcaption>Suspecți în cazul de ultraj de la Călina - Prundeni din județul Vâlcea duși la audieri la Parchetul de pe lângă Judecătoria Drăgășani Foto Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/20/5dd540f85163ec427139ecbd/627x0.jpg"/>
        </figure>
        <figcaption>
          <a href="https://adevarul.ro/locale/ramnicu-valcea/imagini-politistii-batuti-deposedati-arme-clan-romi-prundeni-valcea-suspectii--7_5dd53f325163ec427139e1e4/index.html">Imagini cu poliţiştii bătuţi şi deposedaţi de arme de un clan de romi din Prundeni - Vâlcea, dar şi cu suspecţii</a>
        </figcaption>
      </slideshow>
      <hr/>
    </article>
  </body>
</html>