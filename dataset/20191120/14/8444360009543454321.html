<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/lamia-eleytheros-me-perioristikous-orous-18xronos-pou-listepse-giagia/2919885/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T14:44:59+00:00"/>
    <meta property="og:title" content="Λαμία: Ελεύθερος με περιοριστικούς όρους 18χρονος που λήστεψε γιαγιά"/>
    <meta property="og:description" content="Απολογήθηκε ενώπιον της Ανακρίτριας Λαμίας ο 18χρονος Ρομά, ο οποίος το πρωί της Τρίτης (19.11.2019) μαζί με έναν 10χρονο, επίσης Ρομά, έκλεψαν από την τσέπη 86χρονης που είχε βγει για ψώνια στη Λαμία, το ποσό των 50 ευρώ."/>
  </head>
  <body>
    <article>
      <h1>Λαμία: Ελεύθερος με περιοριστικούς όρους 18χρονος που λήστεψε γιαγιά</h1>
      <h2>Απολογήθηκε ενώπιον της Ανακρίτριας Λαμίας ο 18χρονος Ρομά, ο οποίος το πρωί της Τρίτης (19.11.2019) μαζί με έναν 10χρονο, επίσης Ρομά, έκλεψαν από την τσέπη 86χρονης που είχε βγει για ψώνια στη Λαμία, το ποσό των 50 ευρώ.</h2>
      <address><time datetime="2019-11-20T14:44:59+00:00">20 Nov 2019, 14:44</time> by <a rel="author">Newsit Newsroom</a></address>
      <p>Οι δύο Ρομά συνελήφθησαν άμεσα από αστυνομικούς της ΔΙΑΣ και κατόπιν έρευνας της Ασφάλειας, ο 18χρονος φερόταν ως ύποπτος σωρείας ακόμη κλοπών γι’ αυτό και οδηγήθηκε στην τακτική ανακρίτρια στη <b>Λαμία.</b></p>
      <p>Σχετικά με την συγκεκριμένη πράξη του, ο συλληφθείς υποστήριξε ότι έκλεψε τα χρήματα μόνο και μόνο για να πάρει κάτι να φάει. Σημειώνεται ότι κατά τη σύλληψή του, οι αστυνομικοί βρήκαν επάνω του το ποσό των 45 ευρώ, το οποίο και αποδόθηκε στην νόμιμη κάτοχό του.</p>
      <p>Με τον περιοριστικό όρο της εμφάνισής του κάθε μήνα στο Α.Τ. Λαμίας, ο 18χρονος Ρομά αφέθηκε προς το παρόν ελεύθερος, έως ότου δικαστεί για κάποιο από τα αδικήματα στα οποία φέρεται να εμπλέκεται.</p>
      <p>πηγή:<a href="http://www.lamiareport.gr/index.php/topika/item/140605-lamia-eleytheros-me-perioristikoys-orous-o-18xronos-pou-eklepse-ti-giagia"> lamiareport.gr</a></p>
    </article>
  </body>
</html>