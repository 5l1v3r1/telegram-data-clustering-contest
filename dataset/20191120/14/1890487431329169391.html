<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520707-ek-hrozi-ze-navrhovane-rozpocty-nekterych-unijnich-zemi-nebudou-v-souladu-s-pravidly-eu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T14:57:54+00:00"/>
    <meta property="og:title" content="EK: Hrozí, že navrhované rozpočty některých unijních zemí nebudou v souladu s pravidly EU"/>
    <meta property="og:description" content="Podle Evropské komise hrozí, že navrhované rozpočty některých členských zemí eurozóny nebudou v souladu s pravidly EU, konkrétně s pravidly paktu stability a růstu. To se jmenovitě týká zejména Francie a Itálie, ale také Španělska, Portugalska, Belgie, Finska, Slovinska či Slovenska. První dva zmiňované nejsou žádným překvapením, s komisí se dostaly do křížku kvůli rozpočtům již dříve. Francie byla nucena k výraznějšímu schodku přistoupit z důvodu setrvalých nepokojů a protestů tzv. žlutých vest a podařilo se jí tehdy přesvědčit EK, že se jedná o jednorázové porušení pravidel EU. Naopak Itálie si ohledně rozpočtu s Bruselem prožila krušný rok. Několikrát byla nucena svůj rozpočet obhajovat či předělávat. EK nyní upozornila těchto celkem osm zemí, že buď jejich snaha redukovat stávající zadlužení země není dostatečná, nebo by se některé země mohly v příštím roce odchýlit od dlouhodobých rozpočtových cílů, což je případ např. Slovenska. Tyto země byly proto vyzvány, aby vzaly podněty od EK v potaz a pokusily se…"/>
  </head>
  <body>
    <article>
      <h1>EK: Hrozí, že navrhované rozpočty některých unijních zemí nebudou v souladu s pravidly EU</h1>
      <address><time datetime="2019-11-20T14:57:54+00:00">20 Nov 2019, 14:57</time> by <a rel="author">Vladimír Urbánek</a></address>
      <p>Podle Evropské komise hrozí, že <b>navrhované <a href="https://www.kurzy.cz/statni/rozpocet/">rozpočty</a> některých členských zemí <a href="https://www.kurzy.cz/tema/eurozona/">eurozóny</a> nebudou v souladu s pravidly EU</b>, konkrétně s pravidly paktu stability a růstu. To se jmenovitě týká zejména Francie a <a href="https://www.zajezdy.cz/italie/">Itálie</a>, ale také Španělska, Portugalska, Belgie, Finska, Slovinska či Slovenska. První dva zmiňované nejsou žádným překvapením, s komisí se dostaly do křížku kvůli <a href="https://www.kurzy.cz/statni/rozpocet/">rozpočtům</a> již dříve. <b>Francie byla nucena k výraznějšímu schodku přistoupit z důvodu setrvalých nepokojů</b> a protestů tzv. žlutých vest a podařilo se jí tehdy přesvědčit EK, že se jedná o jednorázové porušení pravidel EU. Naopak <a href="https://www.zajezdy.cz/italie/">Itálie</a> si ohledně <a href="https://www.kurzy.cz/statni/rozpocet/">rozpočtu</a> s Bruselem prožila krušný rok. Několikrát byla nucena svůj <a href="https://www.kurzy.cz/statni/rozpocet/">rozpočet</a> obhajovat či předělávat. EK nyní upozornila těchto celkem osm zemí, že buď jejich snaha redukovat stávající zadlužení země není dostatečná, nebo by se některé země mohly v příštím roce odchýlit od dlouhodobých rozpočtových cílů, což je případ např. Slovenska. Tyto země byly proto vyzvány, aby vzaly podněty od EK v potaz a pokusily se je do svých návrhů <a href="https://www.kurzy.cz/statni/rozpocet/">rozpočtů</a> zapracovat. Letos se tak zřejmě nedočkáme žádného vyostřeného vyjednávání ohledně <a href="https://www.kurzy.cz/statni/rozpocet/">rozpočtu</a>, jako jsme byli svědky minulý rok v případě <a href="https://www.zajezdy.cz/italie/">Itálie</a>.</p>
      <p> </p>
      <p>Autor: Eliška Jelínková, analytička </p>
      <p>Editor: Luboš Růžička, analytik <br/><br/>Tým ekonomického výzkumu Raiffeisenbank a.s. </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/80724-zdroje-navrhovaneho-rozpoctu-prahy-pro-rok-2004-se-zvysi-o-7-mld-kc/"/>
        <a href="https://zpravy.kurzy.cz/250579-odmitame-zvyseni-unijniho-rozpoctu-rekl-premier-necas/"/>
        <a href="https://www.kurzy.cz/zpravy/376406-ek-letos-porostou-ekonomiky-vsech-unijnich-zemi-poprve-od-r-2007/"/>
        <a href="https://www.kurzy.cz/zpravy/365705-ek-snizila-odhady-rustu-unijniho-hdp-varovala-pred-inflaci-a-dopadem-ukrajinske-krize/"/>
        <a href="https://www.kurzy.cz/zpravy/379970-ek-zvysila-svou-prognozu-letosniho-unijniho-rustu-na-1-5/"/>
        <a href="https://www.kurzy.cz/zpravy/nazory/A-V-T-21709/"/>
        <a href="https://www.kurzy.cz/zpravy/nazory/A-V-T-23412/"/>
        <a href="https://www.kurzy.cz/zpravy/501555-vezete-si-z-dovolene-suvenyr-za-nektere-hrozi-i-vezeni-prehled/"/>
        <a href="https://www.kurzy.cz/zpravy/483751-ek-hrozi-rychlou-odvetou-v-pripade-novych-americkych-cel-na-auta/"/>
        <a href="https://zpravy.kurzy.cz/357426-mmf-varuje-nekterym-bankam-v-eu-hrozi-potencialni-ztraty-az-250-mld-eur-ze-spatnych-uveru/"/>
        <a href="https://zpravy.kurzy.cz/352275-ek-dala-nekterym-zemim-vice-casu-na-snizeni-rozpoctovych-schodku/"/>
        <a href="https://www.kurzy.cz/zpravy/468342-italsky-plan-rozpoctu-odporuje-podle-ek-evropskym-pravidlum/"/>
      </related>
    </article>
  </body>
</html>