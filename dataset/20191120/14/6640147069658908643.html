<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/brad-mcquaid-scompare-51-anni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T14:10:00+00:00"/>
    <meta property="og:title" content="Brad McQuaid, il leggendario creatore di EverQuest, scompare a soltanto 51 anni | Game Division"/>
    <meta property="og:description" content="Durante la giornata odierna siamo venuti a scoprire che il mitico creatore di EverQuest Brad McQuaid è scomparso a soltanto 51 anni."/>
  </head>
  <body>
    <article>
      <h1>Brad McQuaid, il leggendario creatore di EverQuest, scompare a soltanto 51 anni | Game Division</h1>
      <address>
        <time datetime="2019-11-20T14:10:00+00:00">20 Nov 2019, 14:10</time>
      </address>
      <p>Il mondo videoludico ci regala spesso e volentieri tantissime opere monumentali che in qualche modo cambiano la nostra visione verso questo panorama. Sicuramente uno dei “rami” più emblematici di quest’industria risulta quello dei MMORPG che durante questi anni hanno saputo ampliare le community e unire milioni di giocatori di tutto il mondo. Durante la giornata di oggi però il mondo videoludico subisce l’ennesima perdita; il creatore di EverQuest <b>Brad McQuaid ci ha lasciato</b>.</p>
      <p>A darci la triste notizia è stata la pagina ufficiale di Pantheon (progetto al quale l’autore lavorava) che ci ha comunicato il <b>decesso dell’autore</b> avvenuto a soltanto 51 anni. Brad McQuaid è strato trovato privo di vita dentro la sua dimora: attualmente non ci sono informazioni aggiuntive.</p>
      <figure>
        <iframe data-src="https://twitter.com/PantheonMMO/status/1196943965028802561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/11/everquest-64149.768x432.jpg"/>
        </figure>
        <figure>
          <img src="https://www.tomshw.it/images/images/2019/11/everquest-64148.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/the-mandalorian-fortnite-crediti/">The Mandalorian cita i creatori di Fortnite nei crediti: ecco perché</a></p>
      <p>
        <i>“Brad era un visionario, un artista, un mentore e un amico fenomenale. Le sue imprese hanno saputo toccare milioni di persone cambiando radicalmente la loro visione di questo mondo fantastico. È riuscito a cambiare il panorama ludico per sempre e per questo non possiamo fare altro che ringraziarlo. Mancherai a tutti noi Brad! Grazie per averci unito tutti!”</i>
      </p>
      <p>Queste parole sono state scritte dai colleghi di McQuaid. Perdere una persona così cara e fondamentale crea sempre dei dolori inimmaginabili dentro tutti noi. Anche la nostra redazione ci tiene a fare le dovute condoglianze alla famiglia di Brad McQuaid e a tutte le persone a lui vicine. Fateci sapere voi <b>cosa ne pensate</b> di questa tragica notizia, come sempre, attraverso la sezione dei commenti del sito.</p>
      <blockquote>Se siete interessati all’opera del buon Brad McQuaid ma non siete proprio appassionati di MMORPG, allora il seguente link potrebbe fare al caso vostro! Per ulteriori informazioni cliccate <a href="https://toms.it/eknNk">QUI!</a></blockquote>
    </article>
  </body>
</html>