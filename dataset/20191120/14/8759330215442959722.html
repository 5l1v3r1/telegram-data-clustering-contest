<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904497/-l-w-en-duitsland-laten-oog-vallen-op-rode-duivels-voor-oefenwedstrijd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T14:14:00+00:00"/>
    <meta property="og:title" content="‘Löw en Duitsland laten oog vallen op Rode Duivels voor oefenwedstrijd’"/>
    <meta property="og:description" content="De Rode Duivels haalden een 30 op 30 in de EK-kwalificatiecampagne en de manschappen van bondscoach Roberto Martinez zouden tegen een grote tegenstander willen oefenen. Frankrijk wordt genoemd, maar ook Duitsland zou een optie zijn."/>
  </head>
  <body>
    <article>
      <h1>‘Löw en Duitsland laten oog vallen op Rode Duivels voor oefenwedstrijd’</h1>
      <address>
        <time datetime="2019-11-20T14:14:00+00:00">20 Nov 2019, 14:14</time>
      </address>
      <p>
        <b>De Rode Duivels haalden een 30 op 30 in de EK-kwalificatiecampagne en de manschappen van bondscoach Roberto Martinez zouden tegen een grote tegenstander willen oefenen. Frankrijk wordt genoemd, maar ook Duitsland zou een optie zijn.</b>
      </p>
      <p>Sport/Voetbalmagazine meldt namelijk dat Duitse bondscoach Joachim Löw België en Portugal op het oog zou hebben voor een eventuele oefenpot als voorbereiding op het EK. De Duitse nationale ploeg oefent al tegen Spanje, maar wil tegen nog een klepper oefenen.</p>
      <p>Toni Kroos ziet zo’n oefenwedstrijden alvast zitten. “Die wedstrijden zijn heel belangrijk voor het vertrouwen in het team. En we kunnen er zo makkelijker in komen en het gevoel onderling terugvinden. We willen in juni een grote rol spelen en daar helpen matchen tegen grote tegenstanders bij.”</p>
      <aside>Lees meer<br/><a href="https://www.voetbalprimeur.be/nieuws/904482/-kbvb-onderhandelt-over-oefenpartij-in-maart-tegen-gigantisch-topland-.html?itm_source=www.voetbalprimeur.be&amp;itm_medium=highlighted-content">'KBVB onderhandelt over oefenpartij in maart tegen gigantisch topland'</a></aside>
    </article>
  </body>
</html>