<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/u-korosteni-za-koshti-ukrzaliznici-remontuvati-privatniy-lokomotiv-novini-ukrajini-50054661.html"/>
    <meta property="og:site_name" content="НВ"/>
    <meta property="article:published_time" content="2019-11-20T14:19:00+00:00"/>
    <meta property="og:title" content="У Коростені за кошти Укрзалізниці ремонтували приватний локомотив"/>
    <meta property="og:description" content="У Коростенському локомотивному депо намагалися приховати факт ремонту приватного тепловоза за кошти Укрзалізниці."/>
  </head>
  <body>
    <article>
      <h1>У Коростені за кошти Укрзалізниці ремонтували приватний локомотив</h1>
      <h2>У Коростенському локомотивному депо намагалися приховати факт ремонту приватного тепловоза за кошти Укрзалізниці.</h2>
      <address>
        <time datetime="2019-11-20T14:19:00+00:00">20 Nov 2019, 14:19</time>
      </address>
      <p>Про це <a href="https://www.uz.gov.ua/press_center/up_to_date_topic/505758/?fbclid=IwAR3SJMnC6or8G6Uq77x3B0J69mKHSZcGTaoJqZZktFTWIS1ZMKzc3zRIyRE">повідомили</a> в прес-службі компанії.</p>
      <p>Зловмисники перебили номери агрегатів тягача, зробивши з нього «двійника» аналогічного локомотива Укрзалізниці, розповів директор департаменту економічної та інформаційної безпеки УЗ Олег Назарук.</p>
      <p>«Було встановлено, що зазначений локомотив належить приватній організації, але договірні відносини з власниками локомотиву не були оформлені. Тобто посадові особи Коростенської дирекції залізничних перевезень, зловживаючи своїми службовими обов’язками, безпідставно допустили до ремонту локомотив та за рахунок коштів Укрзалізниці ремонтували його», — повідомив Назарук.</p>
      <p>Він додав, що більшість номерів агрегатів рухомого складу були перебиті, а деякі взагалі знищені.</p>
      <p>Інформацію передали місцевій поліції. Відкрито кримінальне провадження. Локомотив, вартість якого становить $450 тис., можуть заарештувати.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/markets/kravcov-vistavlyayemo-vsi-vagoni-na-prozorro-novini-ukrajini-50054604.html">Всі послуги з перевезення вантажів вагонами Укрзалізниці будуть продаватися через ProZorro</a>
        </li>
      </ul>
    </article>
  </body>
</html>