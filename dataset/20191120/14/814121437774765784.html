<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10271656/zamieszania-ciag-dalszy-wycofano-poparcie-dla-jednego-z-kandydatow-do-tk.html"/>
    <meta property="og:site_name" content="Wprost"/>
    <meta property="article:published_time" content="2019-11-20T14:47:00+00:00"/>
    <meta property="og:title" content="Zamieszania ciąg dalszy. Wycofano poparcie dla jednego z kandydatów do TK"/>
    <meta property="og:description" content="Początkowo kandydatami PiS do TK byli Krystyna Pawłowicz, Stanisław Piotrowicz oraz Elżbieta Chojna-Duch. Po pewnym czasie Chojnę-Duch zastąpiono Robertem Jastrzębskim. Teraz nastąpiła kolejna zmiana."/>
  </head>
  <body>
    <article>
      <h1>Zamieszania ciąg dalszy. Wycofano poparcie dla jednego z kandydatów do TK</h1>
      <address><time datetime="2019-11-20T14:47:00+00:00">20 Nov 2019, 14:47</time> by <a rel="author">WPROST.pl</a></address>
      <p>
        <b>Początkowo kandydatami PiS do TK byli Krystyna Pawłowicz, Stanisław Piotrowicz oraz Elżbieta Chojna-Duch. Po pewnym czasie Chojnę-Duch zastąpiono Robertem Jastrzębskim. Teraz nastąpiła kolejna zmiana.</b>
      </p>
      <p>Andrzej Grzegrzółka poinformował, że kilkudziesięciu posłów wycofało swoje poparcie dla kandydatury Roberta Jastrzębskiego na sędziego TK. Jak przekazał dyrektor CIS, procedura zgłaszania kandydata na to stanowisko zostanie ponowiona, a termin zgłoszeń prawdopodobnie w tym tygodniu przedstawi marszałek Sejmu. W środę o godzinie 17 przed sejmową Komisją Sprawiedliwości i Praw Człowieka ma się odbyć przesłuchanie kandydatów do TK.</p>
      <h3>Kandydaci do TK</h3>
      <p>Przypomnijmy, że <a href="https://www.wprost.pl/tematy/10124552/prawo-i-sprawiedliwosc.html">PiS</a> zgłosił nowych kandydatów w związku z tym, że 3 grudnia 2019 r. kończą się kadencje trzech sędziów TK: Marka Zubika, Piotra Tulei i Stanisława Rymara. <a href="https://www.wprost.pl/polityka/10267573/pawlowicz-bezpartyjna-piotrowicz-wrazliwy-sa-uzasadnienia-kandydatur-na-sedziow-tk.html">Ryszard Terlecki</a> zapowiadał, że kandydatami będą: Elżbieta Chojna-Duch, Krystyna Pawłowicz i Stanisław Piotrowicz. Po pewnym czasie PiS zgłosił innych kandydatów. Okazało się, że <a href="https://www.wprost.pl/kraj/10270327/pis-zglosilo-kandydatury-na-sedziow-tk-wymieniono-jedna-osobe.html">Chojnę-Duch zastąpiono Robertem Jastrzębskim</a>.</p>
      <p>Taka decyzja była zaskoczeniem dla samej zainteresowanej. – Były wcześniej rozmowy, że rozważają taką możliwość. Ale odpowiedź mieli mi dać w poniedziałek. Czemu zmienili zdanie na temat mojej kandydatury? Nie mam pojęcia. Nie tłumaczyli tego – relacjonowała Chojna-Duch w <a href="https://wiadomosci.onet.pl/kraj/pis-zglosil-sedziow-do-tk-pawlowicz-piotrowicz-i-jastrzebski-kandydatami/04gb483?utm_source=t.co_viasg_wiadomosci&amp;utm_medium=social&amp;utm_campaign=leo_automatic&amp;srcc=ucs&amp;utm_v=2&amp;fbclid=IwAR2mSC2B-V2pDgc9KwA8rRWMKI5IfEy-br4yR5QegKbH1N8h6DtDJwSMc-U">rozmowie z dziennikarzami Onetu</a></p>
      <related>
        <h4>Czytaj także:</h4>
        <a href="https://www.wprost.pl/polityka/10271654/nieoczekiwany-zwrot-w-sprawie-nowego-ministra-sportu-podziekowalam-za-propozycje.html"/>
      </related>
      <footer>Źródło: <a href="https://www.wprost.pl/">WPROST.pl</a> / Onet.pl</footer>
    </article>
  </body>
</html>