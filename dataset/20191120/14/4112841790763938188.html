<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76597-Najvacsi-modny-hriech-su-vraj-sandale-s-ponozkami-Kolko-su-ochotni-mladi-Prazaci-zaplatit-za-oblecenie"/>
    <meta property="og:site_name" content="REFRESHER"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="Najväčší módny hriech sú vraj sandále s ponožkami. Koľko sú ochotní mladí Pražáci zaplatiť za oblečenie?"/>
    <meta property="og:description" content="Mladých ľudí v stovežatej inšpiruje nielen Travis Scott, ale tiež futbaloví chuligáni."/>
  </head>
  <body>
    <article>
      <h1>Najväčší módny hriech sú vraj sandále s ponožkami. Koľko sú ochotní mladí Pražáci zaplatiť za oblečenie?</h1>
      <address><time datetime="2019-11-20T14:00:00+00:00">20 Nov 2019, 14:00</time> by <a rel="author">Daniel Mikolášik</a></address>
      <p>
        <b>Mladých ľudí v stovežatej inšpiruje nielen Travis Scott, ale tiež futbaloví chuligáni.</b>
      </p>
      <p>Je tu ďalší mesiac a s ním prichádza aj náš pravidelný seriál <b>Móda z metra</b>. Tentokrát sme však vyrazili na zástavku metra viackrát po sebe, kým sme našli dostatok mladých a štýlových Pražákov. Aj z toho dôvodu sme porušili prvý štvrtok v mesiaci a novembrový diel ti prinášame až teraz.</p>
      <p>Tentokrát sme mapovali a zaznamenávali štýl mladých občanov hlavného mesta Prahy či návštevníkov nádhernej stovežatej na zástavke metra <b>I. P. Pavlova </b>v časti Praha 2. Zisťovali sme, kto ich v móde inšpiruje najviac, koľko sú ochotní zaplatiť za oblečenie či aký je podľa nich najväčší český módny prehrešok.</p>
      <related>
        <a href="https://refresher.sk/69867-Co-najdrahsie-maju-na-sebe-oblecene-mladi-Prazaci-Vacsina-ma-rada-jesenne-farby-a-niektori-sa-inspiruju-Instagramom"/>
      </related>
      <p>
        <b>Otázky, ktoré sme pokladali na zástavke I. P. Pavlova:</b>
      </p>
      <ul>
        <li>Kto ťa v móde aktuálne najviac inšpiruje?</li>
        <li>Koľko si ochotný/á zaplatiť najviac za jeden módny kúsok?</li>
        <li>Čo máš dnes na sebe a odkiaľ to máš?</li>
        <li>Aký je podľa teba najväčší český módny prehrešok?</li>
      </ul>
      <h3>
        <a href="https://www.instagram.com/artem_eugenevich/">@artem_eugenevich</a>
      </h3>
      <p>S prichádzajúcim ochladzovaním mladí Pražáci začínajú vyťahovať už aj hrubé oblečenie, podobne ako tento mladík. Ten stavil na populárnu páperovú bundu od The North Face, dva Supreme kúsky v podobe mikiny a waistbagu či nedávno vydané Halloweenske Jordan 1 Retro High Shattered Backboard 3.0.</p>
      <p>Kto ťa v móde aktuálne najviac inšpiruje?</p>
      <p>Hlavne raperi. A$AP Rocky, Travis Scott, atď.</p>
      <p>Koľko si ochotný zaplatiť najviac za jeden módny kúsok?</p>
      <p>Záleží od toho, ako veľmi sa mi páči. Ale za tenisky by som dal kľudne aj 250 €.</p>
      <p>Čo máš dnes na sebe a odkiaľ to máš?</p>
      <p>Jednotkové Jordany z Queensu, The North Face bundu z Footshopu, mikinu Supreme z nejakého ich dropu a Supreme waistbag to isté.</p>
      <p>Aký je podľa teba najväčší český módny prehrešok?</p>
      <p>Asi tá klasika, ktorú nám všetci vytýkajú: sandále s ponožkami. Alebo aj tie čudné okuliare, čo nosia kamionisti (smiech).</p>
      <figure>
        <img src="https://i.refresher.sk/public/daniel-m/moda_z_metra_november/_FP_9043.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9044.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9046.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/68927-Mladi-v-Prahe-uprednostnuju-sekace-Co-by-si-nikdy-neobliekli-do-skoly"/>
      </related>
      <h3>
        <a href="https://www.instagram.com/simonabarabasova/">@simonabarabasova</a>
      </h3>
      <p>Táto sympatická Slovenka študujúca v Prahe dokonale skombinovala jesenno-zimné farby. Rada nakupuje vo fast fashion predajniach, no neodolá ani značkám ako Tommy Hilfiger, Guess či Michael Kors.</p>
      <p>Kto ťa v móde aktuálne najviac inšpiruje?</p>
      <p>Najviac sa inšpirujem asi na Instagrame.</p>
      <p>Koľko si ochotná zaplatiť najviac za jeden módny kúsok?</p>
      <p>Asi do 200 €. Predovšetkým za kabelky a topánky.</p>
      <p>Čo máš dnes na sebe a odkiaľ to máš?</p>
      <p>Kabát zo Zary, Ivyrevel červený sveter, Guess nohavice aj opasok, Tommy Hilfiger topánky a Michael Kors kabelku.</p>
      <p>Aký je podľa teba najväčší český módny prehrešok?</p>
      <p>Ponožky v sandáloch (smiech).</p>
      <figure>
        <img src="https://i.refresher.sk/public/daniel-m/moda_z_metra_november/_FP_9179.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9181.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9183.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/68090-Moda-z-metra-Co-nosia-mladi-Prazaci-pocas-horucich-letnych-dni"/>
      </related>
      <h3>
        <a href="https://www.instagram.com/bastien__tu/">@bastien__tu</a>
      </h3>
      <p>Mladý Sebastián uprednostňuje streetwear, a v takomto štýle vyšiel aj do pražských ulíc. Stavil na nenápadnú Stone Island bundu, Jaffary roztrhané džínsy a tenisky Nike Air Force 1 Low Easter z roku 2018.</p>
      <p>Kto ťa v móde aktuálne najviac inšpiruje?</p>
      <p>V Česku asi Yzomandias. Čo sa týka celého sveta, tak Travis Scott.</p>
      <p>Koľko si ochotný zaplatiť najviac za jeden módny kúsok?</p>
      <p>Pokojne aj 1 500 €.</p>
      <p>Čo máš dnes na sebe a odkiaľ to máš?</p>
      <p>Tenisky Nike Air Force, Jaffary džínsy, Stone Island bundu a nejakú basic čiernu mikinu s kapucňou.</p>
      <p>Aký je podľa teba najväčší český módny prehrešok?</p>
      <p>Neviem vôbec. Asi ponožky a sandále (smiech).</p>
      <figure>
        <img src="https://i.refresher.sk/public/daniel-m/moda_z_metra_november/_FP_9014.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9017.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9019.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/64398-Moda-z-metra-Gucci-od-hlavy-az-po-paty-a-poctivy-streetwear-Co-aktualne-nosia-mladi-Prazaci"/>
      </related>
      <h3>
        <a href="https://www.instagram.com/lenvyk/">@lenvyk</a>
      </h3>
      <p>Ulicu strieda elegancia. Pôvabná Lenka nám dokázala, že mladí Pražáci vedia byť aj nežní, vkusní a šarmantní. To preukázala elegantným klobúkom, sivým kabátom, dlhými čiernymi čižmami a kabelkou. Všetko z fast fashion predajní, takže na to ani nemusela utratiť zbytočný majland.</p>
      <p>Kto ťa v móde aktuálne najviac inšpiruje?</p>
      <p>Neviem vôbec. Možno modelka Zuzana Stránská alebo rôzne zahraničné instagramové profily.</p>
      <p>Koľko si ochotná zaplatiť najviac za jeden módny kúsok?</p>
      <p>To záleží od toho, aký to je kúsok. Sú to desiatky až stovky eur.</p>
      <p>Čo máš dnes na sebe a odkiaľ to máš?</p>
      <p>Topánky asi CCC, tie už mám dlhšie, kabát sa mi zdá, že Reserved a kabelka H&amp;M. Ostatné netuším.</p>
      <p>Aký je podľa teba najväčší český módny prehrešok?</p>
      <p>Asi miešanie rôznych štýlov, ktoré k sebe vôbec nepasujú. Alebo tiež, keď niekto kombinuje odlišné vzory.</p>
      <figure>
        <img src="https://i.refresher.sk/public/daniel-m/moda_z_metra_november/_FP_9171.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9174.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9176.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/66391-Co-sa-nosi-v-Prahe-Mladi-Cesi-oblubuju-biele-tenisky"/>
      </related>
      <h3>
        <a href="https://www.instagram.com/dominik.horaku/">@dominik.horaku</a>
      </h3>
      <p>Dominik nás prekvapil tým, že ho po módnej stránke aktuálne najviac inšpirujú futbaloví chuligáni. Jeho štýl sa však uberal trochu iným smerom. Mladík stavil na klasiku v podobe značiek ako New Balance, Edwin či The North Face, ktoré nikdy neurazia.</p>
      <p>Kto ťa v móde aktuálne najviac inšpiruje?</p>
      <p>Aktuálne najviac asi futbaloví chuligáni z Anglicka či Nemecka.</p>
      <p>Koľko si ochotný zaplatiť najviac za jeden módny kúsok?</p>
      <p>Maximálne 200 €.</p>
      <p>Čo máš dnes na sebe a odkiaľ to máš?</p>
      <p>Jesennú bundu od The North Face, mikinu New Balance, džínsy Edwin a tenisky od New Balance.</p>
      <p>Aký je podľa teba najväčší český módny prehrešok?</p>
      <p>Je ich viac. Napríklad zbytočná pestrofarebnosť.</p>
      <figure>
        <img src="https://i.refresher.sk/public/daniel-m/moda_z_metra_november/_FP_8678.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_8680.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_8684.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/76574-Bundy-do-pasa-blaznive-svetre-a-budajky-Ako-vyzerala-moda-pocas-neznej-revolucie"/>
      </related>
      <h3>
        <a href="https://www.instagram.com/kristyna_miskovska/">@kristyna_miskovska</a>
      </h3>
      <p>Hoci je mladá Kristýna študentkou a na oblečenie vraj nemíňa veľké peniaze, aj napriek tomu sa dokázala v týchto chladných dňoch obliecť štýlovo a dokonca aj lacno. Športovú eleganciu v podobe sneho-bielych tenisiek, latexových legín, trička, kabátu a šálu rozhodne kvitujeme.</p>
      <p>Kto ťa v móde aktuálne najviac inšpiruje?</p>
      <p>Rôzne profily zaujímavých žien na Instagrame.</p>
      <p>Koľko si ochotná zaplatiť najviac za jeden módny kúsok?</p>
      <p>Keďže som aktuálne študentka, tak som pomerne dosť závislá od rodičov, tak príliš nerozhadzujem za drahé oblečenie.</p>
      <p>Čo máš dnes na sebe a odkiaľ to máš?</p>
      <p>Tenisky zo Zalanda, legíny z Terranovy, tričko a kabát z New Yorkeru a šál mi kúpila maminka.</p>
      <p>Aký je podľa teba najväčší český módny prehrešok?</p>
      <p>Fúha, napríklad Crocsy.</p>
      <figure>
        <img src="https://i.refresher.sk/public/daniel-m/moda_z_metra_november/_FP_9004.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9009.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9011.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/76451-8-parov-tenisiek-na-ktorych-mozes-tento-mesiac-zarobit-poriadne-peniaze"/>
      </related>
      <h3>
        <a href="https://www.instagram.com/michaljsem/">@michaljsem</a>
      </h3>
      <p>Opäť populárna páperová The North Face bunda, tentokrát v originálnom maskáčovom prevedení. K nej Michal doladil čiernu mikinu od Carhartt, voľné čierne nohavice a teniskovú klasiku – štvorkové Jordany.</p>
      <p>Kto ťa v móde aktuálne najviac inšpiruje?</p>
      <p>Travis Scott.</p>
      <p>Koľko si ochotný zaplatiť najviac za jeden módny kúsok?</p>
      <p>Najviac som dal za túto bundu, cca 250 €.</p>
      <p>Čo máš dnes na sebe a odkiaľ to máš?</p>
      <p>Bunda The North Face od Queens, mikinu Carhartt od Freshlabels, nohavice z H&amp;M a Jordany z Foot Locker.</p>
      <p>Aký je podľa teba najväčší český módny prehrešok?</p>
      <p>Klasika, ponožky v sandáloch.</p>
      <figure>
        <img src="https://i.refresher.sk/public/daniel-m/moda_z_metra_november/_FP_9034.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9038.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9039.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <a href="https://refresher.sk/76196-Profesionalne-tipy-a-triky-ako-nakupovat-zo-stranky-Supreme"/>
      </related>
      <h3>
        <a href="https://www.instagram.com/ta.lexi/">@ta.lexi</a>
      </h3>
      <p>Poslednou na dnešnom zozname je mladučká Pražáčka, ktorá sa netají tým, že oblečenie si prerába a skrášľuje sama. Jej umelecká duša sa prejavila na custom džínsoch či bunde. K nim doladila aj skvelé Martensky či camelový šál. Nabudúce by sme však asi vynechali biele adidas ponožky.</p>
      <p>Kto ťa v móde aktuálne najviac inšpiruje?</p>
      <p>Všetko možné v mojom okolí, snažím sa inšpirovať všetkým, čo denne vidím a páči sa mi to.</p>
      <p>Koľko si ochotná zaplatiť najviac za jeden módny kúsok?</p>
      <p>Záleží od daného kúsku. Napríklad kabelky takmer vôbec nenosím, ale za topánky som schopná utratiť aj 200 €.</p>
      <p>Čo máš dnes na sebe a odkiaľ to máš?</p>
      <p>Čižmy od Dr. Martens, ponožky od adidas, džínsy sú nejaká no name značka, ktoré som si sama prerobila, džínová bunda zo Zary a tiež som si ju dorábala sama a šál už ani neviem odkiaľ je.</p>
      <p>Aký je podľa teba najväčší český módny prehrešok?</p>
      <p>Ponožky v sandáloch.</p>
      <figure>
        <img src="https://i.refresher.sk/public/daniel-m/moda_z_metra_november/_FP_9056.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9058.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <figure>
        <img src="https://i.refresher.sk/public/daniel-m/moda_z_metra_november/_FP_9060.jpg"/>
        <figcaption>
          <cite>Filip Poreba/REFRESHER</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/66213-Moda-z-ulic-Sexy-sietovane-pancuchy-drevena-kabelka-ci-ruzovy-klobuk-Taketo-outfity-sme-nasli-na-poslednom-Urban-Markete"/>
        <a href="https://refresher.sk/69867-Co-najdrahsie-maju-na-sebe-oblecene-mladi-Prazaci-Vacsina-ma-rada-jesenne-farby-a-niektori-sa-inspiruju-Instagramom"/>
        <a href="https://refresher.sk/66391-Co-sa-nosi-v-Prahe-Mladi-Cesi-oblubuju-biele-tenisky"/>
        <a href="https://refresher.sk/64398-Moda-z-metra-Gucci-od-hlavy-az-po-paty-a-poctivy-streetwear-Co-aktualne-nosia-mladi-Prazaci"/>
        <a href="https://refresher.sk/68090-Moda-z-metra-Co-nosia-mladi-Prazaci-pocas-horucich-letnych-dni"/>
        <a href="https://refresher.sk/68927-Mladi-v-Prahe-uprednostnuju-sekace-Co-by-si-nikdy-neobliekli-do-skoly"/>
        <a href="https://refresher.sk/76574-Bundy-do-pasa-blaznive-svetre-a-budajky-Ako-vyzerala-moda-pocas-neznej-revolucie"/>
        <a href="https://refresher.sk/74214-Prirucka-slowfashion-Ako-nakupovat-kvalitne-oblecenie-ktore-nenici-nasu-planetu"/>
      </related>
    </article>
  </body>
</html>