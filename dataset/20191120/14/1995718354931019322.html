<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152620-u-centri-lucka-shkoliari-znajshly-korpus-granaty-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="У центрі Луцька школярі знайшли корпус гранати. ФОТО"/>
    <meta property="og:description" content="Минулої неділі в Луцьку під час прогулянки брати Богуслав та Симон Заблоцькі знайшли предмет, схожий на гранату, та повідомили про це в поліцію."/>
  </head>
  <body>
    <article>
      <h1>У центрі Луцька школярі знайшли корпус гранати. ФОТО</h1>
      <address>
        <time datetime="2019-11-20T14:00:00+00:00">20 Nov 2019, 14:00</time>
      </address>
      <p>Минулої неділі в Луцьку під час прогулянки брати <b>Богуслав</b> та <b>Симон Заблоцькі</b> знайшли предмет, схожий на гранату, та повідомили про це в поліцію.<br/><br/>Про це повідомляє <a href="https://vl.npu.gov.ua/news/preventivna-robota/petro-shpiga-podyakuvav-shkolyaram-za-operativne-povidomlennya-policziji-pro-nebezpechnu-znaxidku/">ГУНП у Волинській області</a>.<br/><br/>У неділю, 17 листопада, школярі 12-ти та 10-ти років під час прогулянки у передобідню пору на вулиці Шопена неподалік берега в річці Сапалаївка знайшли предмет, схожий на гранату. Юнаки не розгубилися, діяли чітко, знахідну не зачіпали, а розповіли про неї дорослим та поліції. <br/><br/>На місце події одразу ж виїхали спеціалісти вибухотехнічного відділу поліції області та з’ясували, що знайдений братами предмет – корпус гранати «Ф-1» без запалу. Правоохоронці знахідку вилучили. <br/><br/>Керівник поліції Волині <b>Петро Шпига</b> подякував школярам за вчинок і подарував їм книги та солодощі. <br/><br/>«Безумовно, школярі вчинили правильно і їх вчинок може слугувати добрим прикладом. Школярі оперативно повідомили про знахідку дорослих і поліцію. Вони не наражалися на небезпеку самі й не поставили під загрозу життя та здоров’я інших людей. Окрема подяка батькам хлопців за те що виховують гідних і законослухняних громадян нашої держави», – зазначив генерал поліції Петро Шпига. <br/><br/>Після нагородження керівник сектору ювенальної превенції ГУНП в області <b>Інна Остапович</b> провела гостям екскурсію, ознайомила дітей із роботою чергової частини та вибухотехнічного відділу. <br/><br/>Зокрема, старший інспектор вибухотехнічного відділу поліції області Микита Грицкевич, котрий виїжджав на виклик школярів, продемонстрував гостям колекцію макетів вибухонебезпечних предметів. Він розповідав також про походження вибухонебезпечних предметів та про їх дію.<br/><br/>Поліція Волині наголошує, що у випадку виявлення підозрілих предметів в жодному разі не можна їх торкатися, близько до них не підходити. Обов’язково та невідкладно потрібно повідомити про знахідки дорослих та поліцію.</p>
      <figure>
        <img src="http://www.volynpost.com/img/modules/news/a/cc/6603f234a5a3016eb8cf98a8d8c6acca/cb-004.jpg"/>
      </figure>
      <figure>
        <img src="http://www.volynpost.com/img/modules/news/a/cc/6603f234a5a3016eb8cf98a8d8c6acca/cb-20podiaka2.jpg"/>
      </figure>
      <figure>
        <img src="http://www.volynpost.com/img/modules/news/e/56/708ca9f70b920d16b787c1ba28e7e56e/cb-20podiaka3.jpg"/>
      </figure>
      <figure>
        <img src="http://www.volynpost.com/img/modules/news/d/6b/89acb11caa1d4f8b6480caf3e8edc6bd/cb-20podiaka4.jpg"/>
      </figure>
      <figure>
        <img src="http://www.volynpost.com/img/modules/news/d/6b/89acb11caa1d4f8b6480caf3e8edc6bd/cb-20podiaka5.jpg"/>
      </figure>
    </article>
  </body>
</html>