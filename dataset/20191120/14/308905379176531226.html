<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/lekker-claimt-dit-zijn-releasedatum-en-prijs-playstation-5-33186"/>
    <meta property="og:site_name" content="Apparata"/>
    <meta property="article:published_time" content="2019-11-20T14:13:00+00:00"/>
    <meta property="og:title" content="‘Lekker’ claimt: dit zijn releasedatum en prijs PlayStation 5"/>
    <meta property="og:description" content="De debuutgame volgens deze insider: Gran Turismo 7!"/>
  </head>
  <body>
    <article>
      <h1>‘Lekker’ claimt: dit zijn releasedatum en prijs PlayStation 5</h1>
      <h2>De debuutgame volgens deze insider: Gran Turismo 7!</h2>
      <address><time datetime="2019-11-20T14:13:00+00:00">20 Nov 2019, 14:13</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>In de fase voorafgaand aan een grote lancering is er altijd veel rumoer om een te komen product. Met de <a href="https://www.apparata.nl/nieuws/verrassing-de-playstation-5-is-uitgebracht-video-32993">PlayStation 5 is dat niet anders</a> en nu de eerste versies voor ontwikkelaars de ronde doen gaat de geruchtenmachine aan. De ‘lekker’ PSErebus heeft een aantal scoops. Zo weet hij te melden dat Gran Turismo 7 tegelijk met de PlayStation 5 wordt gelanceerd.</p>
      <figure>
        <iframe data-src="https://twitter.com/PSErebus/status/1196653306006949888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Daarnaast weet hij te melden dat Mark Cerny, die ook hoofdontwerper was voor de PlayStation 4, tekent voor het ontwerp van PlayStation 5. In dezelfde Tweet bevestigt hij ook het eerdere gerucht over een <a href="https://www.apparata.nl/nieuws/zet-sony-nieuw-wapen-in-tegen-xbox-project-scarlett-32511">PlayStation 5 Pro</a>.</p>
      <figure>
        <iframe data-src="https://twitter.com/PSErebus/status/1196653138624831490?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het belangrijkste nieuws dat deze ‘lekker’ met reputatie wist te melden is de datum waarop de PlayStation 5 verkrijgbaar zou zijn en de prijs. Volgens hem is de PlayStation 5 in Noord Amerika verkrijgbaar vanaf 20 november 2020 voor een prijs van $ 499,-.</p>
      <figure>
        <iframe data-src="https://twitter.com/PSErebus/status/1196654395070582784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Volgens dezelfde poster gaat de prijs wereldwijd hetzelfde bedrag zijn en verandert alleen het valutateken. Ook maakt hij bekend dat de PlayStation 5 voorzien zal zijn van een SDD van 2 TB.</p>
      <figure>
        <iframe data-src="https://twitter.com/PSErebus/status/1196571384505352192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>20 november is daarbij niet helemaal willekeurig. De PlayStation 4 werd namelijk dan 7 jaar en 5 dagen ervoor gelanceerd. Ook rekent hij op die manier naar 25 jaar PlayStation toe.</p>
      <p>Tot slot geeft hij aan dat je op het moment van lancering van de PS5 voor een goed werkende PS4 een bedrag van zo’n € 100,- terug kunt verwachten. De prijs van € 399,- (even de horizontale pricing aanhoudend) zou dan hetzelfde zijn als de introductieprijs van de PlayStation 4. Het is dan ook niet verrassend dat de meeste mensen positief verrast reageren op de geruchten.</p>
      <figure>
        <iframe data-src="https://twitter.com/PSErebus/status/1196566379832496130?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wij blijven de geruchten uiteraard volgen.</p>
    </article>
  </body>
</html>