<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4928426/helemaal-stoppen-bitcoinreclame-onmogelijk"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T14:10:31+00:00"/>
    <meta property="og:title" content="'Helemaal stoppen bitcoinreclame onmogelijk'"/>
    <meta property="og:description" content="Het helemaal tegenhouden van nepadvertenties waarin bekende Nederlanders bitcoinproducten lijken aan te prijzen is onmogelijk. Dat zegt Rob Leathern, die bij Facebook het team leidt dat probeert dergelijke advertenties tegen te houden. &quot;Het is een kat-en-muisspelletje. Als wij iets verzinnen om dit soort advertenties tegen te houden, bedenken zij wel weer iets waardoor de advertenties er toch doorheen komen&quot;, zegt Leathern tegen het ANP."/>
  </head>
  <body>
    <article>
      <h1>'Helemaal stoppen bitcoinreclame onmogelijk'</h1>
      <address>
        <time datetime="2019-11-20T14:10:31+00:00">20 Nov 2019, 14:10</time>
      </address>
      <p>Het helemaal tegenhouden van nepadvertenties waarin bekende Nederlanders bitcoinproducten lijken aan te prijzen is onmogelijk. Dat zegt Rob Leathern, die bij Facebook het team leidt dat probeert dergelijke advertenties tegen te houden. "Het is een kat-en-muisspelletje. Als wij iets verzinnen om dit soort advertenties tegen te houden, bedenken zij wel weer iets waardoor de advertenties er toch doorheen komen", zegt Leathern tegen het ANP.</p>
      <p>Vorige week bepaalde de rechter dat Facebook nepadvertenties met de beeltenis van John de Mol moet verwijderen. Facebook droeg in die zaak aan al heel veel te doen om de misleidende reclames tegen te gaan en Leathern beaamt dat, maar wil de advertentietak niet dichttimmeren. "We willen een open platform blijven waarin het voor heel veel mensen mogelijk is te adverteren", houdt hij daarbij een slag om de arm.</p>
      <p>De advertenties die op Facebook verschijnen worden vooraf vooral door computers gecontroleerd. Als advertenties door Facebookgebruikers als ongepast worden aangemerkt, is er een grotere kans dat er ook een medewerker van het socialmediabedrijf naar kijkt. Verplichte identificatie van adverteerders is er nog niet, dat doet Facebook alleen in sommige landen bij politieke reclames, zegt Leathern.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/entertainment/artikel/4928461/grammy-nominaties-voor-metropole-orkest-en-jaap-van-zweden"/>
        <a href="https://www.rtlboulevard.nl/entertainment/music/artikel/4928416/nederlandse-producer-youngkio-maakt-kans-op-grammy"/>
        <a href="https://www.rtlboulevard.nl/entertainment/tv/artikel/4928376/de-pfaffs-na-10-jaar-terug-op-de-buis"/>
        <a href="https://www.rtlboulevard.nl/entertainment/artikel/4928421/lizzo-sleept-meeste-grammy-nominaties-de-wacht"/>
        <a href="https://www.rtlboulevard.nl/entertainment/music/artikel/4928391/berget-lewis-brengt-muzikale-ode-aan-tina-turner"/>
      </related>
    </article>
  </body>
</html>