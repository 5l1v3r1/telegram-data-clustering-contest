<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/hdpden-erken-secim-cagrisi-1389548"/>
    <meta property="og:site_name" content="Karar.com"/>
    <meta property="article:published_time" content="2019-11-20T14:09:00+00:00"/>
    <meta property="og:title" content="HDP’den erken seçim çağrısı"/>
    <meta property="og:description" content="HDP, kayyum atamalarına tepki olarak parti içinde bir süredir tartışılan “sine-i millet” seçeneği yerine, “demokratik ve meşru zeminlerde mücadeleye devam” kararı aldı ve AK Parti ile MHP’ye erken seçim çağrısı yaptı."/>
  </head>
  <body>
    <article>
      <h1>HDP’den erken seçim çağrısı</h1>
      <address>
        <time datetime="2019-11-20T14:09:00+00:00">20 Nov 2019, 14:09</time>
      </address>
      <p>
        <b>HDP, kayyum atamalarına tepki olarak parti içinde bir süredir tartışılan “sine-i millet” seçeneği yerine, “demokratik ve meşru zeminlerde mücadeleye devam” kararı aldı ve AK Parti ile MHP’ye erken seçim çağrısı yaptı.</b>
      </p>
      <p>HDP’li belediye başkanları, milletvekilleri, parti bileşenleri ile Ankara’da gerçekleştirilen geniş katılımlı toplantıda, kayyum atamalarına karşı izlenecek politikayı bir deklarasyonla açıkladı.</p>
      <p>HDP Eş Genel Başkanları Pervin Buldan ve Sezai Temelli tarafından açıklanan deklarasyonda, “HDP, başta Kürt halkı olmak üzere Türkiye halklarının büyük acılarçekerek, ağır bedeler ödeyerek elde etmiş olduğu kazanımlarından vazgeçmeyecektir. Yerel yönetimler dahil, yaşamın bütün alanlarında kapsamlı, sistemli ve çok yönlü bir saldırıyla karşı karşıya olan HDP, hiçbir mücadele alanından çekilmeyecek, demokratik e meşru zeminlerde mücadelesini büyük bir kararlılıkla sürdürecektir” denildi.</p>
      <p>
        <b>ERKEN SEÇİM ÇAĞRISI</b>
      </p>
      <p>İçi ve dış kamuoyuna da HDP’ye yapılanlara karşı sessiz kalınmama çağrısı yapılan deklarasyonla AK Parti ve MHP ittifakına erken seçim çağrısı yapıldı:</p>
      <p>“31 Mart ve 23 Haziran seçimlerinde de görüldüğü gibi, çoğunluk desteğini kaybetmiş, toplumsal meşruiyet zemini yitirmiş bu iktidar, kayyımlar gibi siyasi darbe yöntemleriyle halkların iradesini gasp ederek, hukuk dışı ve gayri meşru yollarla toplumu daha fazla yönetemez. Türkiye halklarının AKP-MHP sultasından kurtulması için erken seçim diyoruz. Bu bir meydan okuma çağrısıdır. Buradan hodri meydan diyoruz. Bütün muhalefeti bu erken seçim talebinin etrafında birleşmeye ve harekete geçmeye çağırıyoruz.”</p>
      <related>
        <a href="https://www.karar.com/guncel-haberler/12-milletvekilinin-daha-dokunulmazlik-dosyasi-mecliste-1387369"/>
      </related>
    </article>
  </body>
</html>