<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232544/"/>
    <meta property="og:site_name" content="Українська правда"/>
    <meta property="article:published_time" content="2019-11-20T14:32:22+00:00"/>
    <meta property="og:title" content="В ГПУ підтвердили, що нардеп &quot;Слуги народу&quot; відсидів за зґвалтування"/>
    <meta property="og:description" content="Народний депутат “Слуги народу” Роман Іванісов має погашену судимість за обвинуваченням у зґвалтуванні."/>
  </head>
  <body>
    <article>
      <h1>В ГПУ підтвердили, що нардеп "Слуги народу" відсидів за зґвалтування</h1>
      <address>
        <time datetime="2019-11-20T14:32:22+00:00">20 Nov 2019, 14:32</time>
      </address>
      <p>Народний депутат "Слуги народу" Роман Іванісов має погашену судимість за обвинуваченням у зґвалтуванні.</p>
      <p>Про це сказав генеральний прокурор Руслан Рябошапка на брифінгу 20 листопада, відповідаючи на запитання журналістів.</p>
      <p>Зокрема на запитання, чи була перевірка, чи відсидів Іванісов за зґвалтування Рябошапка відповів. </p>
      <p>"Перевірка була здійснена. Не Генеральною прокуратурою, а відповідними органами, ті факти, про які ви говорили вони підтвердилися. Його судимість погашена, тому вважається, що людина не судима на даний момент".</p>
      <p>Раніше екснардеп колишній "радикал" Ігор Мосійчук у своєму Telegram-каналі оприлюднив інформацію, що народний депутат від "Слуги народу" Роман Іванісов у середині 90-х років був засуджений за зґвалтування неповнолітньої.</p>
      <figure>
        <embed-post data-src="https://t.me/mosiychuk72/653" data-service="Telegram"/>
      </figure>
      <p>Іванісов, у свою чергу, в своєму<a href="https://www.facebook.com/photo.php?fbid=146768866612286&amp;set=a.120634009225772&amp;type=3&amp;theater"> Facebook</a> назвав цю інформацію "чорнухою" і "заказухою" і оприлюднив довідку про відсутність судимості.</p>
      <figure>
        <img src="https://img.pravda.com/images/doc/9/5/95bd9a6-im-4471.jpg"/>
      </figure>
      <p>Спікер Верховної Ради Дмитро Разумков під час свого візиту в <a href="https://nashemisto.dp.ua/2019/11/20/razumkov-v-dnepre-rasskazal-chto-zhdet-slugu-naroda-kotoryj-otbyval-srok-za-iznasilovanie/">Дніпро</a>, відповідаючи на запитання журналістів зазначив, що цьому інциденту буде дана відповідна оцінка.</p>
      <p>41-річний Роман<a href="https://itd.rada.gov.ua/mps/info/page/21110"> Іванісов </a>пройшов до Верховної Ради по виборчому округу<a href="https://www.cvk.gov.ua/pls/vnd2019/wp407pt001f01=919pf7201=21158.html"> №153</a> на Рівненщині.</p>
      <p>
        <i>Погашення судимості означає, що судимість особи втратила своє правове значення і така особа в подальшому не може зазнавати правообмежень кримінально-правового і загальноправового характеру.</i>
      </p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/20/7232577/"/>
        <a href="https://www.pravda.com.ua/news/2019/11/20/7232565/"/>
        <a href="https://www.pravda.com.ua/articles/2019/11/20/7232553/"/>
      </related>
    </article>
  </body>
</html>