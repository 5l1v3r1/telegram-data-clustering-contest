<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426121/anakoinwseis-sthrixhs-pros-ton-segas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T14:50:01+00:00"/>
    <meta property="og:title" content="Ανακοινώσεις στήριξης προς τον ΣΕΓΑΣ"/>
    <meta property="og:description" content="Ο κακός… χαμός γίνεται τις τελευταίες μέρες στον ΣΕΓΑΣ με το νέο αθλητικό νομοσχέδιο και ό, τι προβλέπει για τις θητείες των παραγόντων αλλά και τα όρια ηλικίας για ένταξης στο ΔΣ."/>
  </head>
  <body>
    <article>
      <h1>Ανακοινώσεις στήριξης προς τον ΣΕΓΑΣ</h1>
      <h2>Σημαντικοί αθλητικοί παράγοντες απ’ όλη την Ελλάδα και κορυφαίοι αθλητές-αθλήτριες στίβου, ανάμεσά τους και η Νικόλ Κυριακοπούλου, παίρνουν θέση για ό, τι συμβαίνει με τα όρια ηλικίας και τον αριθμό των θητειών σε μια ομοσπονδία, βάσει του νέου νομοσχεδί</h2>
      <address>
        <time datetime="2019-11-20T14:50:01+00:00">20 Nov 2019, 14:50</time>
      </address>
      <p>
        <b>Ο κακός… χαμός γίνεται τις τελευταίες μέρες στον ΣΕΓΑΣ με το νέο αθλητικό νομοσχέδιο και ό, τι προβλέπει για τις θητείες των παραγόντων αλλά και τα όρια ηλικίας για ένταξης στο ΔΣ.</b>
      </p>
      <p>Περισσότερο οι εξελίξεις αφορούν τον γενικό γραμματέα Βασίλη Σεβαστή και τους χαρακτηρισμούς προς αυτόν από τους βουλευτές του ΣΥΡΙΖΑ Μάρκου και Φίλη.</p>
      <p>Παράλληλα, κι επειδή έχουν γίνει δηλώσεις σημαντικών αθλητών εκτός του στίβου για τους παράγοντες των ομοσπονδιών τους περί αδικίας, γενικεύοντας και χωρίς να γνωρίζουν τι γίνεται στον ΣΕΓΑΣ, υπήρξε χθες νέα ανακοίνωση υπογεγραμμένη.<br/>Αυτή προέρχεται από αθλητές του στίβου, αναφέροντας πως δεν έχουν παρατηρηθεί φαινόμενα τέτοια, ενώ ο ΣΕΓΑΣ τους στηρίζει σε κάθε προσπάθεια.</p>
      <p>Ανάμεσα σ’ αυτούς τους αθλητές είναι και η πρωταθλήτρια του ΑΓΕΣ Κάμειρος 2009, Νικόλ Κυριακοπούλου.</p>
      <p>Η ανακοίνωση:<br/>«Οι υπογράφοντες Ολυμπιονίκες, παλιοί και νέοι πρωταθλητές, δηλώνουμε ότι διαφωνούμε με τις γενικεύσεις δηλώσεων συναθλητών μας από άλλα αθλήματα για κακές συμπεριφορές και αδικίες παραγόντων των ομοσπονδιών.</p>
      <p>Τέτοιες συμπεριφορές δεν έχουν παρατηρηθεί στη δική μας ομοσπονδία τουλάχιστον τα τελευταία 22 χρόνια που ηγούνται σε αυτήν οι κ.κ. Σεβαστής και Παναγόπουλος.<br/>Το αντίθετο μάλιστα, η ομοσπονδία μας ήταν και είναι δίπλα μας και μας στηρίζει, όταν δε οι δηλώσεις αυτές χρησιμοποιούνται για να απομακρυνθούν από τον αθλητισμό άτομα που έχουν προσφέρει, είμαστε διπλά αντίθετοι.</p>
      <p>1. Βούλα Παπαχρήστου</p>
      <p>2. Νικόλ Κυριακοπούλου</p>
      <p>3. Μαρία Μπελιμπασάκη</p>
      <p>4. Έλσα Πεσιρίδου</p>
      <p>5. Μίλτος Τεντόγλου</p>
      <p>6. Κώστας Φιλιππίδης</p>
      <p>7. Κώστας Δουβαλίδης</p>
      <p>8. Μιχάλης Αναστασάκης</p>
      <p>9. Χρήστος Φραντζεσκάκης</p>
      <p>10. Σοφία Υφαντίδου<br/>11. Βούλα Τσιαμήτα</p>
      <p>12. Λούης Τσάτουμας</p>
      <p>13. Σπύρος Βασδέκης</p>
      <p>14. Άγγελος Παυλακάκης</p>
      <p>15. Κατερίνα Κόφα</p>
      <p>16. Σταμάτης Λένης</p>
      <p>17. Δημήτρης Διαμαντάρας</p>
      <p>18. Ρούλα Στρατάκη»</p>
      <p><b>Στήριξη από 181 αθλητικούς παράγοντες</b><br/>Ο ΣΕΓΑΣ επίσης δημοσιεύει στην επίσημη ιστοσελίδα του δήλωση 181 παραγόντων του αθλητισμού απ’ όλη την Ελλάδα ως στήριξη μετά τους χαρακτηρισμούς των βουλευτών του ΣΥΡΙΖΑ:</p>
      <p>«Οι υπογράφοντες διαφωνούμε με τις δηλώσεις και τους χαρακτηρισμούς των βουλευτών του Σύριζα κ.κ. Μάρκου και Φίλη, κατά του επί πολλά χρόνια προέδρου και σημερινού Γεν. Γραμματέα του Σ.Ε.Γ.Α.Σ. κ. Βασίλη Σεβαστή, «καιρός να φύγεις και να πας σπίτι σου κ.λ.π.» και θεωρούμε ότι η χρήση τους από τον Υφυπουργό κ. Αυγενάκη και μάλιστα από το βήμα της Βουλής ήταν ατυχής, προσβλητική και άδικη.</p>
      <p>Ο κ. Βασίλης Σεβαστής πραγματικά έχει κάνει δεύτερο σπίτι του την Ομοσπονδία εδώ και πολλά χρόνια σε βάρος της οικογένειάς του και η συμβολή του στην ανάπτυξη του στίβου στην Ελλάδα και στην εικόνα του Σ.Ε.Γ.Α.Σ. όλα αυτά τα χρόνια ήταν και είναι κυρίαρχη και καθοριστική.</p>
      <p>Όταν μάλιστα αυτές οι δηλώσεις χρησιμοποιούνται για την απομάκρυνση από τα διοικητικά του αθλητισμού, ανθρώπων που προσφέρουν πολύτιμες υπηρεσίες στον Ελληνικό αθλητισμό και στη νεολαία, τότε δεν προσφέρουν καλές υπηρεσίες στην πατρίδα μας και στην δημοκρατία.<br/>Σε κάθε περίπτωση ο κ. Σεβαστής θα είναι αυτός που θα οδηγήσει το χώρο του στίβου στις επόμενες αρχαιρεσίες και θα εγγυηθεί την επόμενη ημέρα του Διοικητικού Συμβουλίου του Σ.Ε.Γ.Α.Σ.».</p>
    </article>
  </body>
</html>