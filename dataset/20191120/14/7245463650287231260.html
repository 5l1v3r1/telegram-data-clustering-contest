<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58728/alien-isolation-bylo-zbyt-proste-dorzuccie-wiecej-obcych-i-poczujcie-sie-jak-ripley-na-lv-426-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-20T14:10:00+00:00"/>
    <meta property="og:title" content="Alien: Isolation było zbyt proste? Dorzućcie więcej Obcych i poczujcie się jak Ripley na LV-426 [WIDEO]"/>
    <meta property="og:description" content="Coś dla przedkładających „Aliens” nad „Ósmego pasażera Nostromo”."/>
  </head>
  <body>
    <article>
      <h1>Alien: Isolation było zbyt proste? Dorzućcie więcej Obcych i poczujcie się jak Ripley na LV-426 [WIDEO]</h1>
      <address><time datetime="2019-11-20T14:10:00+00:00">20 Nov 2019, 14:10</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Coś dla przedkładających „Aliens” nad „Ósmego pasażera Nostromo”.</p>
      <p>Produkcja Creative Assembly z pewnością może z dumą nosić miano jednej z najlepszych gier tego uniwersum, od kiedy przed pięcioma laty zachwyciła i przeraziła nas wszystkich, odtwarzając pieczołowicie atmosferę z pierwszego „Obcego”. Pojedynczy łowca polujący na swoje ofiary w dryfującej przestrzeni kosmicznej stacji... Czego chcieć więcej?</p>
      <p>Fani obrazu Jamesa Camerona odpowiedzą zapewne, że karabinu pulsacyjnego i setek Ksenomorfów do ubicia. Cóż, na to pierwsze pomóc nie sposób (chyba że sięgniecie po zawsze dobre Alien vs. Predator), ale z tym drugim sobie poradzimy. Matt Filer, jeden z fanów Izolacji, postanowił bowiem przygotować moda dodającego głównemu antagoniście nieco towarzyszy. Jak mógł nazwać swoją modyfikację? To proste i zarazem genialne – Aliens: Isolation.</p>
      <figure>
        <iframe src="https://www.youtube.com/embed/1nd_C3zwpac" width="615" height="346" data-service="Youtube" scrolling="no"/>
      </figure>
      <p>Niestety, do premiery moda jeszcze nieco czasu, ale wszyscy umiemy sobie wyobrazić już teraz, jakim piekłem stanie się wtedy Izolacja. Więcej informacji mamy poznać w niedalekiej przyszłości.</p>
      <p>Warto się zainteresować również poprzednimi pracami Filera jak np. mapą do trybu zombie w Black Ops III osadzoną właśnie na stacji Sevastopol.</p>
      <figure>
        <iframe src="https://www.youtube.com/embed/JEn5iFbxJLg" width="615" height="346" data-service="Youtube" scrolling="no"/>
      </figure>
      <related>
        <h4>Podobne newsy</h4>
        <a href="https://www.cdaction.pl/news-58543/alien-isolation-przestraszycie-sie-nowego-gameplayu-na-switcha-wideo.html"/>
        <a href="https://www.cdaction.pl/news-56989/obcy-izolacja-i-wiele-innych-gier-wkrotce-na-switchu-wideo.html"/>
        <a href="https://www.cdaction.pl/news-55921/obcy-izolacja--serial-na-podstawie-gry-juz-dostepny-wideo.html"/>
        <a href="https://www.cdaction.pl/news-55497/alien-blackout-was-rozczarowal-na-pocieszenie-dostaniecie-strzelanke-mmo.html"/>
        <a href="https://www.cdaction.pl/news-55486/alien-blackout-to-horror-na-urzadzenia-mobilne-galeria.html"/>
      </related>
    </article>
  </body>
</html>