<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/sport/pensioni-news/pensioni-quota-100-e-quota-98-per-alcuni-riforma-pensioni-news-638379.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T14:58:00+00:00"/>
    <meta property="og:title" content="PENSIONI QUOTA 100 E QUOTA 98 (PER ALCUNI). Riforma Pensioni news"/>
    <meta property="og:description" content="PENSIONI QUOTA 100 RESTA? QUOTA 100 PENSIONI RITOCCATA? Le news sulle pensioni anticipate, Opzione Donna e Ape Social. RIFORMA PENSIONI NOTIZIE"/>
  </head>
  <body>
    <article>
      <h1>PENSIONI QUOTA 100 E QUOTA 98 (PER ALCUNI). Riforma Pensioni news</h1>
      <h2>PENSIONI QUOTA 100 RESTA? QUOTA 100 PENSIONI RITOCCATA? Le news sulle pensioni anticipate, Opzione Donna e Ape Social. RIFORMA PENSIONI NOTIZIE</h2>
      <address>
        <time datetime="2019-11-20T14:58:00+00:00">20 Nov 2019, 14:58</time>
      </address>
      <p>
        <a href="http://www.affaritaliani.it/sport/pensioni-news/pensioni-quota-100-e-quota-98-per-alcuni-riforma-pensioni-news-638379_mm_666285_mmc_1.html">Guarda la gallery</a>
      </p>
      <h3>PENSIONI QUOTA 100 E QUOTA 98 (O QUOTA 100 ROSA). RIFORMA PENSIONI NEWS</h3>
      <p><b>Quota 100 Pensioni </b>resiste, malgrado non piaccia a tutte le forze politiche (ma nel 2019 si sono risparmiati 1,5 miliardi di euro e 2,5 si prevedono di risparmio il prossimo anno). Ma per il 2020 pare ormai destinata a proseguire (con 62 anni di età e 38 di contributi, scontando un posticipo della decorrenza di tre mesi  e sei per i lavoratori pubblici). Ma sono molte le proposte che bollono in pentola nel medio periodo e il dialogo con i sindacati è aperto. Una riguarda l’introduzione di <b>quota 98 per le donne</b>. Una sorta di<b> quota 100 rosa </b>grazie a cui le donne lavoratrici potrebbero andare in pensione con 62 anni di età e 36 anni di contributi. Al momento è comunque un'ipotesi di cui se ne riparlerà il prossimo anno, visto che costerebbe circa 4,5 miliardi in più da qui al 2022. Tenuto fermo lo status quo su <b>quota 100, Ape Social e Opzione Donna</b> nel breve periodo (mentre l'<b>Ape volontaria </b>dovrebbe andare in soffitta sia nella versione singola che in quella aziendale), nei prossiimi mesi il governo potrebbe tornare a discutere sulla <b>riforma pensioni</b> anche perchè urge un pensiero complessivo che tenga conto delle esigenze di giovani e dei precari che sarebbero molto penalizzati in prospettiva dalle attuali regole.</p>
      <h3>PENSIONI QUOTA 100 NEWS, LE 'PUNTATE' DELLE SCORSE SETTIMANE</h3>
      <h3>PENSIONI QUOTA 100, EMENDAMENTI DEI RENZIANI. MA QUOTA 100 RESISTE. RIFORMA PENSIONI NEWS</h3>
      <p><b>Quota 100 pensioni</b> non si tocca. Quante volte l'abbiamo sentita in queste settimane? E alla fine così sarà. Anche se sono annunciati <b>emendamenti sul tema in seno alla manovra da parte di Italia Viva che vorrebbe cancellare (o quantomeno modificare) quota 100. </b>La battaglia però sembra improba anche perché guardando alle opposizioni la <b>Lega </b>di <b>Matteo Salvini </b>vota no. Il Carroccio, come si ricorderà, introdusse questa forma di pensionamento anticipato nel governo gialloverde e difenderà la '<i>sua</i>' quota 100. Allo stato attuale delle cose quindi nel 2020 si andrà avanti con la possibilità di andare in pensione con la <b>'formula 100' (62 anni più 38 di contributi). </b>Poi, nel precedente esecutivo il piano era di un terzo anno acora con <b>quota 100 </b>prima di passare a <b>quota 41 </b>per tutti. Ora invece il futuro è tutto da decrifrare e ovviamente tutto dipenderà dalla situazione politica che andrà a crearsi nei prossimi mesi. <b>Carlo Cottarelli</b>, ad esempio, si è mostrato negativo verso un'<b>evoluzione di quota 100 a quota 41</b>. "Io credo che si debba tornare alla situazione previdenziale precedente alla quota 100. Si porrà il problema dello scalone, e questo è vero. Lo scalone deriva dal fatto che qualcuno è stato beneficiato dall’<b>uscita a 62 anni</b>, chi ne rimarrà fuori dal 2022 non è che ci perda rispetto alla situazione precedente. Non credo che lo Stato, nella situazione attuale dei conti pubblici, si possa permettere di trovare altri miliardi di euro per anticipare l’età del pensionamento. Capisco che a tutti piacerebbe andare in pensione il più presto possibile, ma a pagarne le conseguenze delle <b>pensioni anticipate</b> saranno i giovani, quelli che lavorano o che cercano di trovare lavoro e magari non lo trovano perché le tasse statali sono troppo alte per pagare tutte le spese, tra le quali anche quelle delle pensioni“, le parole dell'ex Commissario alla revisione della spesa pubblica.</p>
      <h3>PENSIONI, QUOTA 100 MA NON SOLO. PEDRETTI (SPI-CGIL), "VA MIGLIORATA, PENSIONATI NON SONO INVISIBILI" - RIFORMA PENSIONI NEWS</h3>
      <p>Tutti a parlare di <b>quota 100 pensioni</b> (che dovrebbe dunque essere confermata assiema all'<b>Ape Sociale</b> e a <b>Opzione Donna</b>), ma un tema molto caldo è legato alla <b>rivalutazione degli assegni per i pensionati</b>. "Apprezziamo gli sforzi ma non umiliateci con <b>40 centesimi al mese e ridateci un sistema di rivalutazione piena</b>. Trovate un po' di risorse per aumentare le <b>pensioni basse, quelle da 1250-1500 euro, con l'allargamento della 14esima</b>. Basterebbe un piccolo sforzo e lo si può fare nei prossimi giorni durante il dibattito parlamentare. Milioni di persone e di cittadini vi sarebbero grati", ha spiegato il segretario generale dello Spi-Cgil<b> Ivan Pedretti </b>intervenendo alla manifestazione dei <b>sindacati dei pensionati </b>'<b>Invisibili no</b>' al Circo Massimo a Roma.</p>
      <h3>PENSIONI QUOTA 100: TRIDICO "DA QUOTA 100 1,5 MLD RISPARMI NEL 2019" - RIFORMA PENSIONI NEWS</h3>
      <p><b>Quota 100 pensioni può portare un tesoretto al governo. "I risparmi nel 2019 su Quota 100 </b>sono stati gia' introdotti nel cosiddetto decreto Salvaconti di luglio e sono stati <b>quantificati in 1,1 miliardi di euro</b>. Dopodiche' oggi noi abbiamo una contezza maggiore anche nel 2019.<b> E oggi sappiamo che sul 2019 i risparmi sono non 1,1 miliardi ma 1,5 miliardi. </b>Dato reale", lo ha spiegato <b>Pasquale Tridico</b>, presidente dell'<b>INPS</b>, ad Agora' Rai Tre, condotto da Serena Bortone. Non solo. In vista del prossimo anno le previsioni su quota 100 pensioni sono le seguenti: "Dopodiche' nel 2020 il risparmio e' ancora piu' importante rispetto a quello previsto in Relazione tecnica. <b>Nel 2020 noi abbiamo 2,5 miliardi di risparmio".</b></p>
      <h3>PENSIONI QUOTA 100, ANNUNCIO DEL GOVERNO SUL SUO FUTURO: "QUOTA 100 RESTA COSI' COM'E'". Riforma Pensioni news</h3>
      <p><b>QUOTA 100 PENSIONI </b>"rimane cosi com'è, è giusto che il cittadino che ha fatto un progetto di vita continui a poterlo portare avanti". Lo ha detto il<b> ministro del Lavoro Nunzia Catalfo</b>, a Napoli dove ha partecipato al Forum Pa Sud.  Questa <b>forma di pensionamento anticipato (62 anni di età e 38 di contributi)</b> non sarà modificata con la prossima manovra, almeno stando a queste parole. <b>Quota 100 resterà al suo posto fino almeno al 2021.</b> Il<i> Corriere della Sera </i>ha però sottolineato il <b>problema della sostenibilità</b>. L’ultimo rapporto di <b>Itinerari previdenziali</b> ha fatto sapere che le stime elaborate dalla Ragioneria generale dello Stato sul progredire della spesa pensionistica rapportata al pil sono "ottimistiche" se consideriamo la prolungata stagnazione che dovrà essere affrontata dal nostro Paese. E il capo economista del Tesoro, Riccardo Barbieri Hermitte, ha ipotizzato che le prossime previsioni saranno ancora peggiori, considerando fattori come il saldo migratorio, l’andamento della natalità e la produttività. In questo contesto alcuni esperti in tema di economia e pensioni sono convinti che si debba intervenire urgentemente sul tema, per evitare che da qui ai prossimi 20 anni la spesa possa schizzare oltre il 16,2% del pil previsto dalla Rgs, fino a toccare le percentuali stimate dall’Ue (18,3%) e del Fmi (20,5%). Insomma, <b>quota 100 e il tema pensioni </b>sarà un nodo da sciogliere in seno al governo giallorosso.</p>
      <h3>PENSIONI QUOTA 100: BARETTA, 'QUOTA 100 LASCIA BUCO ALTRO CHE ESODATI, AL LAVORO DA GENNAIO' - RIFORMA PENSIONI NEWS</h3>
      <p>'Risposta è massimo possibile flessibilità in uscita' (Arm) <b>Quota 100</b> "va a morire da sola" tra due anni e per il 2020 "è sicuramente escluso alcun intervento come quello di toccare le finestre". Ad affermarlo è stato il <b>sottosegretario all'Economia Pier Paolo Baretta</b> intervenendo al convegno 'Itinerari Previdenziali' sulla spesa previdenziale al Cnel. <b>QUOTA 100 PENSIONI </b>quando "muore, ci lascia un bel po' di problemi: - ha aggiunto- uno scalone e soprattutto un buco di governo del sistema previdenziale perché è abbastanza impensabile tornare alla Fornero così come era. Un buco -ha detto - in cui cadranno un sacco di persone, altro che esodati". Secondo Baretta quindi l'effetto di questa misura è di "aver creato oltre ai danni anche un quadro politico per cui non è pensabile tornare alla situazione quo ante". Per questo Motivo Baretta ha insistito su che tipo di risposta di dovrà dare tra due anni al quadro previdenziale. Di qui la decisione di "già condivisa con sindacati e parti sociali di aprire a gennaio un tavolo che affronti esplicitamente il tema". Accanto a questo tavolo c'è ne sarà un altro, ha precisato Baretta, sulla riforma fiscale, "in cui sicuramente si discuterà di Iva perché quest'anno abbiamo evitato l'aumento ma le clausole per il 2021 sono ancora 18 mld, quindi è difficile pensare che non si debba affrontare il tema". L'obiettivo del tavolo dell'uscita da Quota 100 "credo debba essere il massimo possibile della flessibilità in uscita" ha aggiunto. Baretta ha quindi ricordato che ci saranno in discussione in Parlamento la delega sul l'assegno unico per la famiglia e i figli perché "dal 2021 tutte le voci si unificano in un unico fondo" e molto probabilmente ci sarà un'altra delega sulla disabilità e la non autosufficienza". Quindi, ha concluso, "se le turbolenze politiche ce lo consentiranno il 2020 sarà un anno impegnativo sul lato fiscale, previdenziale e del welfare. Potrebbe essere un anno di svolta. Quindi dobbiamo attrezzarci".</p>
      <h3>PENSIONI QUOTA 100, LANDINI (CGIL) VA OLTRE: QUOTA 62. Riforma Pensioni news</h3>
      <p><b>Quota 100 pensioni?</b> “E' un provvedimento che introduce discriminazioni per le donne che vanno tutelate e che devono poter avere condizioni migliori di accesso alla pensione”, spiega <b>Maurizio Landini,</b> il segretario della <b>Cgil </b>pensa a una riforma strutturale. E lancia una sorta di <b>Quota 62 pensioni</b>: “Chi fa lavori pesanti ed ha un’aspettativa di vita inferiore deve andare prima in pensione prima. Punto.” Landini spiega che chi “arriva a 62 anni deve poter andare in pensione a prescindere da quanti contributi ha, ricevendo in base a quanto ha versato”. Quindi l'idea sarebbe di andare oltre <b>quota 100 pensioni</b> dopo il 2021 e passare a una riforma strutturale. Ricordiamo che nell'idea originale del precedente governo Lega-M5S si pensava a quota 100 pensioni per un triennio e poi il passaggio a <b>quota 41 </b>(anni di contributi).</p>
      <h3>PENSIONI QUOTA 100 SI DILATA, ECCO LA TENTAZIONE DEL GOVERNO. Riforma Pensioni news</h3>
      <p><b>QUOTA 100 PENSIONI</b> aumenterà i tempi d'uscita delle finestre dal lavoro? E' una delle ipotesi che gira in queste settimane. E viene rilanciata da Il Tempo, secondo cui la tentazione del <b>Governo </b>potrebbero portare a trovare i fondi necessari per evitare la Sugar e la Plastic Tax proprio da quota 100 pensioni. I risparmi arriverebbero dall'<b>innalzamento delle finestre di uscita</b> di questa forma di pensionamento anticipato (62 anni più 38 di contributi) <b>per i lavoratori del settore privato</b>. La proposta del Pd sarebbe di <b>aumentare di tre mesi le uscite dei lavoratori privati su quota 100 </b>andando a pareggiare le <b>finestre di uscita (a sei mesi) di quelle dei lavoratori della Pubblica Amministrazione.</b></p>
      <h3>PENSIONI ALTRO CHE QUOTA 100: PENSIONE A 72 ANNI SE... Riforma Pensioni news</h3>
      <p>Non solo <b>Quota 100 pensioni</b>, <b>Ape Social</b> e <b>Opzione Donna</b>. Secondo quanto riporta il <i>Corriere Economia</i> "nel 2021 continueremo ad andare in pensione con le attuali regole" e "in attesa del Decreto Ministeriale e basandoci sui dati Istat, avevamo invece ipotizzato l’aumento di un mese. Ma proprio mentre eravamo in stampa è circolata la notizia che il Ministero dell’Economia, di concerto con quello del Lavoro, avrebbe adottato un calcolo più conservativo. Una questione di decimali, come vedremo più avanti. <b>Quello che è certo è che per chi oggi ha 30 anni, l’uscita dal mondo del lavoro potrebbe arrivare sette mesi dopo il 72° compleanno: significa oltre cinque anni e mezzo di attività in più rispetto ai requisiti previsti dalla normativa vigente.</b> Tutto dipende dall’evoluzione delle aspettative di vita. Se aumenteranno poco, lo stesso 30 enne riceverà il primo assegno dell’Inps a 68 anni e 7 mesi. Equivarrebbe, comunque, a 19 mesi in più di «fatica», rispetto a chi matura i requisiti oggi.</p>
      <h3>PENSIONI QUOTA 100 DIVENTERA' QUOTA 103. Riforma Pensioni news</h3>
      <p><b>Quota 100 pensioni</b> non si tocca. Per ora. Ma nel medio periodo le cose legate alla formula di <b>pensione anticipata</b> potrebbero cambiare. <b>Nuovi requisiti </b>di uscita all'orizzonte per <b>quota 100</b> e gli aspiranti pensionati? <b>Addio al binomio 62 anni + 38 di contributi (varago dal governo Lega-M5S)? </b>Secondo le previsioni del Corriere della Sera si va verso <b>quota 103</b>. Il quotidiano di Rcs trae spunto dalle indicazioni del nuovo Governo che si prepara ad attuare dei<b> correttivi nelle pensioni a quota 100</b>. L'idea di fondo è che possano evitare lo<b> scalino delle uscite a partire dal 2022</b> con il termine della sperimentazione della misura a fine 2021. Andrà così? Per ora restiamo alle indiscrezioni.</p>
      <h3>PENSIONI QUOTA 100 E LO STOP NEL 2020: ECCO LA SITUAZIONE. Riforma Pensioni news</h3>
      <p><b>QUOTA 100 PENSIONI</b> avanti a tutta, <b>Quota 100 pensioni</b> con dei <b>correttivi</b>, <b>Quota 100 pensioni abolita</b> nel 2020? Se ne sentono tante in questi giorni e ognuna di queste tre ipotesi ha un partito di riferimento. Nel primo caso è l'M5S in difesa dello strumento di pensionamento anticipato, nel secondo caso è il Pd o una parte di esso che vorrebbe <b>correggere Quota 100 </b>senza eliminarla, unificando le finestre d'uscita tra pubblico e privato (attualmente tre mesi per i lavortori del settore privato e a sei mesi per i dipendenti della Pubblica Amministrazione) e andando a risparmiare circa 600 milioni di euro. Nel terzo caso non è un segreto che Italia Viva vorrebbe una discussione molto più aperta su <b>quota 100 pensioni (il blocco</b> della misura permeterrebbe al Governo di risparmiare gran parte delle risorse, pari a circa 8,3 miliardi di euro, destinate ai pensionamenti dei 2020).  Di Maio e l'M5S però, secondo quanto spiega Il Sole 24 Ore, non solo difende quota 100 pensioni, ma non è disponibile a dare l'assenso nemmeno a interventi correttivi di una misura che ha permesso a quasi 100mila persone di andare in pensione nel settore privato quest'anno (vedi sotto).</p>
      <h3>PENSIONI QUOTA 100 ANCORA IN PERICOLO: ECCO PERCHE'. Riforma Pensioni news</h3>
      <p><b>QUOTA 100 PENSIONI</b> andrà avanti nel 2020. La volontà M5S è chiara e alla fine dovrebbe prevalere. Da <b>Italia Viva</b> continuano però a lanciare segnali forti e di contrarietà. La misura di <b>pensionamento anticipato (62 anni di età e 38 di contributi) </b>è a rischio? <b>Teresa Bellanova </b>ha spiegato: “Nella legge di bilancio per quanto ci riguarda non ci sono ambiti intoccabili. Ad esempio, <b>quota 100 risponde a gruppi ristretti di persone</b> e mette in discussione diritti di tante altre persone, quelli che hanno fatto i <b>lavori usuranti e precari</b>: possiamo provare a intervenire lì e dare risposta a chi fa lavori usuranti e recuperare risorse per affrontare in modo più equilibrato la manovra? Se ci dicono che ci sono punti intoccabili, noi rispondiamo che in Parlamento faremo la nostra parte”. Queste le parole della ministra delle Politiche agricole ai microfoni di Radio Capital, durante la trasmissione Circo Massimo, secondo quanto riportato da Askanews.</p>
      <h3>QUOTA 100 PENSIONI 'BATTE' APE SOCIALE E OPZIONE DONNA. RIFORMA PENSIONI NEWS</h3>
      <p><b>Quota 100 </b>ha permesso di andare in <b>pensione </b>attraverso un'<b>uscita anticipata dal lavoro</b> a quasi 95mila lavoratori nel mondo privato. Lo riporta uno studio del Sole 24 ore legato agli ultimi dati Inps. "ben più di tutti coloro che, con requisiti assai più rigidi nonostante le condizioni socio-economiche di svantaggio, sono riusciti a ottenere un anticipo con l’<b>Ape sociale</b> o con <b>Opzione donna</b>, due canali di flessibilità in uscita attivati o rilanciati dopo la <b>riforma Fornero</b>". La fotografia legata all'uso delle pensioni 'anticipate' data dalle analisi del <b>Rendiconto Sociale Inps 2018</b> mette i lavoratori che hanno usufruito di <b>Quota 100 pensioni </b>al secondo posto assoluto dietro solo agli <b>esodati </b>che dopo 8 provvedimenti consecutivi sono arrivati a contare su 130.185 <b>pensionamenti agevolati</b>, ossia "il 35,8% del totale delle uscite flessibili garantire dal 2012 al primo semestre di quest’anno".</p>
      <h3>PENSIONI QUOTA 100, GUALTIERI: 'ANDRA' A ESAURIMENTO'. RIFORMA PENSIONI NEWS</h3>
      <p><b>QUOTA 100 PENSIONI?</b> "Non è stata sicuramente una misura ottimale. Andrà ad esaurimento. Questa misura ha un costo consistente e le risorse andavano spese in un modo diverso. Abbiamo deciso di lasciare così come è per non creare un clima di ansia e incertezza, e quindi l'abbiamo lasciata lì anziché eliminarla". Così il <b>ministro dell'Economia Roberto Gualtieri</b> a Zapping su Radio 1 Rai. Insomma avanti con QUOTA 100 PENSIONI, ma senza pensare che la misura potrà essere rilanciata. Ricordiamo che nei piani del precedente governo Lega-M5S questa forma di pensionamento anticipato avrebbe dovuto essere attiva per un triennio, passando poi il testimone a <b>quota 41</b> (ossia tutti in pensione con 41 anni di contributi). Tra l'altro secondo i numeri dell'Osservatorio di Cottarelli, le <b>pensioni anticipate</b> con<b> quota 100</b> avrebbero dovuto portare all'uscita 269 mila lavoratori nel 2019.  Invece le domande presentate a fine settembre sono state poco meno di 185 mila e quelle valutate positivamente, in attesa dell'esito finale dell'Inps sono state 114 mila.</p>
      <h3>PENSIONI QUOTA 100, DI MAIO: "E' CONFERMATA". RIFORMA PENSIONI NEWS</h3>
      <p><b>Luigi Di Maio</b> replica ancora a chi vuole cancellare <b>QUOTA 100 PENSIONI</b>.  “I cittadini ci chiedevano di non toccare Quota 100, che ha permesso a migliaia di persone di andare finalmente in pensione e di cominciare una nuova vita. E siamo riusciti a confermarla. Chi ha faticato per una vita potrà andare in pensione in maniera dignitosa e allo stesso tempo si libereranno nuovi posti di lavoro. Vedo che ancora c’è chi si ostina a dire che va abolita, tranquilli perché fin quando il MoVimento 5 Stelle sarà al governo non accadrà”. </p>
      <h3>PENSIONI QUOTA 100, BELLANOVA: VIA QUOTA 100 - RIFORMA PENSIONI NEWS</h3>
      <p><b>Teresa Bellanova </b>ribadisce l’intenzione di <b>Italia Viva </b>di presentare un emendamento per cancellare <b>Quota 100 PENSIONI. “A</b>ncora una volta rimarco: nessun intento punitivo nei confronti di chi va in pensione, ma elementare giustizia sociale - spiega a Il Messaggero - Se la coperta è stretta, e troppe categorie fragili rimangono tagliate fuori da una misura che guarda solo ai redditi garantiti, si ha l’obbligo di considerare l’intera platea e trovare una soluzione. Per le donne, per i lavori usuranti, per chi ha lavorato una vita in modo però discontinuo”</p>
      <h3>PENSIONI QUOTA 100: LOY (INPS), 'DA AGGIUSTARE, HA PREMIATO MASCHI E NORD, DONNE MASSACRATE' - RIFORMA PENSIONI NEWS</h3>
      <p><b>Quota 100 pensioni </b>non va abolita, ma sistemata. <b>Guglielmo Loy</b>, presidente del Comitato di indirizzo e vigilanza <b>Inps </b>nazionale, parla della forma di pensionamento anticipato introdotta dal governo Lega-M5S. "Non si cambia un sistema pensionistico ogni anno. <b>Quota 100 va rivista.</b> Le donne sono state massacrate dagli ultimi provvedimenti pensionistici, dalla Fornero e anche da Quota 100 che ha premiato i maschi, il pubblico impiego e il nord Italia". Per Guglielmo Loy con quota 100 pensioni "è rimasta scoperta un'intera fascia di popolazione che non può accedere ai 38 anni di contributi. A queste persone va data una risposta con strumenti di flessibilità di uscita diversi dagli attuali". "Il tema della flessibilità di uscita c'è - aggiunge Loy -, non tutti i lavori sono uguali, non tutti possono permettersi di arrivare con 42 anni di contributi a 63-64 anni. Ci sono lavori disagevoli, ci sono disoccupati a 63 anni che non hanno i loro anni di contribuzione e che rischiano di dover aspettare i 67 anni. A questa gente va data una risposta".</p>
      <h3>PENSIONI QUOTA 100 SPUNTA LA CLAUSOLA CHE LA CONGELA. Riforma Pensioni news</h3>
      <p><b>Quota 100 pensioni </b>resta al centro del dibattito politico (con <a href="http://www.affaritaliani.it/economia/quota-100-italia-viva-non-molla-quei-soldi-alle-famiglie-con-figli-633369.html"><b>Italia Viva che non molla su questa forma di pensionamento anticipato: "Quei soldi alle famiglie con figli"</b></a>) e nodo per il nuovo governo. Sembra che per rassicurare Bruxelles potrebbe essere inserita in manovra una nuova "<b>clausola salva-conti</b>" che congela dei fondi in attesa di verificare gli effettivi risparmi di <b>Quota 100</b> <b>PENSIONI</b>. La nuova sarebbe dunque finalizzata a congelare i fondi destinati alla quota 100, in attesa di poter effettuare delle verifiche sui risparmi effettivi legati alla misura. Il Tesoro si impegna ad inserire un sistema di congelamento temporaneo delle spese, che tranquilizzerebbe l'Ue circa i rischi di un repentino aumento dei costi nel caso in cui molti degli attuali lavoratori indecisi o delusi dalla quota 100 pensioni dovessero infine propendere per il pensionamento anticipato.</p>
      <h3>PENSIONI QUOTA 100 NEWS DEI GIORNI SCORSI SULLA RIFORMA PENSIONI</h3>
      <h3>Pensioni Quota 100, Conte a Renzi: ‘Posizioni di maggioranza devono rispettare sintesi del governo’. RIFORMA PENSIONI NEWS</h3>
      <p><b>QUOTA 100 PENSIONI </b>resta al centro del dibattito politico del governo. Quale il futuro per la formula di <b>pensionamento anticipato</b> con 62 anni d'età e 38 di contributi? Il <b>premier Conte</b> però non ha dubbi: "Tutte le forze politiche – ha detto rispondendo ai cronisti a margine dell'assemblea di Confesercentia a Roma - stanno dando un contributo per la sintesi finale che rappresenta tutti”. “Se poi uno si smarca – le parole di Giuseppe Conte rispondendo alle domande dei cronisti sull’<b>emendamento annunciato da Renzi per abolire Quota 100 pensioni </b>- questo non rispecchia quello che deve essere un'azione di governo coesa. Io rispetto il Parlamento. Non sto dicendo che il contributo dei gruppi parlamentari non ci possa essere, però – ha proseguito Conte - mi aspetto che le posizioni ufficiali delle forze politiche che siedono attorno al tavolo di governo siano conseguenti a quanto deciso". Sempre in tema di riforma pensioni arrivano conferme sulla proroga di <b>Opzione donna</b>, la formula che consente alle lavoratrici di accedere alla pensione anticipata a 58 anni se dipendenti e 59 se autonome con 35 anni di contributi. Ma vediamo nel dettaglio la situazione di <b>Quota 100 Pensioni, Opzione Donna e Ape social al momento in prospettiva 2020.</b></p>
      <h3>PENSIONI QUOTA 100 NEL 2020: COME CAMBIA? RIFORMA PENSIONI NEWS</h3>
      <p><b>Quota 100 pensioni</b> va avanti? La posizione <b>M5S </b>è chiara: "<b>Quota 100 non si tocca"</b>. La possibilità della pensione anticipata (62 anni di età e 38 di contributi) introdotta con il <b>governo lega-M5S </b>dovrebbe restare in auge anche in questo governo.  Anche se <b>Matteo Renzi</b> resta sul piede di guerra: "Noi diciamo che per le pensioni quota 100 per 150mila persone, con un costo di 20 miliardi in tre anni, è un'assurdità. Sapete quanto costano gli 80 euro? Costano la metà, eppure vanno a 10 milioni di persone. Quota 100 è un'ingiustizia. Noi non facciamo polemiche, noi facciamo proposte", le sue parole alla Leopolda. I parlamentari di <b>Italia Viva </b>sono al lavoro per emendamenti sulla norma e tra le altre cose punterebbero a far slittare la finestra di 9 mesi come inizialmente prospettato anche dal ministero dell’Economia e delle Finanze. Stando alle attuali regole i lavoratori del settore privato che voglioo accedere a quota 100 pensioni hanno a disposizione finestre trimestrali mobili di uscita. Chi matura i requisiti il 31 gennaio 2020 potrà andare in pensione il 30 aprile. Nel settore pubblico la finestra per quota 100 è di 6 mesi. Dunque il lavoratore del settore pubblico che vuole accedere a questa forma di pensionamento anticipato con contributi in regola al 31 gennaio potrà essere pensionato a fine luglio.</p>
      <h3>PENSIONI OPZIONE DONNA NEL 2020, COME CAMBIA? RIFORMA PENSIONI NEWS</h3>
      <p>Non solo quota 100 pensioni. Altro tema caldo è legato a Opzione donna. Su questo punto c'è una certezza é è stata prorogata anche per il 2020 (stime di 25mila richieste per l'anno prossimo dopo le 15mila di quest'anno, stando all'Inps). Ricordiamo che opzione donna può essere usufruita con 58 anni di età e 35 di contributi. Le lavoratrici potranno accedere a una pensione ricalcolata con il solo criterio contributivo e decorrenza posticipata di 12 mesi. Per le lavoratrici autonome è 59 anni, mentre la decorrenza posticipata è di 18 mesi. Con la proroga l’accesso a opzione donna sarà possibile per le lavoratrici che maturino i requisiti previsti entri il 31 dicembre 2019. L'assegno di pensione sarà ricalcolato interamente con il sistema contributivo (penalizzazione fino al 40% nel caso in cui la lavoratrice goda anche del metodo di calcolo retributivo o anche misto).</p>
      <h3>PENSIONI APE SOCIALE NEL 2020, COME CAMBIA? RIFORMA PENSIONI NEWS</h3>
      <p>E dopo Quota 100 pensioni e Opzione Donna, passiamo all'Ape sociale. Anche in questo caso lsarà prorogata sino al 2020. L'Ape Sociale è una forma di anticipo pensionistico cui si può usufruire con 63 anni di età (e 30 anni di contributi, 36 per i lavoratori gravosi) per determinate categorie di lavoratori in difficoltà ai quali mancano solo 3 anni al raggiungimento dei requisiti. Le categorie ammesse all'Ape Social sono quattro: disoccupati che hanno concluso l’indennità di disoccupazione da almeno 3 mesi con 30 anni di contributi; lavoratori che assistono familiari conviventi di 1° grado con disabilità grave da almeno 6 mesi con 30 anni di contributi; lavoratori con invalidità superiore o uguale al 74% con 30 anni di contributi; lavoratori dipendenti che svolgono un lavoro ritenuto pesante (e lo hanno svolto per almeno 6 anni negli ultimi 7) con 36 anni di contributi. Va aggiunto che le lavoratrici madri possono beneficiare di un anno di sconto dei requisiti contributivi per ogni figlio fino a un massimo di due anni.</p>
      <h3>PENSIONI QUOTA 100, BELLANOVA, 'SI RIFLETTA SE DESTINARE SOLDI QUOTA 100 A FAMIGLIE E LAVORO'. RIFORMA PENSIONI NEWS</h3>
      <p>''In questo momento si può ragionare se destinare quelle risorse ai giovani, alle famiglie e al lavoro. È questa la discussione che è in atto, senza togliere diritti ma cercando di ampliare la platea di quelli che possono accedere ai diritti". Lo ha detto il ministro dell'Agricoltura ed esponente di <b>Italia Viva Teresa Bellanova </b>a Sky TG24 riportando i termini della discussione interna alla maggioranza su <b>quota 100 pensioni</b>. "Parlare di Quota 100 significa parlare di una minima parte di possibili pensionati. Noi, invece, vogliamo ragionare sulle ricadute anche su tutti i pensionati, che hanno il diritto anche a vedere la rivalutazione delle loro pensioni. Noi non siamo quelli che fanno il gioco del più uno, abbiamo semplicemente detto e ribadiamo in queste ore al presidente Conte, a tutta la maggioranza e al Paese, che di fronte alla necessità di fare delle scelte bisogna darsi le priorità", aggiunge.</p>
    </article>
  </body>
</html>