<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/receptu-autore-nida-degutiene-jegu-semiuosi-is-gamtos.e9d35a86-0628-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-20T14:46:00+00:00"/>
    <meta property="og:title" content="Receptų autorė Nida Degutienė: „Jėgų semiuosi iš gamtos“"/>
    <meta property="og:description" content="Net ir tie, kas savo profesinį gyvenimą susieja su subalansuotos mitybos paieškomis, pripažįsta, kad sveikai maitintis kasdien – tikras iššūkis."/>
  </head>
  <body>
    <article>
      <h1>Receptų autorė Nida Degutienė: „Jėgų semiuosi iš gamtos“</h1>
      <address><time datetime="2019-11-20T14:46:00+00:00">20 Nov 2019, 14:46</time> by <a rel="author">Laura Kešytė</a></address>
      <p>
        <b>Net ir tie, kas savo profesinį gyvenimą susieja su subalansuotos mitybos paieškomis, pripažįsta, kad sveikai maitintis kasdien – tikras iššūkis.</b>
      </p>
      <p>„Visavertė mityba reikalauja daug laiko ir pastangų. Turime pasirūpinti, kad švieži sezoniniai produktai atkeliautų į mūsų virtuvę. Vadinasi, pirmą dienos dalį praleidžiame turguje ar vaikščiodami po sveiko maisto parduotuves. Tuomet grįžę namo turime skirti dar pusdienį, kad juos tinkamai paruoštume. Nežinau, ar yra daug aktyvių, dirbančių žmonių, kurie kasdien turi tokias idealias sąlygas“, – svarsto žinoma maisto tinklaraštininkė ir receptų autorė Nida Degutienė.</p>
      <p>
        <b>Organizmo siunčiami signalai</b>
      </p>
      <p>„Aš nesu kraštutinumų žmogus – nesivaikau jokių populiarių dietų, badavimų, organizmo valymų. Labai aiškiai pasisakau už visavertę ir subalansuotą mitybą. Tai yra mano gyvenimo moto. Tačiau suprantu ir tai, kad ne visuomet pavyksta gyventi taip, kaip idealiu atveju norisi“, – pabrėžia N. Degutienė.</p>
      <p>Žinoma maisto tinklaraštininkė pasakoja, kad šis gyvenimo laikotarpis jai itin intensyvus: „Mano darbotvarkė užpildyta kelionėmis. Kaip žinome, per keliones išsimuši iš ritmo – susimaišo diena ir naktis. Kita vertus, esi ne savo virtuvėje, todėl esi priverstas valgyti tai, ką randi. Labai dažnai užterši save greitu maistu ir tai neabejotinai atsiliepia tavo savijautai.“</p>
      <p>Moters teigimu, kai organizmas išsibalansuoja, iškart kyla įvairių sveikatos problemų, pakinta svoris: „Pastebiu, kad pablogėja bendra savijauta – jautiesi apsunkęs, atsiranda diskomfortas – tai pilvą maudžia, tai alkis kankina. Tuomet tenka ieškoti papildomų priemonių, kurios padėtų organizmui susibalansuoti.“</p>
      <p>
        <b>Padeda natūralios priemonės</b>
      </p>
      <p>N. Degutienė pripažįsta nemėgstanti cheminių maisto papildų. Natūralios vaistažolės, gydomieji augalai yra pirmasis jos pasirinkimas. „Dabar užsibrėžiau tikslą kiekvieną rytą gerti skaidulas. Tai – ląsteliena, gaunama iš augalų. Skaidulos yra gyvybiškai reikalingos“, – pasakoja maisto tinklaraštininkė.</p>
      <p>Pasaulinė sveikatos organizacija rekomenduoja per parą gauti apie 25–30 g skaidulinių maisto medžiagų. Jos, kaip ir vitaminai, mineralinės medžiagos, yra vadinamos <i>nepakeičiamomis</i>, nes mūsų organizmas pats jų negamina, todėl privalo nuolat gauti su maistu.</p>
      <p>„Gerai žinomas faktas, kad žarnyno veikla yra susijusi su nervų sistema. Streso ištikti mes bėgame į tualetą ir – atvirkščiai – kai suprastėja mūsų maisto racionas, atsiranda dirglumas, tampame išsiblaškę, nuvargę, prasčiau miegame. Todėl šiandien, kai daugelis gyvename padidėjusio tempo ir streso sąlygomis, skaidulos yra geras palydovas“, – teigia maisto tinklaraštininkė.</p>
      <p>Ir būdama namuose, ir keliaudama N. Degutienė renkasi vartoti jau paruoštas skaidulas <a href="http://www.smartbalance.lt/">„Smart Balance“</a>. Priklausomai nuo sudėties formulės, jos atlieka skirtingas funkcijas. Vienose esančios balkšvųjų gysločių sėklų luobelės ir trūkažolių šaknys gali padėti palaikyti normalią virškinimo sistemos funkciją. Kitose – papildomi ingredientai baltymai ir magnis gali padėti palaikyti energijos apykaitą, nervų sistemos veiklą, raumenų funkciją. Trečiose esančios tirpios skaidulos – akacijų sakų maistinės skaidulos veikia kaip prebiotikas, o papildomai esantys mikroelementai cinkas ir magnis padeda palaikyti imuninės sistemos veiklą.</p>
      <p>„Man šios skaidulos patinka tuo, kad yra patogios ir jas paprasta naudoti. Užtenka vieną arbatinį šaukštelį įsimaišyti į vandenį arba jogurtą ir išgerti. Tą padaryti galima bet kur – ir viešbutyje, ir lėktuve. Beje, kai kurios iš šių skaidulų pasižymi visai maloniu, desertiniu skoniu“, – apibendrina N. Degutienė.</p>
      <p>Daugiau informacijos apie maistines skaidulas rasite <a href="http://www.smartbalance.lt/">www.smartbalance.lt</a> arba „Benu“ ir „Eurovaistinėse“.</p>
      <figure>
        <img src="https://www.zmones.lt/photo/456cd3e3-0ba8-11ea-9fe0-aa000054c883/1200x750s/smart-balance-skaidulos-organizatoriu-nutor-5dd55808f2bc37-59621205.jpeg"/>
        <figcaption>„Smart Balance“ skaidulos/Organizatorių nutor.</figcaption>
      </figure>
      <p>
        <i>Projekto partnerio inicijuotas ir parengtas turinys, turinio kontrolė – partnerio rankose</i>
      </p>
    </article>
  </body>
</html>