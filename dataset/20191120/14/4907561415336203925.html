<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/migrenin-tedavisi-var-midir-2220785"/>
    <meta property="og:site_name" content="Posta"/>
    <meta property="article:published_time" content="2019-11-20T14:05:11+00:00"/>
    <meta property="og:title" content="Migrenin tedavisi var mıdır?"/>
    <meta property="og:description" content="Migren ağrısı çok şiddeti olabilir ve sonucunda kişinin yaşam kalitesini düşürebilir. Ağrı, Beyin, Sinir Hastalıkları ve Nöroloji Uzmanı Prof. Dr. Ali Kemal Erdemoğlu, migrenin tedavisi var mı, migren tedavisinde botoksun etkileri var mıdır, Migren tedavisinde botoks zararlı mıdır, sorularının cevaplarını açıkladı."/>
  </head>
  <body>
    <article>
      <h1>Migrenin tedavisi var mıdır?</h1>
      <address>
        <time datetime="2019-11-20T14:05:11+00:00">20 Nov 2019, 14:05</time>
      </address>
      <h3>Migren ağrısı çok şiddeti olabilir ve sonucunda kişinin yaşam kalitesini düşürebilir. Ağrı, Beyin, Sinir Hastalıkları ve Nöroloji Uzmanı Prof. Dr. Ali Kemal Erdemoğlu, migrenin tedavisi var mı, migren tedavisinde botoksun etkileri var mıdır, Migren tedavisinde botoks zararlı mıdır, sorularının cevaplarını açıkladı.</h3>
      <h3><a href="https://www.posta.com.tr/haberler/migren-belirtileri">Migren belirtileri</a> nelerdir?</h3>
      <p><a href="https://www.posta.com.tr/haberler/migren">Migren</a> belirtileri normal baş ağrısı belirtilerinden farklıdır. Genelde ağrı başın tek tarafındadır. Ağrı zonklayıcı özellikte, orta veya şiddetlidir. Bulantı ve kusma olur. Krizler (atak) halinde gelir. Ağrı 4 ila 72 saat sürer. Ağrı başlangıcında görme bozuklukları olur (auralı tipinde). Baş hareketleri ve fiziksel aktiviteyle ağrı artar. Işıktan ve sesten rahatsız olunur.</p>
      <p>Tüm migrenlilerin yüzde 10-15 kadarında hastalık, çocukluk çağında başlar. Migrenin çocukluk çağında görülme oranı ise yüzde 3-5 kadardır. Kadınlarda hormonal değişiklikler nedeniyle daha sık görülür.</p>
      <h3>Migreni tetikleyen faktörler nelerdir?</h3>
      <p>Yükseklik değişiklikleri, hava kirliliği, sigara dumanı, parlak ışık veya titreyen ışık, yüksek ve devamlı gürültü, parfüm kokusu, kuvvetli diğer kokular ve kimyasal maddeler, hava durumundaki değişiklikler, mevsimsel değişiklikler, açlık, öğün atlama, çok ya da az uyuma, uyku düzenindeki bozukluklar, uçak yolculukları, doğum kontrol hapları, kadınlarda hormonal değişiklikler (adet dönemi), bazı yiyecek ve içecekler (çikolata, kabuklu kuruyemiş, kırmızı şarap vb.) sayılabilir. Her hastada migren ağrısını artıran yiyecekler farklı olabilir. Önemli olan kişinin ağrısını tetikleyen maddeyi kendisinin bulup, keşfetmesidir.</p>
      <h3>Migrende tedavi nasıl olmalıdır?</h3>
      <figure>
        <img src="https://i.pstimaj.com/img/75/640x0/5dd547daae298b668898ef95"/>
      </figure>
      <p>Migren tedavisinde kullanılan ilaçlar, baş ağrısı atakları sırasında ağrıyı ortadan kaldırmada ya da eşlik eden bulantı, kusma gibi belirtileri durdurmada veya sık gelen baş ağrısı ataklarının sıklığını kontrol etmeye yardımcı olabilir. Migren tedavisine yönelik birçok ilaç mevcuttur.</p>
      <p>Epilepsi, hipertansiyon, depresyon gibi başka hastalıkları tedavi etmek için kullanılan bazı ilaçların, aynı zamanda migreni önlemeye veya rahatlatmaya yardımcı olduğu bilinir. Yeni dönem tedaviler arasında aynı zamanda estetikte de kullanılan botoks tedavisi de yer alır.</p>
      <p>Kas gevşetici etkisi iyi bilinen botoksun ayrıca ağrıya neden olan bir takım kimyasal maddeleri de etkilediği varsayımından yola çıkılarak yapılan çalışmalarda, bu ilacın migren tipi baş ağrısı ve gerilim tipi baş ağrısında da yararlı olabileceğini belirtilen eden sonuçlar var.</p>
      <p>Özellikle, uzun süredir baş ağrısı olan ve çeşitli tedavi yöntemlerinden yararlanmayan, kullandıkları ilaçların yan etkilerini tolere edemeyen hastalara da botoks tedavisi önerilebiliyor.</p>
      <h3>Migrende botoks tedavisi</h3>
      <p>Botoks enjeksiyonları durumun tedavisinde etkili ve güvenli bir tedavi yöntemidir. Alın, şakak ve ense bölgelerinde migren ağrılarının tetiklenmesine sebep olan sinirlerin sıkıştığı noktalar bulunur. Migrende ağrılar bu noktalardan biri veya birkaçında başlar. Tedavide atakların başladığı yerler tespit edilir ve bu bölgelere siniri sıkıştıran kasların etkisiz hale getirilmesi için botoks uygulanır. Yaklaşık 5-10 dakikalık bir sürede tamamlanan botoks uygulamasının 6-8 ayda bir tekrarlanması gerekebilir.</p>
      <p>Hastanede nöroloji hekiminin odasında uygulanır. İşlem sonrası botoksun yayılmaması için iki saat kadar başınızı eğmemeniz ve yatay pozisyonda dinlenmemeniz önerilir. Botoks uygulaması sonrası kronik migren hastaları o gün sıcak duş almazlar. Botoks tedavisinin etkinliği 4-10 gün içinde ortaya çıkar. Yan etkiler nadirdir; şişlik, kızarıklık ve hassasiyet gözlenebilir. Uygulama sırasında yapılan buz kompresi, şişlik ve ağrı oluşmasını engelleyebilir. Nadiren geçici olarak üst göz kapağında güçsüzlük ya da yüz kaslarında asimetri görülebilir.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/biz-boyleyizin-tanitim-videosu-cok-begenildi-kahkaha-dolu-hesaplasma-2220832">
          <img src="https://i.pstimaj.com/img/100/180x95/5dd619c5ae298b83669bfe0a"/>
        </a>
      </figure>
      <p>
        <a href="https://www.posta.com.tr/biz-boyleyizin-tanitim-videosu-cok-begenildi-kahkaha-dolu-hesaplasma-2220832">1 ‘Biz Böyleyiz’in tanıtım videosu çok beğenildi: Kahkah...</a>
      </p>
      <figure>
        <a href="https://www.posta.com.tr/tuba-unsal-erkekten-para-almaya-utanirim-2220829">
          <img src="https://i.pstimaj.com/img/100/180x95/5dd61317ae298b83669bfde9"/>
        </a>
      </figure>
      <p>
        <a href="https://www.posta.com.tr/tuba-unsal-erkekten-para-almaya-utanirim-2220829">2 Tuba Ünsal: Erkekten para almaya utanırım</a>
      </p>
      <figure>
        <a href="https://www.posta.com.tr/9-malatya-uluslararasi-film-festivaline-katilan-can-yaman-malatya-sokaklarinda-yuruyemedi-2220831">
          <img src="https://i.pstimaj.com/img/100/180x95/5dd616d466a97c15fda4a532"/>
        </a>
      </figure>
      <p>
        <a href="https://www.posta.com.tr/9-malatya-uluslararasi-film-festivaline-katilan-can-yaman-malatya-sokaklarinda-yuruyemedi-2220831">3 9. Malatya Uluslararası Film Festivali’ne katılan Can ...</a>
      </p>
      <figure>
        <a href="https://www.posta.com.tr/sureyya-yalcin-etiketi-gorunce-cildirdi-2220830">
          <img src="https://i.pstimaj.com/img/100/180x95/5dd5bfbeae298b79e50f874e"/>
        </a>
      </figure>
      <p>
        <a href="https://www.posta.com.tr/sureyya-yalcin-etiketi-gorunce-cildirdi-2220830">4 Süreyya Yalçın etiketi görünce çıldırdı</a>
      </p>
      <figure>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">
          <img src="https://i.pstimaj.com/img/100/180x95/5dd5b7a166a97c0cf09cc0ec"/>
        </a>
      </figure>
      <p>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">5 Şeyma Subaşı sevgilisi Guido Senia ile davetlerde</a>
      </p>
      <figure>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">
          <img src="https://i.pstimaj.com/img/100/180x95/5dd5a17466a97c02ff26a2c3"/>
        </a>
      </figure>
      <p>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">6 Eşkıya Dünyaya Hükümdar Olmaz 149. bölüm fragmanı yayı...</a>
      </p>
      <figure>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">
          <img src="https://i.pstimaj.com/img/100/180x95/5dd593a766a97c02ff26a2b9"/>
        </a>
      </figure>
      <p>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">7 Tiroit nodülleri kanser için risk oluşturuyor</a>
      </p>
      <figure>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">
          <img src="https://i.pstimaj.com/img/100/180x95/5dd58f6066a97c03e6dbf182"/>
        </a>
      </figure>
      <p>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">8 Berna Laçin isyan etti: Hayat bunu daha fazla kaldırma...</a>
      </p>
      <figure>
        <a href="https://www.posta.com.tr/deniz-cakir-hayata-kafa-tuttu-2220810">
          <img src="https://i.pstimaj.com/img/100/180x95/5dd58b1166a97c03e6dbf17e"/>
        </a>
      </figure>
      <p>
        <a href="https://www.posta.com.tr/deniz-cakir-hayata-kafa-tuttu-2220810">9 Deniz Çakır hayata kafa tuttu!</a>
      </p>
      <figure>
        <a href="https://www.posta.com.tr/nurgul-yesilcaydan-havali-paylasim-2220799">
          <img src="https://i.pstimaj.com/img/100/180x95/5dd5797566a97c02ff26a2a3"/>
        </a>
      </figure>
      <p>
        <a href="https://www.posta.com.tr/nurgul-yesilcaydan-havali-paylasim-2220799">10 Nurgül Yeşilçay'dan 'Hava'lı paylaşım</a>
      </p>
      <figure>
        <img src="https://i.pstimaj.com/img/78/90x50/5d86ff3166a97c42f43a2f33"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (20 Kasım 2019)</p>
    </article>
  </body>
</html>