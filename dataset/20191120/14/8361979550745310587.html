<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/spravi-maydanu-materiali-ne-budut-vtracheni-novini-ukrajini-50054666.html"/>
    <meta property="og:site_name" content="НВ"/>
    <meta property="article:published_time" content="2019-11-20T14:28:00+00:00"/>
    <meta property="og:title" content="Жодна зі справ Майдану не буде втрачена — Рябошапка"/>
    <meta property="og:description" content="Жодна зі справ Майдану не буде втрачена під час передачі з Генпрокуратури до Державного бюро розслідувань."/>
  </head>
  <body>
    <article>
      <h1>Жодна зі справ Майдану не буде втрачена — Рябошапка</h1>
      <h2>Жодна зі справ Майдану не буде втрачена під час передачі з Генпрокуратури до Державного бюро розслідувань.</h2>
      <address>
        <time datetime="2019-11-20T14:28:00+00:00">20 Nov 2019, 14:28</time>
      </address>
      <p>Про це повідомив генпрокурор Руслан Рябошапка.</p>
      <p>«Жодне з цих проваджень не буде втрачено. Усі провадження наразі впорядковуються. Для цього створена спеціальна комісія в рамках ГПУ. До цієї інвентаризаційної комісії також включені представники громадськості та Державного бюро розслідувань», — сказав він.</p>
      <p>За словами Рябошапки, у зв’язку з великим обсягом справ Майдану процес інвентаризації триватиме «певний період часу».</p>
      <p>Читайте також:<br/><a href="https://nv.ua/ukr/ukraine/events/spravu-maydanu-bude-zakrito-20-listopada-novini-ukrajini-50054191.html">&amp;nbsp(Не)розслідування злочинів. Що станеться зі справами Майдану</a></p>
      <p>Голова ГПУ додав, що за фактом ймовірного зникнення доказів у справах Майдану розпочато службове розслідування.</p>
      <p>«Генеральна інспекція ГПУ здійснює службове розслідування за тим фактом, який був публічно оприлюднений. Щодо пропажі двох томів у кримінальному провадженні. У нас є факти, що деякі з речових доказів, носії інформації, пошкоджені і не можна відтворити цю інформацію», — наголосив Рябошапка.</p>
      <p>Нагадаємо, у Державному бюро розслідувань <a href="https://nv.ua/ukr/ukraine/events/u-dbr-stvorili-pidrozdil-dlya-rozsliduvannya-sprav-maydanu-novini-ukrajini-50054205.html">створили підрозділ з розслідування злочинів проти активістів Майдану.</a></p>
      <p><a href="https://nv.ua/ukr/ukraine/events/slidstvo-u-spravah-maydanu-zupinyayetsya-novini-ukrajini-50053983.html">Розслідування злочинів проти Майдану зупинилося 20 листопада</a>. Верховна Рада не проголосувала за необхідні поправки в закон про ДБР, які б дозволили продовжити розслідування злочинів Майдану.</p>
    </article>
  </body>
</html>