<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/abd-konsoloslugundaki-turklerin-olay-yaratan-goruntuleri-20111922.html"/>
    <meta property="og:site_name" content="OdaTV"/>
    <meta property="article:published_time" content="2019-11-20T14:22:00+00:00"/>
    <meta property="og:title" content="ABD konsolosluğundaki Türklerin olay yaratan görüntüleri"/>
    <meta property="og:description" content="Adana'da Cadılar Bayramı kutlamasında İslami değerlerle dalga geçtiği yorumları yapılan görüntüleri sosyal medyada yayınlanınca tartışma yaratan ABD Adana Konsolosluğu'nun Türk çalışanları C.G. ile C.Y., gözaltına alındı. 2 çalışan, ifadelerinin ardından serbest bırakıldı."/>
  </head>
  <body>
    <article>
      <h1>ABD konsolosluğundaki Türklerin olay yaratan görüntüleri</h1>
      <h2>Adana'da Cadılar Bayramı kutlamasında İslami değerlerle dalga geçtiği yorumları yapılan görüntüleri sosyal medyada yayınlanınca tartışma yaratan ABD Adana Konsolosluğu'nun Türk çalışanları C.G. ile C.Y., gözaltına alındı. 2 çalışan, ifadelerinin ardından serbest bırakıldı.</h2>
      <address>
        <time datetime="2019-11-20T14:22:00+00:00">20 Nov 2019, 14:22</time>
      </address>
      <p>Adana'da Cadılar Bayramı kutlamasında İslami değerlerle dalga geçtiği yorumları yapılan görüntüleri sosyal medyada yayınlanınca olay yaratan ABD Adana Konsolosluğu'nun Türk çalışanları C.G. ile C.Y., gözaltına alındı. <b>"Halkı kin ve düşmanlığa tahrik veya aşağılama" </b>suçundan hakkında soruşturma başlatılan 2 çalışan, ifadelerinin ardından serbest bırakıldı.</p>
      <p>
        <b>İşte o görüntüler:</b>
      </p>
      <figure>
        <a href="https://odatv.com/vid_video.php?id=8H1G6">
          <img src="https://odatv.com/images2/2019_11/2019_11_20/trhgfb.jpg"/>
        </a>
      </figure>
      <p>
        <b>"HACIM NE YAPIYORSUN"</b>
      </p>
      <p>ABD Adana Konsolosluğu'nda çalışan Türk personel C.G. ile C.Y.'nin üzerinde Kabe'nin fotoğrafı ve zemzem suyu şişesini tutarak İslami değerlerle dalga geçtiği yorumlarında bulunulan görüntülerin, sosyal medyada yayınlanması tartışmalara neden oldu. 31 Ekim Cadılar Bayramı'nda çekilen görüntülerde kadın personel C.G., <b>"Arkadaşlar kanalıma hoş geldiniz. İzlediğiniz üzere sabahtan beri günahlara bulanmış vaziyetteyiz yalnız sanmayın ki günahlarınızdan kurtulacağınız bir yol yok. Bu içecek Mekke'den geliyor. Bunu içtikten sonra tüm günahlarınızdan arınıyorsunuz arkadaşlar. Bunu için, arının, sonra hayatınıza bakın" </b>diyerek zemzem suyu şişesini gösteriyor.</p>
      <p>Görüntünün devamında, elinde içki şişesi bulunan sakallı ve  takkeli C.Y. ise<b> "Bunu da için" </b>diyerek kadehi gösteriyor ve içkiyi içiyor. Kadın personel de takkeli kişinin yemek tabağını ve elindeki içki şişesini göstererek, <b>"Domuz eti görüyorum ben orada, hapur hupur yiyor. Hacım ne yapıyorsun? Elindeki alkol değil mi?"</b> diyor.</p>
      <p>Yayınlanan görüntülerin tartışma yaratması üzerine <b>"halkı kin ve düşmanlığa tahrik veya aşağılama"</b> suçundan hakkında soruşturma başlatılan C.G. ile C.Y. gözaltına alındı.</p>
      <p>Adana Emniyet Müdürlüğü'ne getirilen 2 Türk personel iddialarla ilgili sorguya alındı. İki şüpheli ifadelerinin ardından serbest kaldı.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>64,337 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/o-gorusmedeki-gizli-liste-31101931.html"/>
        <a href="https://odatv.com/amerika-bu-kadar-rezil-birini-nasil-besliyor-10101959.html"/>
        <a href="https://odatv.com/o-haber-dogru-degil-18031930.html"/>
        <a href="https://odatv.com/boyle-olur-adanalinin-tepkisi-16011937.html"/>
        <a href="https://odatv.com/amerikan-imparatorlugu-cokuyor-24121848.html"/>
        <a href="https://odatv.com/turkiyenin-guvenligine-cok-odaklanmis-durumdayiz-18121816.html"/>
        <a href="https://odatv.com/bayram-degil-seyran-degil-abd-bizi-niye-optu-08111807.html"/>
        <a href="https://odatv.com/adanada-siradan-bir-gun-22081827.html"/>
        <a href="https://odatv.com/abd-buyukelciligine-silahli-saldiri-20081849.html"/>
        <a href="https://odatv.com/abd-ile-gorusmeden-ne-cikti-03081848.html"/>
        <a href="https://odatv.com/beyzbol-maci-sirasinda-oyle-bir-sey-oldu-ki...-30051828.html"/>
        <a href="https://odatv.com/sosyal-medyayi-karistiran-pankart-1210141200.html"/>
        <a href="https://odatv.com/guvenlik-zafiyeti-istifa-getirdi-0110141200.html"/>
        <a href="https://odatv.com/bu-kez-abdde-kafa-kestiler-2609141200.html"/>
        <a href="https://odatv.com/istifa-etti-2509141200.html"/>
        <a href="https://odatv.com/abdden-dinlemeler-icin-ilk-aciklama-0109141200.html"/>
        <a href="https://odatv.com/muhtar-secildi-1808141200.html"/>
        <a href="https://odatv.com/abdde-ohal-ilan-edildi-1708141200.html"/>
        <a href="https://odatv.com/abdden-turkiyeye-gucler-ayriligi-uyarisi-1404141200.html"/>
        <a href="https://odatv.com/abdden-secim-guvenligi-uyarisi-2803141200.html"/>
      </related>
    </article>
  </body>
</html>