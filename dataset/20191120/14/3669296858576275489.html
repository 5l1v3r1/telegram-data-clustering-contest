<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/son-dakika-sehit-cenazesini-kaciran-pkkli-duzyer-kurdi-yakalandi"/>
    <meta property="og:site_name" content="CNN Türk"/>
    <meta property="article:published_time" content="2019-11-20T14:41:55+00:00"/>
    <meta property="og:title" content="Son dakika... Şehit cenazesini kaçıran PKK'lı Duzyer Kurdi yakalandı"/>
    <meta property="og:description" content="Suriye'nin Afrin şehrinde şehitlerin cenazesini..."/>
  </head>
  <body>
    <article>
      <h1>Son dakika... Şehit cenazesini kaçıran PKK'lı Duzyer Kurdi yakalandı</h1>
      <h2>Suriye'nin Afrin şehrinde şehitlerin cenazesini kaçıran PKK'lı terörist Duzyer Kurdi, Suriye'de jandarmanın takibi sonucu yakalandı.</h2>
      <address>
        <time datetime="2019-11-20T14:41:55+00:00">20 Nov 2019, 14:41</time>
      </address>
      <p>İçişleri Bakanlığından yapılan açıklamaya göre, 23 Ocak 2018'de Zeytin Dalı Harekatı sırasında Afrin'in Racu bölgesi Ömeruşağı köyünün kuzeyinde bulunan Dizör Tepe'de, PYD/<a href="https://www.cnnturk.com/haberleri/ypg">YPG</a> terör örgütü ile çıkan çatışmada Piyade Üsteğmen Oğuz Kaan Usta ile Piyade Uzman Çavuş Mehmet Muratdağı <a href="https://www.cnnturk.com/haberleri/sehit">şehit</a> oldu.</p>
      <p>Şehit cenazelerinin teröristler tarafından bir traktör römorkuna konularak kaçırıldığı görüntüler, terör örgütüne ait kanallarda yayımlandı.</p>
      <p>Bunun ardından jandarmanın oluşturduğu özel ekibin başlattığı soruşturmada, Afrin'in Racu bölgesinde bu olaya karıştığı tespit edilen 11 terörist yakalandı.</p>
      <p>Teröristlerin ifadeleri doğrultusunda, şehit cenazelerini traktör römorkunda taşıyan teröristin <a href="https://www.cnnturk.com/haberleri/pkk">PKK</a>/KCK-PYD/YPG'nin Afrin-Racu sözde sorumlusu "Zeynel" kod adlı teröristin yanındaki <a href="https://www.cnnturk.com/haberleri/duzyer">Duzyer</a> Kurdi olduğu tespit edildi.</p>
      <p>Jandarma ekiplerinin takibi sonucu terörist Duzyer Kurdi, <a href="https://www.cnnturk.com/haberleri/suriye">Suriye</a>'nin Racu bölgesi Mamaluşağı köyünde yakalandı.</p>
      <related>
        <h4>ilgili haberler</h4>
        <a href="https://www.cnnturk.com/turkiye/marmara-denizinde-deprem-arastirmasinda-sona-yaklasildi"/>
        <a href="https://www.cnnturk.com/video/turkiye/rekabet-otoriteleri-istanbulda-bulusuyor"/>
        <a href="https://www.cnnturk.com/turkiye/ozel-halk-otobusunde-yangin-sondurme-tupu-panigi"/>
      </related>
    </article>
  </body>
</html>