<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1031033/paylopoylos-h-stratiotiki-sxoli-eyelpidon-ekplironei-diaxronikos-kai-epaxios-tin-ethniki-tis-apostoli"/>
    <meta property="og:site_name" content="Newsbomb"/>
    <meta property="article:published_time" content="2019-11-20T14:40:54+00:00"/>
    <meta property="og:title" content="Παυλόπουλος:Η Στρατιωτική Σχολή Ευελπίδων εκπληρώνει διαχρονικώς και επαξίως την εθνική της αποστολή"/>
    <meta property="og:description" content="Με δωρεά του Ιδρύματος Σταύρος Νιάρχος πραγματοποιήθηκε η ανακαίνιση των πέντε κτηρίων της Στρατιωτικής Σχολής Ευελπίδων στη Βάρη Αττικής, που εγκαινίασε το πρωί της Πέμπτης (20/11) ο Πρόεδρος της Δημοκρατίας, Προκόπης Παυλόπουλος."/>
  </head>
  <body>
    <article>
      <h1>Παυλόπουλος:Η Στρατιωτική Σχολή Ευελπίδων εκπληρώνει διαχρονικώς και επαξίως την εθνική της αποστολή</h1>
      <h2>Με δωρεά του Ιδρύματος Σταύρος Νιάρχος πραγματοποιήθηκε η ανακαίνιση των πέντε κτηρίων της Στρατιωτικής Σχολής Ευελπίδων στη Βάρη Αττικής, που εγκαινίασε το πρωί της Πέμπτης (20/11) ο Πρόεδρος της Δημοκρατίας, Προκόπης Παυλόπουλος.</h2>
      <address><time datetime="2019-11-20T14:40:54+00:00">20 Nov 2019, 14:40</time> by <a rel="author">Newsroom</a></address>
      <p>Τον <a href="https://www.newsbomb.gr/tags/tag/34545/proedros-dhmokratias">Πρόεδρο της Δημοκρατίας</a> συνόδευε ο αρχηγός ΓΕΕΘΑ, πτέραρχος Χρήστος Χριστοδούλου, ενώ στην εκδήλωση παρέστησαν επίσης ο αρχηγός ΓΕΣ, αντιστράτηγος Γεώργιος Καμπάς, βουλευτές της περιφέρειας Αττικής και του νότιου τομέα της Β' Αθηνών, της Τοπικής Αυτοδιοίκησης και άλλοι επίσημοι. Τον <a href="https://www.newsbomb.gr/tags/tag/33455/prokophs-paylopoylos">Προκόπη Παυλόπουλο</a> υποδέχθηκε ο διοικητής της Σχολής, υποστράτηγος Δημήτριος Χούπης.</p>
      <p><i>«<b>Η συμμετοχή μου στην τελετή αυτή, υπό την ιδιότητά μου ως Προέδρου της Δημοκρατίας, μου παρέχει, για μίαν ακόμη φορά, την ευκαιρία να εκφράσω τις θερμές ευχαριστίες της Πολιτείας προς το Ίδρυμα Σταύρος Νιάρχος για τη νέα δωρεά του και προσφορά του, η οποία προστίθεται στην, ήδη εμβληματική, σειρά δωρεών του</b>»</i> τόνισε, μεταξύ άλλων, στη σύντομη τοποθέτησή του ο Πρόεδρος της Δημοκρατίας.</p>
      <p>
        <i>
          <b>Δείτε φωτογραφίες στην gallery:</b>
        </i>
      </p>
      <slideshow>
        <figure>
          <img src="https://nb.bbend.net/media/news/2019/11/20/1031033/photos/full/2761802.jpg"/>
          <figcaption>&lt;em&gt;Στα εγκαίνια των ανακαινισμένων κτηρίων της Σχολής Ευελπίδων ο Προκόπης Παυλόπουλος&lt;/em&gt;<cite>INTIME NEWS</cite></figcaption>
        </figure>
        <figure>
          <img src="https://nb.bbend.net/media/news/2019/11/20/1031033/photos/full/2761799.jpg"/>
          <figcaption>&lt;em&gt;Στα εγκαίνια των ανακαινισμένων κτηρίων της Σχολής Ευελπίδων ο Προκόπης Παυλόπουλος&lt;/em&gt;<cite>INTIME NEWS</cite></figcaption>
        </figure>
        <figure>
          <img src="https://nb.bbend.net/media/news/2019/11/20/1031033/photos/full/2761801.jpg"/>
          <figcaption>&lt;em&gt;Στα εγκαίνια των ανακαινισμένων κτηρίων της Σχολής Ευελπίδων ο Προκόπης Παυλόπουλος&lt;/em&gt;<cite>INTIME NEWS</cite></figcaption>
        </figure>
        <figure>
          <img src="https://nb.bbend.net/media/news/2019/11/20/1031033/photos/full/2761800.jpg"/>
          <figcaption>&lt;em&gt;Στα εγκαίνια των ανακαινισμένων κτηρίων της Σχολής Ευελπίδων ο Προκόπης Παυλόπουλος&lt;/em&gt;<cite>INTIME NEWS</cite></figcaption>
        </figure>
        <figure>
          <img src="https://nb.bbend.net/media/news/2019/11/20/1031033/photos/full/2761852.jpg"/>
          <figcaption>&lt;em&gt;Στα εγκαίνια των ανακαινισμένων κτηρίων της Σχολής Ευελπίδων ο Προκόπης Παυλόπουλος&lt;/em&gt;<cite>INTIME NEWS</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p><i>«Με τον τρόπο αυτό, το Ίδρυμα Σταύρος Νιάρχος αναδεικνύεται, εκ νέου, άξιος συνεχιστής της παράδοσης των μεγάλων ευεργετών, στην πραγματικότητα δε των εθνικών μας ευεργετών. Και τούτο διότι η προσφορά τους υπήρξε προσφορά προς το Έθνος μας, στηρίζοντας το ελληνικό κράτος ιδίως σε κρίσιμες περιόδους. Σε αυτή τη χορεία δωρεών εντάσσεται και η νέα δωρεά του Ιδρύματος Σταύρος Νιάρχος, δοθέντος ότι αφορά τη Στρατιωτική Σχολή Ευελπίδων, την οποία ίδρυσε, την 1η Ιουλίου 1828, ο πρώτος κυβερνήτης Ιωάννης Καποδίστριας ως την πρώτη παραγωγική Σχολή Αξιωματικών του Στρατού, και που έκτοτε υπήρξε πάντοτε παρούσα και πρωτοπόρος στους αγώνες του λαού μας και του έθνους μας για ανεξαρτησία και ελευθερία. Με δεδομένο το γεγονός ότι <b>η Στρατιωτική Σχολή Ευελπίδων εκπληρώνει διαχρονικώς και επαξίως την εθνική, κυριολεκτικώς, αυτή αποστολή της</b>, η δωρεά του Ιδρύματος Σταύρος Νιάρχος εντάσσεται, ευλόγως, στις δωρεές εκείνες, οι οποίες ανταποκρίνονται πλήρως στα κριτήρια των εθνικών ευεργεσιών και ευεργετών</i>» συμπλήρωσε.</p>
      <p>Αξίζει να σημειωθεί ότι <b>τα κτήρια στη Βάρη</b> στεγάζουν πέντε λόχους Ευελπίδων και, σύμφωνα με πληροφορίες του ΑΠΕ-ΜΠΕ, ε<b>ίχαν να ανακαινισθούν από το 1992</b>.</p>
      <p>Η πλήρης ανακαίνιση των κτηρίων αποτελεί <b>νέα δωρεά του Ιδρύματος Σταύρος Νιάρχος, ύψους 1,7 εκατ. ευρώ</b> και αφορά και την παρακολούθηση εκπαιδευτικών σεμιναρίων και μεταπτυχιακών προγραμμάτων από Έλληνες αξιωματικούς και Ευέλπιδες σε συνεργασία με την Αμερικανική Ακαδημία Στρατού (West Point).</p>
      <p>
        <i>
          <b>Δείτε όλες τις τελευταίες <a href="https://www.newsbomb.gr/oles-oi-eidhseis">Ειδήσεις</a> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></b>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/politikh/story/1030910/live-ayto-to-einai-to-ethniko-sxedio-tis-kyvernisis-gia-to-prosfygiko-metanasteytiko">Μεταναστευτικό: Τέλος τα hotspot σε Μόρια και Βαθύ - «Κλειστά» κέντρα σε πέντε νησιά</a>
      </p>
      <p>
        <a href="https://www.newsbomb.gr/politikh/story/1031004/xrysoxoidis-kata-syriza-h-epoxi-tis-anoxis-tis-vias-teleiose">Χρυσοχοΐδης κατά ΣΥΡΙΖΑ: Η εποχή της ανοχής της βίας τέλειωσε</a>
      </p>
      <related>
        <a href="https://www.newsbomb.gr/politikh/story/1030988/xaris-theoxaris-o-toyrismos-sto-epikentro-tis-anaptyxis-tis-kainotomias-kai-tis-exostrefeias"/>
        <a href="https://www.newsbomb.gr/politikh/story/1030918/voyli-aporrifthike-i-enstasi-antisyntagmatikotitas-toy-syriza-gia-tin-eklogi-proedroy-dimokratias"/>
        <a href="https://www.newsbomb.gr/politikh/story/1030860/tsipras-sto-open-sfodri-epithesi-se-nd-gia-diaploki-leyka-kolara-kai-prosfygiko"/>
      </related>
    </article>
  </body>
</html>