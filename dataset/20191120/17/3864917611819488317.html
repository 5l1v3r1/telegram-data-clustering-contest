<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822309-nato-pogodilo-rekomendacii-u-sferi-energeticnoi-bezpeki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T17:59:00+00:00"/>
    <meta property="og:title" content="НАТО погодило рекомендації у сфері енергетичної безпеки"/>
    <meta property="og:description" content="Міністри закордонних справ країн НАТО, які зустрілися у середу в Брюсселі, погодили заходи з підвищення рівня обізнаності у сфері енергетичних загроз і захисту критичної інфраструктури."/>
  </head>
  <body>
    <article>
      <h1>НАТО погодило рекомендації у сфері енергетичної безпеки</h1>
      <h2>Міністри закордонних справ країн НАТО, які зустрілися у середу в Брюсселі, погодили заходи з підвищення рівня обізнаності у сфері енергетичних загроз і захисту критичної інфраструктури.</h2>
      <address>
        <time datetime="2019-11-20T17:59:00+00:00">20 Nov 2019, 17:59</time>
      </address>
      <p>Про це у Брюсселі під час пресконференції за підсумками зустрічі заявив Генеральний секретар НАТО Єнс Столтенберг, повідомляє кореспондент Укрінформу.</p>
      <p>«Міністри погодили рекомендації з консолідації ролі <a href="https://www.ukrinform.ru/tag-nato">НАТО</a> у енергетичній безпеці, оскільки це відіграє важливу роль у нашій спільній безпеці. Рекомендації спрямовані на поліпшення обізнаності щодо ситуації (в сфері енергетики — ред.) та розуміння ризиків, на захист критичної інфраструктури та на підвищення стійкості союзників. Такі зусилля дозволять силам НАТО постійно мати доступ до енергетичних ресурсів на постійній основі», - сказав керівник Альянсу.</p>
    </article>
  </body>
</html>