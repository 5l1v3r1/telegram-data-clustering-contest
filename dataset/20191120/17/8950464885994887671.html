<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/xiaomi-telefony-5g-siete/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-20T17:52:56+00:00"/>
    <meta property="og:title" content="Xiaomi zrejme zavarí konkurencii: Všetky budúcoročné telefóny drahšie ako 255 € budú podporovať 5G siete"/>
    <meta property="og:description" content="Podporou 5G sietí majú disponovať všetky smartfóny, ktoré budú drahšie ako 256 EUR. O novinke sa Lei zmienil počas Global Mobile Partner Conference."/>
  </head>
  <body>
    <article>
      <h1>Xiaomi zrejme zavarí konkurencii: Všetky budúcoročné telefóny drahšie ako 255 € budú podporovať 5G siete</h1>
      <h2>Plánuje predať viac ako 70 miliónov 5G modelov.</h2>
      <address><time datetime="2019-11-20T17:52:56+00:00">20 Nov 2019, 17:52</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Generálny riaditeľ <a href="https://www.techbyte.sk/2019/11/xiaomi-miui-11-varovanie-pred-zemetraseniami/">Xiaomi</a> Lei Hun ešte skorej tohto roku prehlásil, že spoločnosť plánuje budúci rok vydať viac ako 10 nových smartfónov vybavených podporou pre <a href="https://www.techbyte.sk/2019/11/samsung-galaxy-w20-5g/">5G</a> konektivitu. Ako ste si však už mohli prečítať v nadpise, veci sa po novom majú trochu inak.</b>
      </p>
      <p>Podľa <a href="https://www.gsmarena.com/xiaomi_reveals_2020_phones_over_250_will_have_a_5g_option-news-40117.php">gsmarena.com</a> totiž majú podporou 5G sietí disponovať všetky smartfóny, ktoré budú drahšie ako <b>2 000 CNY (256 EUR)</b>. O novinke sa Lei zmienil počas konferencie<b> Mobile Global Partner Conference</b>, ktorá sa koná pravidelne každý rok v Číne.</p>
      <p>Riaditeľ ďalej uviedol, že v roku 2020 plánuje predať viac ako <b>70 miliónov smartónov</b> vybavených podporou 5G sietí, pričom túto technológiu plánuje rozšíriť na viac než <b>100 priemyselných odvetví</b>.</p>
      <p>Z nových informácií vyplýva, že 5G si zrejme budeme môcť vychutnať aj na modeloch ako sú Redmi K30, Mi 10 SE či Redmi Note 9 Pro.</p>
    </article>
  </body>
</html>