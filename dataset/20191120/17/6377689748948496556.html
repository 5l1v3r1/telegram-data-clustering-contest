<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/news/1574272188-fedora-shpiga-pereobrano-prezidentom-aafu.html"/>
    <meta property="og:site_name" content="Footboom.com"/>
    <meta property="article:published_time" content="2019-11-20T17:49:47+00:00"/>
    <meta property="og:title" content="Федора Шпига переобрано президентом ААФУ"/>
    <meta property="og:description" content="19 листопада в Домі футболу відбулася VII звітно-виборна конференція Асоціації аматорського футболу України. Основні питання порядку денного стосувалися оцінки роботи ААФУ за звітний період, обрання керівництва асоціації та виконавчого комітету."/>
  </head>
  <body>
    <article>
      <h1>Федора Шпига переобрано президентом ААФУ</h1>
      <address><time datetime="2019-11-20T17:49:47+00:00">20 Nov 2019, 17:49</time> by <a rel="author" href="https://www.footboom.com/news/author/%D0%A1%D0%B5%D1%80%D0%B3%D0%B5%D0%B9+%D0%A1%D1%8B%D1%82%D0%BD%D0%B8%D0%BA" target="_blank">Сергей Сытник</a></address>
      <p>19 листопада в Домі футболу відбулася VII звітно-виборна конференція Асоціації аматорського футболу України. Основні питання порядку денного стосувалися оцінки роботи ААФУ за звітний період, обрання керівництва асоціації та виконавчого комітету.</p>
      <p>Всім учасникам конференції підготували сюрприз: ілюстровані книги з детальною інформацією із життя аматорських клубів. Тут можна знайти найрізноманітнішу статистику, склади команд, символічні збірні, інтерв`ю!</p>
      <blockquote>"Аматорський футбол - частинка цілісного організму українського футболу, -зазначив перший віце-президент організації Олександр Каденко.- Одна з снов - всеукраїнський турнір "Шкіряний м’яч". Гравці національної збірної країни - Віктор Коваленко, Мар’ян Швед – свій зірковий шлях починали саме із "Шкіряного м’яча", як і деякі чемпіони світу у складі юнацької збірної України.</blockquote>
      <figure>
        <img src="https://www.footboom.net/img/upload/3/73d3e-Foto.jpeg"/>
      </figure>
      <figure>
        <img src="https://www.footboom.net/img/upload/3/73d3d-Foto.jpeg"/>
      </figure>
      <p>Був заслуханий та затверджений звіт Ревізійної комісії, а потім делегати одноголосно проголосували за нового-старого президента ААФУ – Федора Шпига. До керівного складу також увійшли перший віце-президент Олександр Каденко, та віце-президенти: Андрій Біба та Тарас Клим.</p>
      <blockquote>- Дякую вам за високу довіру. Також дякую за ту співпрацю, яку ми проводимо багато років. Любов до футболу є фундаментом того, що ми робимо. Нема нічого кращого, коли людина займається справою, яку любить. Важливо, що не стоїм на місці, а постійно шукаємо нові підходи до розвитку футболу. Всі разом дуже пишаємось, коли в нашому футболі є перемоги. Але крім перемог – наша місія полягає у вихованні молоді, пропагуванні здорового способу життя, - зазначив Федір Шпиг.</blockquote>
      <p>В цілому роботу асоціації визнали задовільною. Делегати ділилися досвідом, підіймали наболілі питання. В тому числі щодо якості суддівства, обговорювали різноманітні організаційні моменти.</p>
      <p>До участі у конференції долучився також президент УАФ Андрій Павелко, який привітав всіх делегатів та гостей, а також не шкодував теплих слів під час нагородження відзнаками.</p>
      <figure>
        <img src="https://www.footboom.net/img/upload/3/73d3f-Foto.jpeg"/>
      </figure>
      <figure>
        <img src="https://www.footboom.net/img/upload/3/73d40-Foto.jpeg"/>
      </figure>
    </article>
  </body>
</html>