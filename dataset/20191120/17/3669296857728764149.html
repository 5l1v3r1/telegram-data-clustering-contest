<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/bir-kadin-cinayeti-daha-cezaevi-firarisi-esini-vahsice-oldurdu"/>
    <meta property="og:site_name" content="CNN Türk"/>
    <meta property="article:published_time" content="2019-11-20T17:18:28+00:00"/>
    <meta property="og:title" content="Bir kadın cinayeti daha! Cezaevi firarisi eşini vahşice öldürdü"/>
    <meta property="og:description" content="Hatay'da, cezaevi firarisi Ahmet Kaya (47),..."/>
  </head>
  <body>
    <article>
      <h1>Bir kadın cinayeti daha! Cezaevi firarisi eşini vahşice öldürdü</h1>
      <h2>Hatay'da, cezaevi firarisi Ahmet Kaya (47), boşanma aşamasında olduğu eşi Sibel Kaya'yı (41) kalbinden ve karnından bıçaklayarak öldürdü. Ahmet Kaya, kısa sürede yakalanıp, gözaltına alındı.</h2>
      <address><time datetime="2019-11-20T17:18:28+00:00">20 Nov 2019, 17:18</time> by <a rel="author">DHA</a></address>
      <p>Olay, saat 11.00 sıralarında, merkez Antakya ilçesinde Kışlasaray Mahallesi Ay Sokak'ta meydana geldi. İlk evliliğinden 2 çocuğu olan Sibel Kaya, bir süre önce Hatay Açık Ceza İnfaz Kurumu'nda olan ikinci eşi Ahmet Kaya'dan boşanmaya karar verdi.</p>
      <p>Cezaevinden firar eden Ahmet Kaya, boşanma aşamasında olduğu eşi Sibel Kaya'nın oturduğu eve gitti. </p>
      <p>İddiaya göre ikili arasında tartışma çıktı. Tartışmanın büyüyüp kavgaya dönüşmesi üzerine Ahmet Kaya bıçakla Sibel Kaya'yı kalbinden ve karnından yaraladı. Sibel Kaya kanlar içinde yığılırken, Ahmet Kaya kaçtı.</p>
      <p>Çevredekilerin ihbarı üzerine olay yerine <a href="https://www.cnnturk.com/haberleri/saglik">sağlık</a> ve polis ekipleri sevk edildi. Sağlık görevlilerince ilk müdahalesi yapılan Sibel Kaya hastaneye kaldırıldı. Tedaviye alınan Sibel Kaya, doktorların tüm çabasına rağmen hayatını kaybetti.</p>
      <p>Firari Ahmet Kaya, polisin düzenlediği operasyonla akşam saatlerinde Antakya Akevler Mahallesi'nde yakalanıp gözaltına alındı.</p>
      <related>
        <h4>ilgili haberler</h4>
        <a href="https://www.cnnturk.com/turkiye/karamanda-korkunc-olay-arkadasinin-bogazini-kesti"/>
        <a href="https://www.cnnturk.com/turkiye/eski-es-dehsetinden-kurtulan-kadina-cezaevinden-korkutan-mektup"/>
        <a href="https://www.cnnturk.com/turkiye/aysenurun-olumu-ile-ilgili-sok-sozler"/>
      </related>
    </article>
  </body>
</html>