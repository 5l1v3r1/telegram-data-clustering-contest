<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361545/sutra-je-arandjelovdan-kurir-poklanja-ikonu-svetog-arhangela-mihaila-u-zlatotisku-s-molitvom"/>
    <meta property="og:site_name" content="kurir.rs"/>
    <meta property="article:published_time" content="2019-11-20T17:16:00+00:00"/>
    <meta property="og:title" content="SUTRA JE ARANĐELOVDAN: Kurir poklanja ikonu Svetog arhangela Mihaila u zlatotisku s molitvom"/>
    <meta property="og:description" content="Srpska pravoslavna crkva i njeni vernici sutra obeležavaju Aranđelovdan. Tim povodom, uz Kurir ćete na poklon dobiti luksuznu ikonu Svetog arhangela Mihaila u zlatotisku s molitvom na poleđini."/>
  </head>
  <body>
    <article>
      <h1>SUTRA JE ARANĐELOVDAN: Kurir poklanja ikonu Svetog arhangela Mihaila u zlatotisku s molitvom</h1>
      <address>
        <time datetime="2019-11-20T17:16:00+00:00">20 Nov 2019, 17:16</time>
      </address>
      <p>
        <b>Srpska pravoslavna crkva i njeni vernici sutra obeležavaju Aranđelovdan. Tim povodom, uz Kurir ćete na poklon dobiti luksuznu ikonu Svetog arhangela Mihaila u zlatotisku s molitvom na poleđini.</b>
      </p>
      <p>Sveti arhangel Mihailo smatra se čuvarem pravoslavne vere i borcem protiv jeresi. Kod mnogih hrišćana koji slave Aranđelovdan postoji verovanje i običaj da se ne sprema žito, jer se on smatra živim svetiteljem, što je potpuno netačno. Za slavu je potrebno poslužiti i žito, jer se žito sprema za duše predaka, a ne za dušu sveca, koji je pred Bogom živ. Da li će trpeza biti posna, zavisi od toga na koji dan pada slava, to jest ukoliko se proslavlja sredom ili petkom, trpeza će biti posna.</p>
      <p>Prvi među arhangelima, arhangel Mihailo na ikoni predstavlja se kao borac - vojvoda, sa mačem ili kopljem u ruci, a narodno verovanje smatra da on dolazi i uzima ljudske duše, kad je kome kucnuo čas. Na ikoni se ponekad predstavlja kako je pobedio Denica, okovao ga verigama i stao mu nogom za vrat. On se smatra čuvarem vere pravoslavne i borcem protiv jeresi. Aranđelovdan je druga slava po zastupljenosti među Srbima, odmah posle Nikoljdana.</p>
      <p>Srećnu slavu želi vam Kurir!</p>
    </article>
  </body>
</html>