<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/polityka/kabmin-sxvalyv-16-zakonoproektiv-yevropejskoyi-intehracziyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T17:40:02+00:00"/>
    <meta property="og:title" content="Кабмін схвалив 16 законопроектів для європейської інтеграції"/>
    <meta property="og:description" content="16 законопроектів і постанов для європейської інтеграції України схвалив Кабінет міністрів."/>
  </head>
  <body>
    <article>
      <h1>Кабмін схвалив 16 законопроектів для європейської інтеграції</h1>
      <address>
        <time datetime="2019-11-20T17:40:02+00:00">20 Nov 2019, 17:40</time>
      </address>
      <p>
        <b>16 законопроектів і постанов для європейської інтеграції України схвалив Кабінет міністрів.</b>
      </p>
      <p>Про це йдеться в повідомленні на урядовому порталі у вівторок, 20 листопада.</p>
      <p>За інформацією, були внесені <a href="https://www.slovoidilo.ua/2019/11/20/novyna/polityka/kabmin-onovyv-plan-vykonannya-uhody-pro-asocziacziyu-yes">зміни до плану виконання «Угоди про асоціацію між Україною та Європейським союзом»</a>. Також ухвалено низку нормативно-правових актів про підписання додаткових угод із Європейською комісією, якими вносяться зміни до угод про фінансування певних програм, в тому числі для підтримання реформи у сфері юстиції (програма надання громадянам безоплатної правової допомоги).</p>
      <related>
        <a href="https://www.slovoidilo.ua/2018/05/18/infografika/polityka/skilky-zakoniv-maye-uxvalyty-rada-ramkax-asocziacziyi-yes"/>
      </related>
      <p>Крім того, Кабмін схвалив законопроект про приєднання до «Угоди про розвиток мультимодальних перевезень TРACEКA». Це сприятиме розвитку мультимодальних перевезень та інтенсифікації руху товарів між Україною та ЄС.</p>
      <p>Також схвалено законопроект про митний тариф України, який передбачає спрощення процедури митного оформлення товарів і адаптацію статистичної системи до міжнародних стандартів.</p>
      <p>У пакеті ухвалених документів – реалізація пілотного проєкту щодо Офісу євроінтеграції в Херсонській області, який буде займатися розвитком культурних і освітніх проєктів, контактів, економіки та інфраструктури із залученням інвестицій та фінансової допомоги ЄС. Після реалізації пілотного проєкту ініціатива буде поширена на всі регіони України протягом 2020-2024 років.</p>
      <p>Також уряд затвердив план заходів на 2020-2022 роки щодо реалізації «Стратегії інтегрованого управління кордонами на період до 2025 року».</p>
      <p>Нагадаємо, сьогодні <a href="https://www.slovoidilo.ua/2019/11/20/novyna/polityka/kabmin-seredu-provede-vidkryte-zasidannya">Кабінет міністрів провів відкрите засідання</a>. Як повідомив раніше прем'єр-міністр Олексій Гончарук, це євроінтеграційний засідання уряду.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/17/novyna/polityka/kabmin-skasuvav-obmezhennya-taryfiv-opalennya-haryachu-vodu"/>
        <a href="https://www.slovoidilo.ua/2019/11/16/novyna/polityka/uryad-proholosuvav-bezviz-marshallovymy-ostrovamy"/>
        <a href="https://www.slovoidilo.ua/2019/11/15/novyna/polityka/kabmin-pryznachyv-predstavnyka-verxovnij-radi"/>
        <a href="https://www.slovoidilo.ua/2019/11/20/novyna/polityka/kabmin-rozkryv-dani-systemy-monitorynhu-uhody-pro-asocziacziyu-yes"/>
      </related>
    </article>
  </body>
</html>