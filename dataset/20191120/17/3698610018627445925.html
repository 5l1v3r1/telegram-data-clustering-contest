<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/skulpturu-benksi-znyali-z-torgiv-u-londoni-330336_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T17:24:00+00:00"/>
    <meta property="og:title" content="Скульптуру Бенксі зняли з торгів у Лондоні"/>
    <meta property="og:description" content="Колишній власник стверджує, що скульптуру викрали."/>
  </head>
  <body>
    <article>
      <h1>Скульптуру Бенксі зняли з торгів у Лондоні</h1>
      <h2>Колишній власник стверджує, що скульптуру викрали.</h2>
      <address>
        <time datetime="2019-11-20T17:24:00+00:00">20 Nov 2019, 17:24</time>
      </address>
      <p>Скульптуру <a href="https://dt.ua/CULTURE/kartinu-benksi-pro-britanskiy-parlament-prodali-za-12-2-milyona-dolariv-325329_.html"><b>Бенксі</b></a> "П'яниця", яка була виставлена на аукціон Sotheby's, зняли з торгів в останній момент. Оціночна вартість лота становила мільйон фунтів стерлінгів (приблизно 1,3 мільйона доларів).</p>
      <p>Як повідомляє <a href="https://www.theguardian.com/artanddesign/2019/nov/19/sothebys-pulls-stolen-banksy-sculpture-the-drinker-from-auction">The Guardian</a>, це сталося через два дні після того, як колишній власник заявив, що скульптуру викрали, але, за словами представників аукціонного дому, подія ніяк не пов'язана з його заявою.</p>
      <p>"П'яниця" - скульптура заввишки 180 сантиметрів, яка пародіює "Мислителя" Огюста Родена, але на голову їй був надітий дорожній конус. Бенксі залишив її на загальний огляд у 2004 році на площі на Шафтсбері-авеню в центрі Лондона.</p>
      <p>Художник Енді Лінк викрав її і вимагав у Бенксі викуп у розмірі п'ять тисяч фунтів. Бенксі запропонував дві тисячі фунтів і каністру бензину, за допомогою якого "П'яницю" можна було спалити.</p>
      <p>За твердженням Лінка, скульптура стояла в його саду, але була викрадена кілька років тому. Сам же він вважає себе її повноправним власником. Представники аукціонного дому зателефонували йому вранці 19 листопада і повідомили, що "П'яницю" зняли з торгів, але ця подія не пов'язана з його скаргою, скульптуру зняли "на вимогу товаровідправника".</p>
      <p>Лінк, у якого залишився конус, заявив, що хотів би зустрітися з власником скульптури, возз'єднати її з конусом, а потім продати, поділивши виручені гроші навпіл. Свою частину суми, за твердженням Лінка, він би витратив на благодійність.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>5 жовтня на торги аукціонного дому Sotheby's була виставлена картина Бенксі "Дівчинка з кулею". Відразу після того, як <a href="https://dt.ua/CULTURE/kartina-benksi-samoznischilas-pislya-zavershennya-torgiv-na-aukcioni-290340_.html"><b>удар молотка сповістив про продаж картини, вона була розрізана вбудованим в раму шредером.</b></a> Покупниця картини вирішила не скасовувати угоду, а саме полотно отримало нову назву.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>