<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_556356310_SU_preizbra_prof_Anastas_Gerdjikov_za_svoy_rektor"/>
    <meta property="og:site_name" content="webcafé"/>
    <meta property="article:published_time" content="2019-11-20T17:44:00+00:00"/>
    <meta property="og:title" content="СУ преизбра проф. Анастас Герджиков за свой ректор"/>
    <meta property="og:description" content="Проф. Анастас Герджиков е преизбран за ректор на Софийския университет &quot;Св. Климент Охридски&quot;. За него са гласували 254 от делегатите на Общото събрание на университета."/>
  </head>
  <body>
    <article>
      <h1>СУ преизбра проф. Анастас Герджиков за свой ректор</h1>
      <address><time datetime="2019-11-20T17:44:00+00:00">20 Nov 2019, 17:44</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2015/11/17/4564654/618x345.jpg"/>
        <figcaption>Герджиков се яви без конкуренция за поста<cite>Снимка: © uni-sofia.bg</cite></figcaption>
      </figure>
      <p>Проф. Анастас Герджиков е преизбран за ректор на Софийския университет "Св. Климент Охридски". За него са гласували 254 от делегатите на Общото събрание на университета.</p>
      <p>Герджиков беше и единственият кандидат за поста. Преди да бъде преизбран, той изнесе отчет за свършеното през изминалия мандат и начерта целите пред университета.</p>
      <p>Цялата дискусия по избора на ново ръквоодство продължи повече от 6 часа.</p>
      <p>След избирането си той посочи, че си поставя нови цели за следващия 4-годишен мандат, като те са свързани с повишаването на държавната субсидия, собствените приходи на университета, оптимизирането на разходите, както и осигуряването на допълнителни средства за 60% увеличение на заплатите и за ремонти и поддръжка на сградния фонд.</p>
      <p>Герджиков изтъкна, че от 1 януари 2016 г. до 1 януари тази година средната брутна работна заплата е увеличена с 53% - от 1119 лв. на 1713 лв.</p>
      <p>По негови данни през 2015-2016 г. студентите са били общо 23 330, а преподавателите - 1705. През 2019 г. студентите намалели до 20 616, а преподавателите - до 1300. Ректорът заяви, че няма да намалява броя на служителите в централната администрация и преподавателите.</p>
    </article>
  </body>
</html>