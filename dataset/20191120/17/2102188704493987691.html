<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653948/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T17:38:00+00:00"/>
    <meta property="og:title" content="Генпрокуратура: Злочевський в розшуку, провадження зупинено"/>
    <meta property="og:description" content="Підозру власнику “Бурісми” (Burisma Holdings), екс-міністру екології Миколі Злочевському було розширено, додалася стаття про розкрадання державних коштів в особливо великих розмірах, при цьому розслідування знову призупинено у зв’язку з його розшуком."/>
  </head>
  <body>
    <article>
      <h1>Генпрокуратура: Злочевський в розшуку, провадження зупинено</h1>
      <address>
        <time datetime="2019-11-20T17:38:00+00:00">20 Nov 2019, 17:38</time>
      </address>
      <p>Підозру власнику "Бурісми" (Burisma Holdings), екс-міністру екології Миколі Злочевському було розширено, додалася стаття про розкрадання державних коштів в особливо великих розмірах, при цьому розслідування знову призупинено у зв'язку з його розшуком.</p>
      <p><b>Джерело:</b> Брифінг генерального прокурора Руслана Рябошапки.</p>
      <p><b>Пряма мова:</b> "У провадженні у Злочевського була зупинка в зв'язку з розшуком, провадження було відновлено, змінено йому підозру і провадження знову зупинено".</p>
      <p><b>Деталі:</b> Генпрокурор уточнив, що в справі фактично нічого не сталося, крім розширення підозри Злочевському.</p>
      <p>Рябошапка уточнив, що в підозрі додалася стаття про розкрадання держкоштів в особливо великих розмірах.</p>
      <p>
        <b>Нагадаємо:</b>
      </p>
      <ul>
        <li>Злочевський займав посаду міністра екології та природних ресурсів в уряді прем'єр-міністра України Миколи Азарова з липня 2010 року по квітень 2012 року. В кінці 2014 року він залишив Україну, а в на початку 2015 року стало відомо, що Генпрокуратура оголосила його в розшук за підозрою в незаконному збагаченні (ч.3 ст.368-2 КК).</li>
        <li>НАБУ <a href="https://www.pravda.com.ua/news/2019/09/27/7227506/">розслідує</a> кримінальне провадження за фактом вчинення неправомірних дій чиновниками Мінекології часів президента Януковича під час видачі спеціальних дозволів на користування надрами ряду підприємств, засновником яких є Burisma Limited, а кінцевим бенефіціарним власником - Злочевський.</li>
        <li>У жовтні 2019 року генеральний прокурор Руслан Рябошапка повідомив, що Генпрокуратура <a href="https://www.pravda.com.ua/news/2019/10/4/7228111/">переглядає близько 15 справ</a>, що стосуються компанії "Бурісма", в тому числі епізод, в якому фігурує син екс-віце-президента США Джо Байдена Хантер, який займав свого часу посаду в раді директорів української газової компанії</li>
      </ul>
      <p>
        <a href="https://www.pravda.com.ua/news/2019/11/20/7232548/">Українська правда</a>
      </p>
    </article>
  </body>
</html>