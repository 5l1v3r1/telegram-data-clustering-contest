<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836887-truba-prokomentuvav-spravu-vbivstva-5-richnogo-kirila"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T17:19:00+00:00"/>
    <meta property="og:title" content="Труба прокоментував справу вбивства 5-річного Кирила"/>
    <meta property="og:description" content="КИЇВ. 20 листопада. УНН. У цьому році планується, що підозрювані у справі вбивства 5-річного Кирила будуть ознайомлені з матеріалами провадження. Про це під …"/>
  </head>
  <body>
    <article>
      <h1>Труба прокоментував справу вбивства 5-річного Кирила</h1>
      <address><time datetime="2019-11-20T17:19:00+00:00">20 Nov 2019, 17:19</time> by <a rel="author">Анна Мурашко</a></address>
      <p><b>КИЇВ. 20 листопада. УНН.</b> У цьому році планується, що підозрювані у справі вбивства 5-річного Кирила будуть ознайомлені з матеріалами провадження. Про це під час брифінгу заявив директор Державного бюро розслідувань Роман Труба, передає кореспондент <b>УНН</b>.</p>
      <p>"Найближчим часом ми розпочнемо ознайомлювати підозрюваних у справі ( вбивства Кирила - ред) з матеріалами кримінального провадження. І я сподіваюся, що це відбудеться у цьому році", - сказав Труба.</p>
      <p>Раніше <b>УНН</b> з посиланням на джерела повідомляв, що слідство обґрунтовано вважає, що <a href="https://www.unn.com.ua/uk/exclusive/1834066-stalo-vidomo-khto-zdiysniv-smertelniy-postril-u-5-richnogo-kirila">працівник патрульної поліції</a> Іван Приходько здійснив смертельний постріл, від якого загинув 5-річний Кирило Тлявов.</p>
      <p>Нагадаємо, на початку червня стало відомо, що на Київщині дитина <a href="https://www.unn.com.ua/uk/news/1804360-na-kiyivschini-ditina-otrimala-poranennya-golovi-u-naslidok-vipadkovogo-postrilu-politsiya">отримала поранення голови</a> у наслідок випадкового пострілу.</p>
      <p>Згодом з'ясувалося, що двоє поліцейських відпочивали та вживали алкоголь на подвір’ї приватного сектору у Переяславі-Хмельницькому на Київщині. Під час відпочинку чоловіки домовилися постріляти по металевих банках із вогнепальної зброї.</p>
      <p>Пізніше виявилося, що куля влучила у 5-річного хлопчика Кирила Тлявова, що був у сусідньому дворі. Дитина згодом померла у лікарні. 5 червня Кирила поховали в його рідному місті. Поліцейські були затримані.</p>
      <p>Правоохоронцям не вдалося знайти <a href="https://www.unn.com.ua/uk/news/1834089-pravookhorontsi-tak-i-ne-znayshli-znaryaddya-vbivstva-5-richnogo-kirila-tlyavova">знаряддя вбивства</a> 5-річного Кирила Тлявова на Київщині.</p>
    </article>
  </body>
</html>