<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179766/valhalla-in-arrivo-il-sequel-di-vikings"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T17:06:00+00:00"/>
    <meta property="og:title" content="Valhalla: in arrivo il sequel di Vikings"/>
    <meta property="og:description" content="La saga dei Vichinghi continuerà. Si chiamerà Valhalla il sequel di Vikings, la celebre serie che si sta avviando alla sua sesta e ultima stagione su History. Stando a quanto riportato da Deadline è Netflix ad aver ordinato 24 episodi di questo nuovo progetto, scritto, prodotto e guidato da Jeb Stuart."/>
  </head>
  <body>
    <article>
      <h1>Valhalla: in arrivo il sequel di Vikings</h1>
      <address><time datetime="2019-11-20T17:06:00+00:00">20 Nov 2019, 17:06</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/Valhalla.jpg"/>
        <figcaption>Valhalla</figcaption>
      </figure>
      <p>La saga dei Vichinghi continuerà. Si chiamerà <b>Valhalla</b> il sequel di <b><a href="https://www.davidemaggio.it/tag/vikings">Vikings</a></b>, la celebre serie che si sta avviando alla sua sesta e ultima stagione su History. Stando a quanto riportato da <i>Deadline</i> è Netflix ad aver ordinato 24 episodi di questo nuovo progetto, scritto, prodotto e guidato da Jeb Stuart.</p>
      <p><b>Vikings: Valhalla</b> inizia 100 anni dopo la conclusione della serie originale e <b>racconta le avventure dei vichinghi più famosi</b>: <b>Leif Erikson</b>, <b>Freydis</b>, <b>Harald Harada</b> e il Re Normanno Guglielmo il Conquistatore (anch’egli discendente vichingo). Questi uomini e queste donne dovranno trovare la propria strada  per la sopravvivenza in un’Europa sempre più differente e in continua evoluzione.</p>
      <blockquote>
        <i>“Sono molto entusiasta di annunciare <b>la continuazione della nostra saga dei Vichinghi</b>. So che milioni di nostri fan in tutto il mondo saranno contenti della fiducia dimostrata al nostro show da MGM e Netflix. Jeb Stuart, uno scrittore davvero meraviglioso, svilupperà <b>nuove trame e una potente visione delle storie</b> di alcuni dei più famosi Vichinghi conosciuti nella storia”</i>
      </blockquote>
      <p>ha annunciato Hirst, creatore di <i>Vikings</i> e sceneggiatore di tutti gli episodi della serie, oltre che produttore esecutivo di <i>Valhalla</i> assieme a Stuart e Morgan O’Sullivan di MGM Television. Entusiasta anche Channing Dungey, vicepresidente del dipartimento dei contenuti originali della piattaforma Netflix, che definisce il sequel <i>“tutto ciò che i fan adorano della serie: azione da brivido, ricchi personaggi e una narrazione drammatica incentrata sulla famiglia, la lealtà e il potere”.</i></p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179720/la-casa-di-carta-allo-studio-uno-spin-off-confermata-la-quinta-stagione"/>
        <a href="https://www.davidemaggio.it/archives/179483/inventing-anna-cast-shonda-rhimes-netflix"/>
        <a href="https://www.davidemaggio.it/archives/179340/the-end-of-the-fing-world-2-la-sociopatica-alyssa-indossa-un-abito-da-sposa-nei-nuovi-episodi"/>
        <a href="https://www.davidemaggio.it/archives/179175/pose-2-i-protagonisti-della-house-of-evangelista-divisi-tra-lavvento-dellaids-e-i-loro-ambiziosi-progetti-di-vita"/>
      </related>
    </article>
  </body>
</html>