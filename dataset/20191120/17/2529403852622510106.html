<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/buone-notizie-riapertura-del-cinema-di-conegliano-fine-novembre-verr%C3%A0-svelata-data-219637"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T17:51:52+00:00"/>
    <meta property="og:title" content="Buone notizie per la riapertura del cinema di Conegliano: a fine novembre verrà svelata la data"/>
    <meta property="og:description" content="CONEGLIANO - Buone notizie dall’incontro tra il sindaco Fabio Chies, Cinergia srl, nuovo gestore del cinema di Conegliano, e Hypo Tyrol Bank, avvenuto oggi pomeriggio."/>
  </head>
  <body>
    <article>
      <h1>Buone notizie per la riapertura del cinema di Conegliano: a fine novembre verrà svelata la data</h1>
      <h2>Il sindaco Chies: "Ora siamo in discesa, gran parte dei problemi è stata risolta"</h2>
      <address><time datetime="2019-11-20T17:51:52+00:00">20 Nov 2019, 17:51</time> by <a rel="author" href="http://oggitreviso.it/archivio/news/giornalista/22435" target="_blank">Roberto Silvestrin</a></address>
      <p><b>CONEGLIANO</b> - Buone notizie dall’incontro tra il sindaco <b>Fabio Chies</b>, <b>Cinergia srl</b>, nuovo gestore del cinema di Conegliano, e <b>Hypo Tyrol Bank</b>, avvenuto oggi pomeriggio.<br/><br/> <br/><br/>A riferire il buon esito del summit è lo stesso primo cittadino: “All’interno stanno già pulendo e si stanno limando le ultime questioni burocratiche. Noi abbiamo ribadito la necessità che il cinema venga aperto entro la fine di quest’anno, i gestori ci hanno detto che cercheranno anche di anticipare, se possibile. Abbiamo discusso anche delle prospettive e del futuro. Ora siamo in discesa, gran parte dei problemi è stata risolta”.<br/><br/> <br/><br/>I dettagli sull’apertura verranno diramati a fine mese. Se tutto andrà secondo i piani – e le richieste – il cinema potrebbe quindi aprire già a dicembre.<br/><br/> <br/><br/>Si chiamerà Multisala Cinergia Conegliano: “Il cinema torna a Conegliano – si legge nel nuovo sito -, buone notizie per tutti gli appassionati di nuove uscite cinematografiche, film d’autore, cinepanettoni e pellicole d’essay: sta arrivando Cinergia, il nuovo cinema di Conegliano. La multisala aprirà al posto dell’ex cinema Méliès”.</p>
    </article>
  </body>
</html>