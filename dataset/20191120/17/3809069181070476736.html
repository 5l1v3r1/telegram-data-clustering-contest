<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/weekend-journal/article/1415060/ta-fetina-orgia-sto-nva-ti-40-ti-50-ti-60-vids"/>
    <meta property="og:site_name" content="Weekend Journal | gazzetta.gr"/>
    <meta property="article:published_time" content="2019-11-20T17:03:00+00:00"/>
    <meta property="og:title" content="Τα φετινά... όργια στο ΝΒΑ: Τι 40, τι 50, τι 60! (vids)"/>
    <meta property="og:description" content="Οι σταρ της λίγκας έχουν... ξεφύγει στο σκοράρισμα σε αρκετά ματς της σεζόν και το GWJ μάζεψε τα καλύτερα φετινά... όργια (από 40 πόντους και πάνω)."/>
  </head>
  <body>
    <article>
      <h1>Τα φετινά... όργια στο ΝΒΑ: Τι 40, τι 50, τι 60! (vids)</h1>
      <h2>Οι σταρ της λίγκας έχουν... ξεφύγει στο σκοράρισμα σε αρκετά ματς της σεζόν και το GWJ μάζεψε τα καλύτερα φετινά... όργια (από 40 πόντους και πάνω).</h2>
      <address><time datetime="2019-11-20T17:03:00+00:00">20 Nov 2019, 17:03</time> by <a rel="author" href="http://www.gazzetta.gr/taxonomy/term/44897" target="_blank">Νίκος Καρφής</a></address>
      <p>Ακόμα έχουμε Νοέμβριο, αλλά ήδη τα ματάκια μας έχουν δει απίθανα πράγματα στο ΝΒΑ.</p>
      <p>Οι 40άρες είναι πλέον συνήθεια για το κορυφαίο πρωτάθλημα μπάσκετ του κόσμου και το Gazzetta Weekend Journal μάζεψε όλες τις φετινές εμφανίσεις που το κοντέρ έγραψε 40, 50 ακόμα και 60.</p>
      <p>Πάμε να τις δούμε!</p>
      <p>
        <b>Ντάμιαν Λίλαρντ (60 πόντοι vs Νετς)</b>
      </p>
      <p>Ο Dame βρίσκεται στην κορυφή της λίστας, αφού σεληνιάστηκε στο ματς των Μπλέιζερς με τους Νετς. Ο ηγέτης του Πόρτλαντ έκανε παπάδες με 60 πόντους, 4 ριμπάουντ και 5 ασίστ, ενώ δεν έχασε βολή στο ματς. Είχε 15/15 προσπάθειες από τη γραμμή της φιλανθρωπίας. Στο ματς σούταρε με 19/33. Το τρελό της ιστορίας είναι πως η ομάδας του έχασε με 119-115. Να έχεις βάλει 60 και να χάνεις. Δεν θες να σου τύχει.</p>
      <figure>
        <iframe src="https://www.youtube.com/embed/4FG_ExEvKxg" width="640" height="360" data-service="Youtube" scrolling="no"/>
      </figure>
      <p>
        <b>Tζέιμς Χάρντεν (59 πόντοι vs Ουίζαρντς)</b>
      </p>
      <p>Δεν υπήρχε αμφιβολία πως ο Μούσιας θα βρίσκεται σε αυτή τη λίστα. Είναι ο κορυφαίος σκόρερ στο πρωτάθλημα και είπε να το δείξει και κόντρα στους πρωτευουσιάνους. Το κοντέρ σταμάτησε στους 59, κάτι που αποτελεί την 2η κορυφαία επίδοση για φέτος. Κόντρα στους μάγους σούταρε με 18/34, ενώ έχασε μόλις μια βολή (17/18). Δεν ξέχασε να πασάρει, αφού άγγιξε το double double, έχοντας 9 ασίστ. Θα τον δείτε κι άλλη φορά στη λίστα.</p>
      <figure>
        <iframe src="https://www.youtube.com/embed/zs_ywp89qaM" width="640" height="360" data-service="Youtube" scrolling="no"/>
      </figure>
      <p>
        <b>Ντ'Άντζελο Ράσελ (52 πόντοι vs Tίμπεργουλβς)</b>
      </p>
      <p>Ο Ράσελ έχει μείνει πλέον μόνος του να φυλά τις Θερμοπύλες στους ουόριορς, αφού όλοι οι υπόλοιποι παιχταράδες της ομάδας βρίσκονται στα... πιτς. Με τη Μινεσότα... απασφάλισε, αφού φόρτωσε το καλάθι της με 52 πόντους σε μια φοβερή βραδιά. Πήρε 37 προσπάθειες και ευστόχησε στις 19, ενώ κατέβασε 9 ριμπάουντ και μοίρασε 5 ασίστ. Αυτό όμως δεν ήταν αρκετό για την ομάδα του. Οι πολεμιστές γνώρισαν ακόμα μια ήττα τη φετινή σεζόν</p>
      <figure>
        <iframe src="https://www.youtube.com/embed/tmeMcLNx8jo" width="640" height="360" data-service="Youtube" scrolling="no"/>
      </figure>
      <p>
        <b>Κάιρι Ίρβινγκ (50 πόντοι vs Τίμπεργουλβς)</b>
      </p>
      <p>Ο Uncle Drew έχει ξεκινήσει εξαιρετικά σε ατομικό επίπεδο τη σεζόν με τους Νετς, αλλά δεν συμβαίνει το ίδιο και με το Μπρούκλιν το οποίο ψάχνει να βρει την ταυτότητα του. Ο Κάιρι είχε δαγκώσεις τους λύκους στις 23 Οκτώβρη, αφού τρέλανε κόσμο με 50 πόντους.  Είχε 17/33 σουτ ενώη ήταν σημαντικός και σε άλλους τομείς του παιχνιδιού. Μέτρησε 8 ριμπάουντ και 7 ασίστ σε ένα βράδυ που θέλει να επαναλάβει και στο μέλλον, κάτι που μοιάζει πολύ πιθανό.</p>
      <figure>
        <iframe src="https://www.youtube.com/embed/7kSyQpykPjc" width="640" height="360" data-service="Youtube" scrolling="no"/>
      </figure>
      <p>
        <b>Τζέιμς Χάρντεν (47 πόντοι vs Κλίπερς)</b>
      </p>
      <p>Δεύτερη παρουσία του Μούσια στη λίστα και δεν γίνεται διαφορετικά. Ο άνθρωπος είναι walking bucket όπως λένε και οι Αμερικάνοι. Δεν σταματά να εκτελεί και κάτι τέτοιο έκανε και κόντρα στους Κλίπερς. Είχε 50άρα με 12/26 σουτ, ενώ μοίρασε 7 ασιστ και κατέβασε 6 ριμπάουντ. Έχασε μόλις 1 βολή στις 17 που επιχείρησε και καθάρισε μόνος του τους Κλίπερς, μια ομάδα που είναι φαβορί για το πρωτάθλημα.</p>
      <figure>
        <iframe src="https://www.youtube.com/embed/x53_VI2udCE" width="640" height="360" data-service="Youtube" scrolling="no"/>
      </figure>
      <p>
        <b>Μπράντλεϊ Μπιλ (46 πόντοι vs Ρόκετς)</b>
      </p>
      <p>Ο Τζον Ουόλ δεν θα αγωνιστεί καθόλου μέσα στη σεζόν και έτσι ο Μπιλ έχει μείνει αβοήθητος σε μια μεταβατική σεζόν για την Ουάσινγκτον. Αυτό βέβαια δεν τον πτόησε στο ματς με τους Ρόκετς. Ο ηγέτης των Ουίζαρντς είχε κέφια και το κοντέρ σταμάτησε στους 46 πόντους με το εξαιρετικό 14/20 εντός πεδιάς. Επίσης είχε 8 ασίστ και 6 ριμπάουντ σε μια εμφάνιση που δείχνει την τεράστια κλάση του.</p>
      <figure>
        <iframe src="https://www.youtube.com/embed/vdTsHIpcARU" width="640" height="360" data-service="Youtube" scrolling="no"/>
      </figure>
      <p>
        <b>Πασκάλ Σιάκαμ (44 πόντοι vs Πέλικανς)</b>
      </p>
      <p>Ότι και να πει κανείς για αυτό το παιδί είναι λίγο. Ο ορισμός της δουλειάς και της συνεχούς βελτιώσης. Πέρυσι αναδείχθηκε πιο βελτιωμένος παίκτης και φέτος είναι στην κουβέντα για MVP της σεζόν, οδηγώντας τους πρωταθλητές Ράπτορς σε φοβερό ξεκίνημα στην μετά-Λέοναρντ εποχή. Κόντρα στους πελεκάνους, φανέρωσε τα προσόντα του στο έπακρο και έφτασε στους 44 πόντους με 17/28 σουτ, ενώ κατέβασε και 10 ριμπάουντ. Ο Πασκάλ ήρθε για να μείνει!</p>
      <figure>
        <iframe src="https://www.youtube.com/embed/HATC34YWVS0" width="640" height="360" data-service="Youtube" scrolling="no"/>
      </figure>
      <p>
        <b>Μπράντλεϊ Μπιλ (44 πόντοι vs Σέλτικς)</b>
      </p>
      <p>Πάλι ο Μπιλ, αυτή τη φορά στην καλύτερη ομάδα της λίγκας βάσει ρεκόρ, τους ανανεωμένους φέτος Σέλτικς. Ο ηγέτης της Ουάσιγκτον σε άλλη μια εμφάνιση όνειρο. Ήταν καυτός κόντρα στους Κέλτες και έτσι κατάφερε να σκοράρει 44 πόντους και να τους αναγκάσει να φτάσουν στους 140 πόντους για να καταφέρουν να τον νικήσουν. Είχε 6 ασιστ και 5 ριμπάουντ και έδειξε πως ανήκει στην αφρόκρεμα του ΝΒΑ.</p>
      <figure>
        <iframe src="https://www.youtube.com/embed/m2UmWBD4Qjg" width="640" height="360" data-service="Youtube" scrolling="no"/>
      </figure>
      <p>
        <b>Τζέιμς Χάρντεν (44 πόντοι vs Γκρίζλις)</b>
      </p>
      <p>Ο μοναδικός παίκτης με 4 παρουσίες στη λίστα όπως θα δείτε παρακάτω. Μόνο αυτός έχει ξεπεράσει 4 φορές φέτος τους 40 πόντους, κάτι που φανερώνει πολλά για τους αμέτρητους τρόπους που έχει για να βάλει τη μπάλα στο αντίπαλο καλάθι. Με τους Γκρίζλις συνδύασε στους 44 πόντους και με ένα ωραίο double-double, καθώς είχε 11 ασίστ. Το Μέμφις και οι αρκούδες του δεν ήταν αρκετές για να περιορίσουν τον κορυφαίο σκόρερ του ΝΒΑ και η ζημιά έγινε.</p>
      <figure>
        <iframe src="https://www.youtube.com/embed/lNVLNOKdczA" width="640" height="360" data-service="Youtube" scrolling="no"/>
      </figure>
      <p>
        <b>Τρέι Γιανγκ (42 vs Νάγκετς) και Τζέιμς Χάρντεν (42 vs Μπουλς)</b>
      </p>
      <p>Το παιδί θαύμα της Ατλάντα που κάνει πράματα και θάματα τόσο εκτελεστικά όσο και οργανωτικά. Εξαιρετικός σουτέρ και σπουδαίος ντριμπλέρ και πασέρ. Απέναντι σε μια καλή ομάδα του ΝΒΑ όπως οι Νάγκετς είπε να τους μείνει αξέχαστος και τους έβαλε 42 πόντους στο κεφάλι, έχοντας και 11 ασίστ. Στους 42 έφτασε και ο απίθανος Μούσιας κόντρα στο Σικάγο. Ασταμάτητος ο Χάρντεν και μένει ν δούμε πόσες φορές φέτος θα ξεπεράσει τους 40 και αν θα καταφέρει να πάει πάνω από τους 60 και γιατί όχι να τον δούμε να ξεπερνά τους 70. Χάρντεν είναι αυτός, ξέρει πολύ καλά τη δουλειά.</p>
      <figure>
        <iframe src="https://www.youtube.com/embed/N2ZByqLkcb4" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/TUEahPDNEYk" width="640" height="360" data-service="Youtube" scrolling="no"/>
      </figure>
      <p>*40 πόντους έχουν βάλει οι Μπούκερ, Ουίγκινς, Ντέιβις, Ίνγκραμ και φυσικά ο Χάρντεν!</p>
      <p>** Η λίστα αφορά παιχνίδια που έγιναν μέχρι και ξημερώματα της Παρασκευής 15 Νοέμβρη</p>
    </article>
  </body>
</html>