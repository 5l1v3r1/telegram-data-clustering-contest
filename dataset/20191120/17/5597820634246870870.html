<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/zinas-vieglaja-valoda/zinas-vieglaja-valoda-20-novembri.a339059/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T17:37:00+00:00"/>
    <meta property="og:title" content="Ziņas vieglajā valodā 20. novembrī"/>
    <meta property="og:description" content="Ziņas vieglajā valodā 20. novembrī."/>
  </head>
  <body>
    <article>
      <h1>Ziņas vieglajā valodā 20. novembrī</h1>
      <address><time datetime="2019-11-20T17:37:00+00:00">20 Nov 2019, 17:37</time> by <a rel="author" href="https://www.lsm.lv/autors/matiss-rutks/" target="_blank">Matīss Rutks</a></address>
      <p>
        <b>Ziņas vieglajā valodā 20. novembrī.</b>
      </p>
      <figure>
        <audio src="https://static.lsm.lv/media/2019/11/c4si.mp3"/>
        <figcaption>Ziņas vieglajā valodā 20. novembrī<cite>Matīss Rutks</cite></figcaption>
      </figure>
      <h3>Latvija iesniedz ziņojumu par cīņu pret naudas atmazgāšanu</h3>
      <p>Latvija iesniedza ziņojumu par „Moneyval” rekomendāciju izpildi.</p>
      <p>Dokuments attiecas uz progresu cīņā pret naudas atmazgāšanu.</p>
      <p>Latvija pēdējā gada laikā veica nopietnas reformas.</p>
      <p>Tā norādīja Finanšu izlūkošanas dienesta vadītāja Ilze Znotiņa.</p>
      <p>Starptautiskā ekspertu grupa par ziņojumu diskutēs decembrī.</p>
      <h3>EK pozitīvi novērtē Latvijas nākamā gada budžetu</h3>
      <p>Latvijas nākamā gada budžets atbilst Eiropas Savienības prasībām.</p>
      <p>Tādu secinājumu pauda Eiropas Komisija.</p>
      <p>Tomēr Latvijai iesaka budžeta deficīta samazinājumu.</p>
      <p>Papildu nauda prioritātēm jāmeklē ar nodokļu reformu.</p>
      <p>Tā norādīja Eiropas Komisijas priekšsēdētāja vietnieks Valdis Dombrovskis.</p>
      <p>Viņš pārstāv partiju „Jaunā Vienotība”.</p>
      <h3>Rīgas domē vairākums saredz ārkārtas vēlēšanas</h3>
      <p>Neatkarīgo deputātu frakcija atbalstīs opozīcijas mēra kandidātu.</p>
      <p>To trešdien, 20. novembrī, apliecināja tās vadītājs Valērijs Petrovs.</p>
      <p>Šādam scenārijam politiķi gatavi bez nekādiem nosacījumiem.</p>
      <p>Patlaban Rīgas domes koalīcija ir mazākumā.</p>
      <p>Tās sastāvā ir 28 politiķi no 60 deputātiem.</p>
      <p>Tādējādi vairākums domnieku nākotnē saredz ārkārtas vēlēšanas.</p>
      <h3>NEPLP aptur 9 TV kanālu retranslāciju</h3>
      <p>Mediju uzraugs apturēja deviņu televīzijas kanālu retranslāciju.</p>
      <p>Lēmums saistīts ar vienu holdingu.</p>
      <p>Tā patiesais labuma guvējs atrodas sankciju sarakstā.</p>
      <p>Tā norādīja Nacionālajā elektronisko plašsaziņas līdzekļu padomē (NEPLP).</p>
      <h3>Valdība varēs nomainīt LU rektora pienākumu izpildītāju</h3>
      <p>Valdībai būs tiesības uz Latvijas Universitātes rektora pienākuma izpildītāja nomaiņu.</p>
      <p>Tā trešdien, 20. novembrī, lēma tiesa.</p>
      <p>Tā atstāja spēkā pirmās instances lēmumu.</p>
      <p>Tas aizliedz jaunas rektora vēlēšanas.</p>
      <p>Patlaban rektora vietas izpildītājs ir Indriķis Muižnieks.</p>
      <h3>Izraēla veic uzlidojumus Sīrijā</h3>
      <p>Izraēla veica uzlidojumus Sīrijas galvaspilsētai Damaskai.</p>
      <p>Izraēla mērķēja uz valdības un Irānas bruņotajiem formējumiem.</p>
      <p>Šādi Izraēla rīkojās pēc saņemtā raķešu uzbrukuma.</p>
      <p>Bet vairumu uzlidojumu Damaska pārtvēra un neitralizēja.</p>
      <p>Tā apgalvoja Sīrijā.</p>
      <h3>ASV vēstnieku spieduši sadarboties ar Trampa advokātu</h3>
      <p>ASV vēstniekam Eiropas Savienībā spiesta sadarbība ar ASV prezidenta Donalda Trampa advokātu.</p>
      <p>To trešdien, 20. novembrī, liecībā atklāja Gordons Sondlends.</p>
      <p>Šāda nepieciešamība viņam bija Ukrainas jautājumos.</p>
      <p>Par notiekošo zināja arī ASV valsts sekretārs Maiks Pompeo.</p>
      <p>Tā norādīja diplomāts.</p>
      <p>Viņš ir viens no lieciniekiem impīčmenta izmeklēšanā pret Trampu.</p>
      <h3>Izraēlā atkal gaidāmas vēlēšanas</h3>
      <p>Izraēlā palielinās parlamenta vēlēšanu varbūtība.</p>
      <p>Potenciālais premjera amata kandidāts trešdien, 20. novembrī, neguva atbalstu.</p>
      <p>Viņam nav pietiekami daudz politisko domubiedru.</p>
      <p>Tādējādi valstī gaidāmas jaunas vēlēšanas.</p>
      <p>Tas būs jau trešais balsojums gada laikā.</p>
      <h4>„Grammy” nomināciju līderis ir „Lizzo”</h4>
      <p>Pasaules godalgai „Grammy” lielākais nomināciju skaits „Lizzo”.</p>
      <p>Amerikāņu dziedātāju un reperi izvirzīja 8 nominācijām.</p>
      <p>Vismaz četrās kategorijās žūrija pieteica Arianu Grandi un Bejonsē.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-19-novembri.a338933/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-18-novembri.a338819/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-17novembri.a338745/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-16novembri.a338681/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-15-novembri.a338609/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-14-novembri.a338476/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-13-novembri.a338354/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-12novembri.a338216/"/>
      </related>
    </article>
  </body>
</html>