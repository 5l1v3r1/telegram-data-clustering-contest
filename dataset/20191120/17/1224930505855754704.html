<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/os-chomu-potribno-zhuvati-gumku-pislya-kozhnogo-prijomu-yizhi_n169864"/>
    <meta property="og:site_name" content="Радіо Максимум"/>
    <meta property="article:published_time" content="2019-11-20T17:19:00+00:00"/>
    <meta property="og:title" content="Ось чому потрібно жувати гумку після кожного прийому їжі - Радіо Максимум"/>
    <meta property="og:description" content="Стоматологи рекомендують виробити нову звичку, яка позитивно вплине на здоров'я ваших зубів. На їхню думку, після кожного прийому їжі потрібно жувати гумку. Для чого це робити – читайте далі!"/>
  </head>
  <body>
    <article>
      <h1>Ось чому потрібно жувати гумку після кожного прийому їжі - Радіо Максимум</h1>
      <address><time datetime="2019-11-20T17:19:00+00:00">20 Nov 2019, 17:19</time> by <a rel="author">Лазур Назарій</a></address>
      <p>
        <b>Стоматологи рекомендують виробити нову звичку, яка позитивно вплине на здоров'я ваших зубів. На їхню думку, після кожного прийому їжі потрібно жувати гумку. Для чого це робити – читайте далі!</b>
      </p>
      <p>Виявилося, жування гумки після прийому їжі може захистити зуби від карієсу. Це відбувається завдяки більшому виробленню слини, яка змиває шкідливі бактерії. Втім, вчені наполягають, що жуйка не повинна містити цукру.</p>
      <related>
        <h4>І ще:</h4>
        <a href="https://maximum.fm/yak-pravilno-chistiti-zubi-poradi-stomatologiv_n167991"/>
      </related>
      <p>Дослідники оцінили величезну кількість наукових робіт, присвячених цьому питанню, проведених за останні 50 років. Встановлено, що жувальні гумки без цукру <b>зменшують ризик карієсу на 28%</b>, якщо люди вживають їх після прийому їжі, як це нерідко і рекомендують стоматологи.</p>
      <p>Це відбувається завдяки тому, що в роті виробляється більша кількість слини. А вона допомагає нейтралізувати та змивати кислоти, що формуються під час прийому їжі. Ці кислоти зазвичай затримуються у ротовій порожнині і на зубах приблизно протягом 20 хвилин після харчування.</p>
      <figure>
        <img src="https://maximum.fm/uploads/640w_DIR/media_news/2019/11/5dd54abce8617670595445.jpg"/>
        <figcaption>Жуйку бажано жувати після кожного прийому їжі</figcaption>
      </figure>
      <p>Використання жувальної гумки з цукром теж збільшує вироблення слини, але цукор викликає гниття зубів, він перетворюється на плівку, коли вступає в реакцію з бактеріями в порожнині рота. Дослідники також стверджують, що штучні підсолоджувачі в жувальних гумках на кшталт ксиліту і сорбіту допомагають зберігати стерильність порожнини рота.</p>
      <p>Ці підсолоджувачі збільшують вироблення білків в імунній системі, які борються з бактеріями, що викликають гниття зубів. Такий висновок зробили вчені з Королівського коледжу Лондона, які провели метааналіз досліджень, опублікованих з 1970 року.</p>
      <p>Відзначимо, що вплив жувальних гумок без цукру досі обговорюється в науковому світі. Вчені висловлювали припущення, що вони можуть захищати від карієсу, якщо їх вживати відразу після прийому їжі. Але інші говорять, що жуйки з різного роду фруктовими ароматами руйнують емаль, тобто шкодять зубам.</p>
      <related>
        <h4>Читайте також:</h4>
        <a href="https://maximum.fm/5-produktiv-yaki-negativno-vplivayut-na-zdorovya-zubiv_n168289"/>
      </related>
      <p>Джерело: <a href="https://www.dailymail.co.uk/health/article-7697539/Why-chew-sugar-free-gum-avoid-teeth-rotting.html#Marlon">Daily Mail</a></p>
      <related>
        <h4>До теми</h4>
        <a href="https://maximum.fm/ukrayinski-zirki-i-sportsmeni-zapisali-potuzhne-video-do-dnya-gidnosti-ta-svobodi-2019_n169855"/>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
        <a href="https://maximum.fm/aktualnij-lajfhak-dlya-vodiyiv-shcho-robiti-yakshcho-zamerz-zamok_n169034"/>
      </related>
    </article>
  </body>
</html>