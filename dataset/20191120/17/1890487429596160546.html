<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520751-budouci-centrum-bmw-na-sokolovsku-emisni-povolenky-odstranovani-nasledku-dulni-cinnosti/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T17:58:35+00:00"/>
    <meta property="og:title" content="Budoucí centrum BMW na Sokolovsku, emisní povolenky, odstraňování následků důlní činnosti. Vicepremiér a ministr průmyslu a obchodu Karel Havlíček jed"/>
    <meta property="og:description" content="Publikováno: 20.11.2019 Autor: Odbor komunikace 01400 V Karlovarském kraji dnes jednal průmyslu a obchodu Karel Havlíček. Společně s hejtmankou Janou Mračkovou Vildumetzovou, se zástupci BMW Group, agentury CzechInvest a představiteli společnosti..."/>
  </head>
  <body>
    <article>
      <h1>Budoucí centrum BMW na Sokolovsku, emisní povolenky, odstraňování následků důlní činnosti. Vicepremiér a ministr průmyslu a obchodu Karel Havlíček jed</h1>
      <address><time datetime="2019-11-20T17:58:35+00:00">20 Nov 2019, 17:58</time> by <a rel="author">mpo.cz</a></address>
      <p>Publikováno:<br/>20.11.2019<br/>Autor:<br/>Odbor komunikace 01400</p>
      <p>V <a href="https://regiony.kurzy.cz/kraj/karlovarsky/">Karlovarském kraji</a> dnes jednal <a href="https://www.kurzy.cz/makroekonomika/prumysl/">průmyslu</a> a obchodu Karel Havlíček. Společně s hejtmankou Janou Mračkovou Vildumetzovou, se zástupci <a href="https://www.kurzy.cz/akcie-nemecko/bmw-7028/">BMW</a> Group, agentury CzechInvest a představiteli společnosti Sokolovská <a href="https://www.kurzy.cz/obec/uhelna/">uhelná</a> se zabývali plánovanou výstavbou zkušebního centra <a href="https://www.kurzy.cz/akcie-nemecko/bmw-7028/">BMW</a> na Podkrušnohorské výsypce u Sokolova či cenami emisních povolenek.</p>
      <p>Ministr upozornil, že dopad růstu cen emisních povolenek na <a href="https://akcie-cz.kurzy.cz/akcie/region-2277/">region</a> bude velký a zároveň s útlumem těžby ovlivní budoucnost stovek pracovníků společnosti Sokolovská <a href="https://www.kurzy.cz/obec/uhelna/">uhelná</a> a navazujících provozů.<i> „Dnes společnost zaměstnává okolo 4 tisíc lidí. Vzhledem k tomu, že bude muset řešit stále rostoucí ceny emisních povolenek a dekarbonizaci, tedy útlum těžby v oblasti, je nutné v první řadě připravit <a href="https://prace.kurzy.cz/urad-prace/volna-mista/">pracovní místa</a> pro pracovníky, kteří se po uzavření dolů budou muset přesunout jinam. Sokolovská <a href="https://www.kurzy.cz/obec/uhelna/">uhelná</a> i <a href="https://regiony.kurzy.cz/kraj/karlovarsky/">Karlovarský kraj</a> k tomu přistupují velmi aktivně, kraj už dnes vytváří pro prvních několik set lidí nové pracovní příležitosti, ve spolupráci s <a href="https://prace.kurzy.cz/urad-prace/">Úřadem práce</a> vzniknou rekvalifikační programy, kontaktní místo. Díky aktivitě paní hejtmanky bylo navíc Sokolovsko zařazeno mezi 6 uhelných regionů v <a href="https://www.kurzy.cz/tema/evropa/">Evropě</a>, kterým se dostane zvláštní podpory. Do kraje, který patří mezi tři strukturálně postižené regiony, půjdou samozřejmě i prostředky od státu,“ </i>uvádí <b>vicepremiér a</b> <b>ministr <a href="https://www.kurzy.cz/makroekonomika/prumysl/">průmyslu</a> a obchodu Karel Havlíček </b>a dodává: <i>„Připravujeme nové zdroje v rámci podpory podnikání či rozvoje průmyslových areálů, <a href="https://www.kurzy.cz/investice/">investic</a> do provozů, které nebudou montovnami, ale nabídnou <a href="https://www.kurzy.cz/prace/">práci</a> s vyšší přidanou hodnotou.“</i></p>
      <p>Jako příklad uvedl investici <a href="https://www.kurzy.cz/akcie-nemecko/bmw-7028/">BMW</a> Group, tedy výstavbu zkušebního centra na Podkrušnohorské výsypce, která se uskuteční díky úsilí kraje, Sokolovské uhelné a za podpory vlády. Podle něj jde o projekt, který ve středu <a href="https://www.kurzy.cz/tema/evropa/">Evropy</a> nemá obdoby.<i> „<a href="https://www.kurzy.cz/akcie-nemecko/bmw-7028/">BMW</a> počítá se vznikem 250 <a href="https://prace.kurzy.cz/urad-prace/volna-mista/">pracovních míst</a>, dalších 500 bude vázáno na dodavatelsko – odběratelské řetězce a přitom se zde zaměří na vyšší technologie, rozvoj vědy a výzkumu,“ </i>říká <b>ministr.</b> Zástupci <a href="https://www.kurzy.cz/akcie-nemecko/bmw-7028/">BMW</a> Group navíc potvrdili, že v současnosti pokračují v navázání vztahů se Západočeskou univerzitou v Plzni, koncern je v Sokolově hlavním partnerem Dětské technické univerzity Fakulty strojní Západočeské univerzity, spolupracuje se středními školami technického směru v Ostrově i v Sokolově.</p>
      <p>Na realizaci <a href="https://www.kurzy.cz/investice/">investice</a> <a href="https://www.kurzy.cz/akcie-nemecko/bmw-7028/">BMW</a> se v této chvíli podílí i <a href="https://regiony.kurzy.cz/kraj/karlovarsky/">Karlovarský kraj</a>, který buduje <a href="https://www.kurzy.cz/doprava/">dopravní</a> napojení na Podkrušnohorskou výsypku, bude také stavět dobíjecí stanice a parkoviště. <b>Hejtmanka Jana Mračková Vildumetzová</b> upozorňuje: <i>„Příprava nových <a href="https://prace.kurzy.cz/urad-prace/volna-mista/">pracovních míst</a> pro zaměstnance Sokolovské uhelné a jejích provozů je pro nás prvořadá věc. Velmi oceňujeme, že nám byl ze <a href="https://volby.kurzy.cz/strany">strany</a> pana ministra přislíben tlak na agenturu CzechInvest, která by měla v budoucnu směrovat investory hledající zázemí pro <a href="https://www.kurzy.cz/prace/">práci</a> s přidanou hodnotou do <a href="https://regiony.kurzy.cz/kraj/karlovarsky/">Karlovarského kraje</a>, protože <a href="https://akcie-cz.kurzy.cz/akcie/region-2277/">region</a> nutně potřebuje nabízet kvalifikovaná místa. Ráda bych ale také zdůraznila, že s útlumem těžby sice zaniknou pracovní příležitosti, na druhé <a href="https://volby.kurzy.cz/strany">straně</a> Sokolovská <a href="https://www.kurzy.cz/obec/uhelna/">uhelná</a> zároveň už dnes dělá kroky k významnému snížení emisí. Do <a href="https://www.kurzy.cz/finance/2021/">roku 2021</a> se sníží produkce CO2 z 5 milionů tun na 3 miliony ročně a to už je hmatatelný počátek transformace.“</i></p>
      <p>Karel Havlíček se v rámci pracovní na Sokolovsku také setkal se starosty a diskutoval s nimi o otázkách, které jsou se vznikem centra <a href="https://www.kurzy.cz/akcie-nemecko/bmw-7028/">BMW</a> v <a href="https://regiony.kurzy.cz/kraj/karlovarsky/">Karlovarském kraji</a> spojeny. S představiteli obcí i investorem se shodl, že projekt je příkladnou ukázkou souladu názorů pěti různých subjektů: seriózního komerčního subjektu, vlády, kraje, municipalit a Sokolovské uhelné. Zaznělo i to, co by tamní <a href="https://volby.kurzy.cz/stan/">starostové</a> v současné době pro zlepšení života v obcích nejvíc potřebovali: rychlé změny stavebního <a href="https://zakony.kurzy.cz/">zákona</a>, <a href="https://www.kurzy.cz/investice/">investice</a> do průmyslových zóna urychlené zahájení stavby vývojového parku <a href="https://www.kurzy.cz/akcie-nemecko/bmw-7028/">BMW</a>.</p>
      <p>Poslední <a href="https://www.kurzy.cz/obec/zastavka/">zastávka</a> dnešního výjezdu vicepremiéra byla v Kynšperku nad Ohří. Se starostou Tomášem Svobodou Karel Havlíček jednal o podmáčených domech v obci. Spodní voda se do <a href="https://regiony.kurzy.cz/katastr/">nemovitostí</a> dostává z nedalekých historických důlních děl poté, co se z nich přestala odčerpávat voda. Poškození vlivem spodní vody se týká asi 22 domů. <b>Ministr</b> řekl: <i>"Bude se přistupovat individuálně ke každému majiteli, už proto, že každý dům je poškozený jinak. Ke každému se vezme soudní znalec, ke každému se vezme projektant a vyhodnotí se stav a na individuální bázi se domluví sanační <a href="https://www.kurzy.cz/prace/">práce</a>. Ty půjdou na účet státu, respektive Palivového kombinátu <a href="https://www.kurzy.cz/obec/usti-okres-vsetin/">Ústí</a>."</i></p>
      <p>Důvodem stoupání spodní vody jsou právě bývalá důlní díla. Těžba v nich sice skončila už ve 40. letech minulého století, ale až do roku 2011 důlní vodu odčerpávala Sokolovská <a href="https://www.kurzy.cz/obec/uhelna/">uhelná</a>, i když k tomu neměla žádnou povinnost. Důlní díla pak přešla pod správu ministerstva životního prostředí a od roku 2015 se o ně stará Palivový kombinát <a href="https://www.kurzy.cz/obec/usti-okres-vsetin/">Ústí</a> (PKÚ). Ten by měl být také tím, který začne problémy obyvatel v Kynšperku řešit, i když není viníkem současné situace. V Kynšperku tak má mimo jiné linku, na kterou se mohou majitelé poškozených domů obracet, a samozřejmě také spolupracuje s městem <a href="https://www.kurzy.cz/obec/kynsperk-nad-ohri/">Kynšperk nad Ohří</a>. Sanace poškozených domů by mohla začít na začátku příštího roku a stát až miliony <a href="https://www.kurzy.cz/koruna/">korun</a>. Karel Havlíček se chce do Kynšperka vrátit a prověřit, jak pomoc ze <a href="https://volby.kurzy.cz/strany">strany</a> PKÚ pokračuje.</p>
      <related>
        <h4>Příbuzné stránky</h4>
        <a href="https://rejstrik-firem.kurzy.cz/06107184/centrum-budouci-nadeje-z-u/"/>
        <a href="https://rejstrik-firem.kurzy.cz/06107184/centrum-budouci-nadeje-z-u/vztahy/"/>
        <a href="https://rejstrik-firem.kurzy.cz/06187129/bmw-centrum-masek-sro/nazory-diskuze-forum/"/>
        <a href="https://www.kurzy.cz/tema/4740729.html"/>
        <a href="https://rejstrik-firem.kurzy.cz/06107184/centrum-budouci-nadeje-zu/zivnosti/"/>
        <a href="https://rejstrik-firem.kurzy.cz/08082189/bmw-mobility-development-center-sro/"/>
        <a href="https://rejstrik-firem.kurzy.cz/06187129/bmw-centrum-masek-sro/statisticky-urad/"/>
        <a href="https://rejstrik-firem.kurzy.cz/rejstrik-firem/DO-08082189-bmw-mobility-development-center-sro/"/>
        <a href="https://rejstrik-firem.kurzy.cz/06187129/bmw-centrum-masek-sro/datove-schranky/"/>
        <a href="https://rejstrik-firem.kurzy.cz/08082189/bmw-mobility-development-center-sro/vztahy/"/>
        <a href="https://rejstrik-firem.kurzy.cz/08082189/bmw-mobility-development-center-sro/nabidky-prace/"/>
        <a href="https://zpravy.kurzy.cz/175105-budouci-superpocitacove-centrum-v-ostrave-ma-budouciho-partnera-ve-spolecnosti-elmarco/"/>
      </related>
    </article>
  </body>
</html>