<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/team-india-selection-for-the-series-against-west-indies-on-thursday-262787"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T17:12:29+00:00"/>
    <meta property="og:title" content="IND vs WI : वेस्टइंडीज के खिलाफ सीरीज के लिये टीम इंडिया का चयन वीरवार को, रोहित पर होगी चर्चा"/>
    <meta property="og:description" content="कोलकाता : वेस्टइंडीज के खिलाफ सीमित ओवरों की घरेलू सीरीज के लिये गुरूवार को भारतीय टीम का चयन होगा तो उपकप्तान रोहित शर्मा के कार्यभार प्रबंधन और सलामी बल्लेबाज शिखर धवन के खराब फार्म पर चर्चा की जायेगी। एमएसके प्रसाद की अध्यक्षता में चयन समिति की यह आखिरी बैठक होगी, क्योंकि उनका और मध्य क्षेत्र के चयनकर्ता गगन खोड़ा का कार्यकाल समाप्त हो रहा है। सब कुछ ठीक रहने पर रोहित को तीन मैचों की इस सीरीज से विश्राम दिया जाएगा, ताकि वह अगले साल न्यूजीलैंड दौरे पर तरोताजा रहे जहां भारत को पांच टी20, तीन वनडे और दो टेस्ट खेलने हैं।"/>
  </head>
  <body>
    <article>
      <h1>IND vs WI : वेस्टइंडीज के खिलाफ सीरीज के लिये टीम इंडिया का चयन वीरवार को, रोहित पर होगी चर्चा</h1>
      <address><time datetime="2019-11-20T17:12:29+00:00">20 Nov 2019, 17:12</time> by <a rel="author">Rkumar</a></address>
      <p>कोलकाता : वेस्टइंडीज के खिलाफ सीमित ओवरों की घरेलू सीरीज के लिये गुरूवार को भारतीय टीम का चयन होगा तो उपकप्तान रोहित शर्मा के कार्यभार प्रबंधन और सलामी बल्लेबाज शिखर धवन के खराब फार्म पर चर्चा की जायेगी। एमएसके प्रसाद की अध्यक्षता में चयन समिति की यह आखिरी बैठक होगी, क्योंकि उनका और मध्य क्षेत्र के चयनकर्ता गगन खोड़ा का कार्यकाल समाप्त हो रहा है। सब कुछ ठीक रहने पर रोहित को तीन मैचों की इस सीरीज से विश्राम दिया जाएगा, ताकि वह अगले साल न्यूजीलैंड दौरे पर तरोताजा रहे जहां भारत को पांच टी20, तीन वनडे और दो टेस्ट खेलने हैं।</p>
      <p>READ NEWS : <a href="https://www.dainiksaveratimes.com/sports/cricket/news/india-vs-bangladesh-day-night-test--1st-practice-session-at-eden-gardens-262783">IND vs BAN, Day Night Test : ईडन गार्डन में</a>...</p>
      <p>भारतीय टीम को वेस्टइंडीज के खिलाफ तीन टी20 मैच खेलने हैं जो मुंबई (छह दिसंबर), तिरूवनंतपुरम (आठ दिसंबर) और हैदराबाद (11 दिसंबर) में खेले जायेंगे । तीन वनडे चेन्नई (15 दिसंबर), विशाखापत्तनम (18 दिसंबर) और कटक (22 दिसंबर) में होने हैं। रोहित ने इस साल आईपीएल समेत 60 प्रतिस्पर्धी मैच खेले हैं। इस साल वह 25 वनडे, 11 टी20 खेल चुके हैं जो कप्तान विराट कोहली से तीन वनडे और चार टी20 अधिक है। विराट को दो बार आराम दिया जा चुका है। सलामी बल्लेबाज धवन के फार्म पर भी चर्चा होगी जो विश्व कप से चोट के कारण बाहर होने के बाद से फार्म में नहीं हैं।</p>
      <p>READ NEWS : <a href="https://www.dainiksaveratimes.com/sports/cricket/news/bowling-in-blind-spot-key-to-dismissing-steve-smith-says-misbah-ul-haq-262766">स्मिथ को आउट करने के लिए सही जगह पर गेंद</a>...</p>
      <p>टेस्ट क्रिकेट में मयंक अग्रवाल का शानदार फार्म और लिस्ट ए में 50 से अधिक की औसत के कारण उन्हें तीसरे सलामी बल्लेबाज के तौर पर शामिल किया जा सकता है। हार्दिक पंड्या, जसप्रीत बुमराह, नवदीप सैनी और भुवनेश्वर कुमार अभी भी चोटों से जूझ रहे हैं लिहाजा शिवम दुबे और शरदुल ठाकुर का टीम में बने रहना तय है। स्पिन गेंदबाजी हरफनमौला वाशिंगटन सुंदर और कृणाल पंड्या भी अपेक्षाओं पर खरे नहीं उतर सके हैं। ऐसे में युजवेंद्र चहल और रविंद्र जडेजा के खेलने पर इनमें से एक को बाहर किया जा सकता है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Team India selection for the series against West Indies on thursday</p>
    </article>
  </body>
</html>