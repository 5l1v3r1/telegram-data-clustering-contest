<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/lag-edin-tog-attonde-raka-i-curling-em/"/>
    <meta property="og:site_name" content="DN.SE"/>
    <meta property="article:published_time" content="2019-11-20T17:56:35+00:00"/>
    <meta property="og:title" content="Lag Edin tog åttonde raka i curling-EM"/>
    <meta property="og:description" content="Lag Edin fortsätter att gå rent i curling-EM i Helsingborg. De svenska herrarna slog Tyskland med 10–5 och tog sin åttonde seger på lika många matcher."/>
  </head>
  <body>
    <article>
      <h1>Lag Edin tog åttonde raka i curling-EM</h1>
      <address><time datetime="2019-11-20T17:56:35+00:00">20 Nov 2019, 17:56</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Lag Edin fortsätter att gå rent i curling-EM i Helsingborg. De svenska herrarna slog Tyskland med 10–5 och tog sin åttonde seger på lika många matcher.</b>
      </p>
      <p>Svenskarna, som redan var klara för slutspel, ledde med 6–4 efter sex omgångar och hade 7–5 inför den tionde, där gjorde Sverige 3–0 och vann komfortabelt.</p>
      <p>För lag Edin återstår nu en match, Skottland på torsdag, innan det är dags för semifinal samma dag.</p>
      <p>Även de svenska curlingdamerna är klara för semifinal i EM efter en 8–4-seger över Tjeckien. Vinsten blev lag Anna Hasselborgs sjätte i grundspelet.</p>
      <p><b>Svenskorna tog två poäng </b>i första omgången, Tjeckien kvitterade i den tredje. Men sedan drog lag Hasselborg iväg till 5–1 efter fem omgångar. Efter tre svenska poäng i den åttonde omgången gav tjeckiskorna upp.</p>
      <p>Sverige, Skottland, Tyskland och Ryssland har alla sex segrar och en förlust och är därmed slutspelsklara.</p>
      <p>De svenska damerna möter Norge i kväll.</p>
    </article>
  </body>
</html>