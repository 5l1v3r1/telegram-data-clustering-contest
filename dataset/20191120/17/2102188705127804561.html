<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653947/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T17:06:00+00:00"/>
    <meta property="og:title" content="Разумков пообіцяв держпідтримку для КБ Південне"/>
    <meta property="og:description" content="Голова Верховної Ради Дмитро Разумков пообіцяв державну підтримку Конструкторському бюро “Південне”."/>
  </head>
  <body>
    <article>
      <h1>Разумков пообіцяв держпідтримку для КБ Південне</h1>
      <address>
        <time datetime="2019-11-20T17:06:00+00:00">20 Nov 2019, 17:06</time>
      </address>
      <p>Голова Верховної Ради Дмитро Разумков пообіцяв державну підтримку Конструкторському бюро "Південне".</p>
      <p>Про це повідомляється на сайті парламенту.</p>
      <p>"Ми всіляко допомагатимемо розвиткові космічної галузі. Переконаний, що для президента й уряду цей напрям роботи дуже важливий, тому ми разом шукатимемо можливості для підтримки таких іміджевих сфер, які можуть демонструвати вагомі результати.</p>
      <p>Якщо так ефективно вдавалося розвиватися без підтримки держави, то з підтримкою буде ще краще", - сказав Разумков під час відвідин КБ "Південне" в середу в м. Дніпрі.</p>
      <p>У свою чергу заступник генерального директора КБ "Південне" Михайло Бондар зазначив, що в умовах жорсткої конкуренції в ракетно-космічній галузі бюро робить усе можливе для залучення іноземних інвестицій, що вдається "досить непогано".</p>
      <p><b>Нагадаємо</b>:<br/><br/><i>1 листопада керівництво конструкторського бюро Південне<a href="https://www.epravda.com.ua/news/2019/11/1/653253/"> звільнило директора заводу "Південмаш"</a> Сергія Войта.</i></p>
      <p><i>Пізніше, 4 листопада, Кабінет міністрів на позачерговому засіданні <a href="https://www.epravda.com.ua/news/2019/11/4/653314/">звільнив Павла Дегтяренка</a> з посади голови Державного космічного агентства та оголосив конкурс на цю посаду.<br/><br/>ЗМІ пов'язують це рішення Кабміна зі звільненням Войта.<br/><br/></i>Економічна правда</p>
    </article>
  </body>
</html>