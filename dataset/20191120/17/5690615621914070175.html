<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836896-direktor-dbr-rozpoviv-pro-rozsliduvannya-schodo-proslushki-u-vlasnomu-kabineti"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T17:57:00+00:00"/>
    <meta property="og:title" content="Директор ДБР розповів про розслідування щодо &quot;прослушки&quot; у власному кабінеті"/>
    <meta property="og:description" content="КИЇВ. 20 листопада. УНН. Директор Державного бюро розслідувань Роман Труба сподівається найближчим часом оприлюднити результати розслідування щодо …"/>
  </head>
  <body>
    <article>
      <h1>Директор ДБР розповів про розслідування щодо "прослушки" у власному кабінеті</h1>
      <address><time datetime="2019-11-20T17:57:00+00:00">20 Nov 2019, 17:57</time> by <a rel="author">Саша Картер</a></address>
      <p><b>КИЇВ. 20 листопада. УНН</b>. Директор Державного бюро розслідувань Роман Труба сподівається найближчим часом оприлюднити результати розслідування щодо виявивлення у своєму кабінеті апаратури для прослуховування. Про це він заявив на пресконференції у Києві в середу, передає кореспондент <b>УНН</b>.</p>
      <p>"Кримінальне провадження було розпочате 21 вересня цього року, яке було розпочато у зв’язку з виявленням у керівника правоохоронного органа… У цьому кримінальному провадженні робота проводиться спільно з процесуальними керівниками і є прогрес. Ми знаємо багато відповідей на ті питання, які цікавлять не лише мене, оскільки прослушка була поставлена у моєму кабінеті, а які цікавлять і суспільство. Я сподіваюсь, що найближчим часом ви почуєте про результати цього розслідування, а вони будуть", - сказав Труба.</p>
      <p>Нагадаємо, 21 вересня глава Державного бюро розслідувань <a href="https://www.unn.com.ua/uk/news/1825764-glava-dbr-povidomiv-scho-u-vlasnomu-kabineti-viyaviv-aparaturu-dlya-proslukhovuvannya?fbclid=IwAR2xGRRT_Ae-QMkw7SBGeYbv-Di9IFGMljX25LreR1sX0AZPdQiZMTt85QQ">повідомив</a> у своєму Telegram-каналі, що виявив у своєму кабінеті апаратуру для прослуховування, яка була професійно вмонтована у вентиляційну систему.</p>
    </article>
  </body>
</html>