<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/20-meter-lang-led-kunstwerk-wervel-onthuld-in-parkeergarage-forum/"/>
    <meta property="og:site_name" content="OOG"/>
    <meta property="article:published_time" content="2019-11-20T17:54:00+00:00"/>
    <meta property="og:title" content="20 meter lang LED-kunstwerk ‘Wervel’ onthuld in parkeergarage Forum"/>
    <meta property="og:description" content="Het kunstwerk &quot;Wervel&quot; is woensdagmiddag onthuld in Forum Groningen. Dit is onderdeel van de stapsgewijze opening van het Forum voor publiek. &quot;Wervel&quot; is gemaakt door Nicky Assmann en hangt in de park"/>
  </head>
  <body>
    <article>
      <h1>20 meter lang LED-kunstwerk ‘Wervel’ onthuld in parkeergarage Forum</h1>
      <address><time datetime="2019-11-20T17:54:00+00:00">20 Nov 2019, 17:54</time> by <a rel="author">Casper Slotboom</a></address>
      <p>
        <b>Het kunstwerk “Wervel” is woensdagmiddag onthuld in Forum Groningen. Dit is onderdeel van de stapsgewijze opening van het Forum voor publiek. “Wervel” is gemaakt door Nicky Assmann en hangt in de parkeergarage.</b>
      </p>
      <p>De kunstenares combineert het streven naar innovatie en wetenschap met de turbulentie van de activiteiten die het Forum wil organiseren in een 20 meter lange LED-installatie in een vorm die doet denken aan een tornado. Het kunstwerk hangt in de parkeergarage als kunstzinnig welkom in de stad en het Forum.</p>
      <p>De komende dagen zullen meer delen van het Forum geopend worden in aanloop naar de volledige opening op vrijdag 29 november.</p>
      <figure>
        <img src="https://www.oogtv.nl/wp-content/uploads/2019/11/IMG_20191120_155944-2048x1536.jpg"/>
        <figcaption>Het kunstwerk ‘Wervel’ in de parkeergarage Forum. Foto: Paula Bultstra</figcaption>
      </figure>
    </article>
  </body>
</html>