<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/latinoamerikanski-futbolisti-vidmovilisya-vihoditi-na-match-shchob-pidtrimati-revolyucioneriv-641273.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T17:08:43+00:00"/>
    <meta property="og:title" content="Латиноамериканські футболісти відмовилися виходити на матч, щоб підтримати революціонерів"/>
    <meta property="og:description" content="Не всі спортсмени вважають, що «спорт поза політикою»"/>
  </head>
  <body>
    <article>
      <h1>Латиноамериканські футболісти відмовилися виходити на матч, щоб підтримати революціонерів</h1>
      <address>
        <time datetime="2019-11-20T17:08:43+00:00">20 Nov 2019, 17:08</time>
      </address>
      <h4>Не всі спортсмени вважають, що «спорт поза політикою»</h4>
      <p>На відміну від більшості українських спортсменів, які намагаються повсюдно демонструвати аполітичність, чилійські футболісти притримуються трохи іншої думки. Революція у цій Латиноамериканській країні триває вже місяць і щоб підтримати повсталих людей, гравці вирішили не виходити на товариський матч зі збірною Перу, який мав відбутися 19 листопада.</p>
      <p>Футболісти відмовилися виходити гру. Їх не стали карати через складну ситуацію в країні, а просто відпустили. Головний тренер команди Рейнальдо Руеда намагався переконати їх історією про Гондурас у 2009-му під час військового перевороту, але не вийшло.</p>
      <p>«Вважаю, що ми не повинні грати в цьому матчі з поваги до того, що відбувається в країні, - сказав хавбек Чарлес Аранґіс. - Ми повинні йти разом, тому що ми з однієї країни, ми один народ».</p>
      <p>Його підтримали і відоміші в Європі Артуро Відаль і Ґарі Медель: «Ми футболісти, але перш за все ми люди і громадяни, - виклали вони однаковий текст в Instagram. - Ми представляємо цілу країну, і сьогодні у Чилі інші пріоритети/ Найважливіший матч – це матч за рівність, за те, щоб змінити багато, щоб чилійці могли жити в справедливішій країні».  </p>
      <blockquote>
        <b>Читайте також: <a href="https://glavcom.ua/sport/news/ekszahisnik-myu-rozpoviv-yak-buv-u-12-dennomu-zapoji-pislya-zakinchennya-kontraktu-z-klubu-641216.html">Ексзахисник «МЮ» розповів, що був у 12-денному запої після закінчення контракту з клубом</a></b>
      </blockquote>
      <related>
        <a href="https://glavcom.ua/sport/news/pro-viynu-ne-chuv-rosiyskiy-bokser-duzhe-obrazivsya-sho-ukrajinci-vbolivayut-proti-nogo-636335.html"/>
      </related>
    </article>
  </body>
</html>