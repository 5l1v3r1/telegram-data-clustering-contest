<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/20/esplosione-negozio-4-vigili-fuoco-e-4-agenti-feriti_6b65541b-5cf8-4e51-a5ed-ae8a20f26b2c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T17:12:32+00:00"/>
    <meta property="og:title" content="Esplosione in un negozio a Reggio Calabira, feriti 4 vigili fuoco e 4 agenti"/>
    <meta property="og:description" content="Intervenuti per incendio a Reggio Calabria, causa bombola gas (ANSA)"/>
  </head>
  <body>
    <article>
      <h1>Esplosione in un negozio a Reggio Calabira, feriti 4 vigili fuoco e 4 agenti</h1>
      <h2>Erano intervenuti per un incendio causato da una bombola a gas</h2>
      <address><time datetime="2019-11-20T17:12:32+00:00">20 Nov 2019, 17:12</time> by <a rel="author">Redazione ANSA</a></address>
      <p>Quattro Vigili del fuoco e quattro poliziotti sono rimasti feriti a Reggio Calabria nell'esplosione verificatasi in un negozio nel quale era divampato un incendio. I vigili hanno riportato fratture, contusioni e ustioni ma non sono in pericolo di vita. La squadra è intervenuta per spegnere le fiamme ed erano all'interno del locale quando sono stati improvvisamente investiti da un'esplosione causata da una bombola di gas. Coinvolti anche gli agenti all'esterno, feriti lievemente.<br/><br/>L'esplosione è avvenuta in una macelleria in via Santa Lucia, nella zona di Sant'Antonio, parte alta della città. Vigili del fuoco e poliziotti sono stati trasportati immediatamente al pronto soccorso del Grande Ospedale Metropolitano per le cure del caso. L'esplosione, molto violenta, ha danneggiato anche il camion dei vigili del fuoco. Solo alcune settimane a Quargneto, in provincia di Alessandria, nell'esplosione in una cascina, sono morti tre vigili del fuoco tra i quali Antonino Candido che era di Reggio Calabria.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>