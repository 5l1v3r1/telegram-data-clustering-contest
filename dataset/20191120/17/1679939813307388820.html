<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-asteroid-potential-periculos-va-trece-pe-langa-terra-in-aceasta-noapte_3059708.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T17:38:37+00:00"/>
    <meta property="og:title" content="Un asteroid, potenţial PERICULOS, va trece pe lângă Terra, în această noapte"/>
    <meta property="og:description" content="Un asteroid cu un diametru cuprins între 280 şi 620 de metri va trece pe lângă Terra în această noapte la o distanţă de aproximativ 4,3 milioane de kilometri, iar NASA l-a inclus în categoria obiectelor spaţiale"/>
  </head>
  <body>
    <article>
      <h1>Un asteroid, potenţial PERICULOS, va trece pe lângă Terra, în această noapte</h1>
      <address><time datetime="2019-11-20T17:38:37+00:00">20 Nov 2019, 17:38</time> by <a rel="author">PUBLIKA.MD</a></address>
      <p><b>Un asteroid cu un diametru cuprins între 280 şi 620 de metri va trece pe lângă Terra în această noapte la o distanţă de aproximativ 4,3 milioane de kilometri</b>, iar <b>NASA l-a inclus în categoria obiectelor spaţiale "potenţial periculoase"</b>, potrivit ibtimes.com, citează <a href="https://www.mediafax.ro/cautare.html?q=asteroid">mediafax.ro</a>.</p>
      <p>Asteroidul 481394 (2006 SF6) va avea <b>o viteză de aproximativ 29.000 de kilometri pe oră când va trece cel mai aproape de Terra, pe 21 noiembrie, în jurul orei 02:00,</b> arată un raport al Centrului pentru studierea obiectelor din apropierea Pământului (CNEOS) din cadrul NASA.</p>
      <p>
        <b>Asteroidul va trece pe lângă Terra la o distanţă de zece ori mai mare decât cea dintre planeta noastră şi Lună.</b>
      </p>
      <p>Specialiştii spun că acesta va trece pe lângă Terra la o distanţă suficient de mare încât planeta să nu fie în pericol, dar nu pot fi excluşi anumiţi factori care îi pot modifica traiectoria.</p>
      <p>Asteroidul a fost inclus de NASA în categoria "potenţial periculos", ca orice alt obiect spaţial care se apropie de Terra la mai puţin de 7.480.000 de kilometri.</p>
      <p><b>Specialiştii NASA şi-au propus să identifice 90% dintre asteroizii de mari dimensiuni - peste 140 de metri - care ajung în apropierea Terrei</b>, dar ar putea avea nevoie de 30 de ani pentru a realiza acest lucru.</p>
      <related>
        <h4>Pe aceeaşi temă</h4>
        <a href="https://www.publika.md/gaura-din-stratul-de-ozon-de-deasupra-antarcticii-s-a-micsorat_3057194.html"/>
        <a href="https://www.publika.md/regulile-de-protectie-planetara-ale-nasa-trebuie-reevaluate_3058226.html"/>
        <a href="https://www.publika.md/nasa-a-detectat-o-explozie-uriasa-venita-din-spatiul-cosmic_3058893.html"/>
      </related>
    </article>
  </body>
</html>