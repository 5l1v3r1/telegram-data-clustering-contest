<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904521/-trotse-weghorst-scoort-punten-bij-van-der-vaart-het-was-aanstekelijk-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T17:15:00+00:00"/>
    <meta property="og:title" content="'Trotse' Weghorst scoort punten bij Van der Vaart: 'Het was aanstekelijk'"/>
    <meta property="og:description" content="Wout Weghorst mocht dinsdag van bondscoach Ronald Koeman een half uur meespelen tegen Estland. In die periode heeft de spits van Oranje en VfL Wolfsburg indruk weten te maken op NOS-analist Rafael van der Vaart. &quot;Die jongen is zo trots. We hebben hem een keer het volkslied uit volle borst horen zingen. Die jongen heeft in een half uur tijd 28 sprints getrokken. Dat was aanstekelijk. Hij zette in zijn eentje druk en toen begon er weer wat te leven. Ze maakten daarna nog een paar goals&quot;, zegt Van der Vaart."/>
  </head>
  <body>
    <article>
      <h1>'Trotse' Weghorst scoort punten bij Van der Vaart: 'Het was aanstekelijk'</h1>
      <address>
        <time datetime="2019-11-20T17:15:00+00:00">20 Nov 2019, 17:15</time>
      </address>
      <p>
        <b>Wout Weghorst mocht dinsdag van bondscoach Ronald Koeman een half uur meespelen tegen Estland. In die periode heeft de spits van Oranje en VfL Wolfsburg indruk weten te maken op NOS-analist Rafael van der Vaart.</b>
      </p>
      <p>"Die jongen is zo trots. We hebben hem een keer het volkslied uit volle borst horen zingen. Die jongen heeft in een half uur tijd 28 sprints getrokken. Dat was aanstekelijk. Hij zette in zijn eentje druk en toen begon er weer wat te leven. Ze maakten daarna nog een paar goals", zegt Van der Vaart.</p>
      <p>Ook Pierre van Hooijdonk is enthousiast en noemt Weghorst 'fris'. Het valt <i>Pi-Air</i> op dat ook de reservespelers met een glimlach rondlopen bij Oranje. "Dat heeft Koeman gecreërd. Vanaf het moment dat hij begonnen is was dat taak één: het Nederlands elftal <i>lovable</i> maken. Daar heb je natuurlijk resultaten voor nodig, maar ook de spelers, hoe ze zich naar buiten toe gedragen. Dat is geweldig geweest. We gaan weer naar een eindtoernooi. Dat was even niet gebeurd."</p>
      <p>"We moeten niet te hard van stapel lopen, maar we hebben wel van Duitsland en Frankrijk gewonnen", zegt Van der Vaart. "Het zat niet tegen, maar het zegt wel wat. Als je dit twee jaar geleden had gezegd had iedereen je voor gek verklaard. Nu kan het weer, dus als het een beetje meezit, waarom niet?"</p>
    </article>
  </body>
</html>