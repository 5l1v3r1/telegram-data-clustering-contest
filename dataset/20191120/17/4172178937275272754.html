<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/73988/h-agonia-toy-martins-me-ton-meria"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T17:11:56+00:00"/>
    <meta property="og:title" content="Η αγωνία του Μαρτίνς με τον Μεριά"/>
    <meta property="og:description" content="Επιστρέφει ο Τυνήσιος στόπερ και ο Πέδρο Μαρτίνς τον περιμένει για να μιλήσει μαζί του ενόψει του Πανιωνίου, αφού είναι περιορισμένες οι λύσεις."/>
  </head>
  <body>
    <article>
      <h1>Η αγωνία του Μαρτίνς με τον Μεριά</h1>
      <h2>Επιστρέφει ο Τυνήσιος στόπερ και ο Πέδρο Μαρτίνς τον περιμένει για να μιλήσει μαζί του ενόψει του Πανιωνίου, αφού είναι περιορισμένες οι λύσεις.</h2>
      <address><time datetime="2019-11-20T17:11:56+00:00">20 Nov 2019, 17:11</time> by <a rel="author" href="https://www.fosonline.gr/author/giorgos-stasinopoylos" target="_blank">Γ. ΣΤΑΣΙΝΟΠΟΥΛΟΣ</a></address>
      <p>Έχει τους πονοκεφάλους του ο <b>Πέδρο Μαρτίνς</b> ενόψει του αγώνα με τον Πανιώνιο στη Νέα Σμύρνη. Δεν είναι και τόσο απλά τα πράγματα για την αναμέτρηση με τους «κυανέρυθρους» με τον Πορτογάλο να τον απασχολεί σοβαρά το θέμα της άμυνας.</p>
      <p>Ο Ρούμπεν Σεμέδο επέστρεψε από την Εθνική Πορτογαλίας και συμμετείχε στην προπόνηση της Τετάρτης. Έκανε την αποθεραπεία του την Τετάρτη και θα είναι κανονικά στη διάθεση του για τον αγώνα του Σαββάτου.</p>
      <p>
        <a href="https://www.fosonline.gr/podosfairo/superleague/article/73644/o-marathonodromos-meria-ftanei-ta-35-seri-mats-stin-tynisia">Ο ...μαραθωνοδρόμος Μεριά φτάνει τα 35 σερί ματς στην Τυνησία</a>
      </p>
      <p>Η μεγάλη αγωνία του Πορτογάλου προπονητή έχει να κάνει με τον <b>Γιασίν Μεριά</b>. Ο Τυνήσιος έπαιξε και στα δύο παιχνίδια της Εθνικής του ομάδας, όμως, το άγχος του προπονητή του είναι να γυρίσει και να είναι καλά.</p>
      <p><b>Το βράδυ της Τετάρτης αναμένεται στην Ελλάδα ο Μεριά και την Πέμπτη θα είναι στον Ρέντη.</b> Είναι θετικό ότι θα προλάβει να κάνει τουλάχιστον μία προπόνηση με τον Ολυμπιακό. Μη ξεχνάμε πως το θέμα που έχει προκύψει είναι ότι ο Μαρτίνς δεν έχει τον <b>Αβραάμ</b> λόγω τιμωρίας.</p>
      <p>Ο μοναδικός διαθέσιμος είναι ο Σεμέδο και από ‘κει και πέρα θα πρέπει να στραφεί στη λύση του <b>Ουσεϊνού Μπα</b>. Ο Μαρτίνς περιμένει τον Μεριά την Πέμπτη στον Ρέντη προκειμένου να μιλήσει μαζί του και να διαπιστώσει την κατάσταση στην οποία βρίσκεται. Ο Τυνήσιος θυμίζουμε πως δεν είχε ξεκινήσει στο παιχνίδι με τον Ατρόμητο και πέρασε ως αλλαγή όταν αποβλήθηκε ο Αβραάμ. Κατά κύριο λόγο το τελευταίο διάστημα χρησιμοποιείται ο Μεριά στην Ευρώπη και ο Παπαδόπουλος στην Ελλάδα, αλλά η αποβολή τα έχει αλλάξει όλα.</p>
      <p>Πάντως μέχρι τώρα ο Γιασίν Μεριά πάντοτε έθετε τον εαυτό του στη διάθεση του Πέδρο Μαρτίνς. Αυτό αναμένεται να κάνει και την Πέμπτη παρά το γεγονός πως έχει την κούραση από τα παιχνίδια της Εθνικής και τα ταξίδια.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/73991/kemzoyra-voithise-ton-mpalntgoyin-poy-epaixe-mazi-me-rotsesti-tairiazoyn-na-paizoyn-mazi"/>
        <a href="https://www.fosonline.gr/sports/article/73957/istioploia-me-megala-onomata-to-panellinio-protathlima-star"/>
        <a href="https://www.fosonline.gr/basket/euroleague/article/73969/reneses-o-olympiakos-einai-mia-klasiki-omada-tis-euroleague"/>
        <a href="https://www.fosonline.gr/basket/article/73967/sto-sef-o-agonas-toy-olympiakoy-me-antipalo-ti-valenthia"/>
        <a href="https://www.fosonline.gr/basket/euroleague/article/73958/almpa-verolinoy-panta-epikindyni"/>
        <a href="https://www.fosonline.gr/podosfairo/article/73972/egkainia-sxolis-toy-olympiakoy-sti-xio"/>
      </related>
    </article>
  </body>
</html>