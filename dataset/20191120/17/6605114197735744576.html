<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/orszag-vilag/feltetelezett-orosz-kemek-tevekenyseget-vizsgaljak-belgradban-2043240/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Feltételezett orosz kémek tevékenységét vizsgálják Belgrádban"/>
    <meta property="og:description" content="Még nincs meg minden szükséges információ."/>
  </head>
  <body>
    <article>
      <h6 class="kicker">ÜGYNÖKÖK</h6>
      <h1>Feltételezett orosz kémek tevékenységét vizsgálják Belgrádban</h1>
      <address>
        <time datetime="2019-11-20T17:12:00+00:00">20 Nov 2019, 17:12</time>
      </address>
      <h4>Még nincs meg minden szükséges információ.</h4>
      <p>Vizsgálatot indított a szerb katonai hírszerzés a köztársasági elnök utasítására, utóbbi attól tart, hogy orosz kémek szerb ügynököket akartak beszervezni a közelmúltban – erről Ana Brnabic miniszterelnök elnök beszélt szerdán újságíróknak.</p>
      <p>Elmondta, hogy Aleksandar Vucic államfő a hadsereg főparancsnokaként adott utasítást a feltételezett kémek felderítésére és tevékenységük kivizsgálására. Hozzátette: még nincs meg minden szükséges információ, de amennyiben a híresztelések igaznak bizonyulnak, az komoly gondot jelenthet Belgrádnak.</p>
      <p>Az interneten néhány napja megjelent egy – múlt vasárnap készült – felvétel, amelyen Georgij Kleban orosz diplomata, az orosz hírszerzés tagja egy pénzzel teli táskát ad át valakinek. A Blic című belgrádi napilap tudomása szerint a csomagot egy magas beosztású szerb hivatalnok vette át. A felvétel hitelességét többen is megerősítették, többek között Hriszto Grozev orosz oknyomozó újságíró.</p>
      <p>A szerb köztársasági elnöki hivatal tájékoztatása szerint az államfő csütörtökön találkozik Alekszandr Bocan-Harcsenkóval, Oroszország belgrádi nagykövetével, arról azonban nincsenek információk, hogy a feltételezett kémek ügye is a témák között szerepel-e.</p>
    </article>
  </body>
</html>