<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/murinjova-prva-velika-kupovina-bice-obavljena-u-madridu-393288.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T17:48:00+00:00"/>
    <meta property="og:title" content="Murinjova prva velika kupovina biće obavljena u Madridu!"/>
    <meta property="og:description" content="Ima smisla."/>
  </head>
  <body>
    <article>
      <h1>Murinjova prva velika kupovina biće obavljena u Madridu!</h1>
      <h2>Ima smisla.</h2>
      <address><time datetime="2019-11-20T17:48:00+00:00">20 Nov 2019, 17:48</time> by <a rel="author">Nikola Miloradović</a></address>
      <p>Stigao je Žoze Murinjo u redove Totenhem Sparsa, nije prošlo ni 12 časova od kako je Poketino dobio otkaz, da je Portugalac dobio posao.<br/><br/>Bilo kako bilo, jasno je da će Sparsi odrešiti kesu već u januaru, kako bi pokušali da spasu tekuću sezonu i izbore plasman u Ligu šampiona, što je bez sumnje prvi cilj u ovom trenutku.<br/><br/>Pisali smo da bi prvo pojačanje trebalo da bude Bruno Fernandeš, portugalski vezista kojeg Murinjo jako ceni i koji bi mogao da nasledi Kristijana Eriksena.<br/><br/>Sada su se u engleskim medijima pojavile nove informacije.<br/><br/>Naime, Murinjovo prvo veliko pojačanje mogao bi da bude Geret Bejl.<br/><br/>Velšanin je sve bliži odlasku iz Madrida, dugo se priča i piše da je na izlaznim vratima, ali nije bilo adekvatnih ponuda, a onda je letos usledila i povreda Asensija, koja je naterala "Los Blankose" da zadrže Bejla i pored ponude koju je imao iz Kine.<br/><br/>Odlazak u Kinu je još uvek aktuelan, ali je u priči i Mančester junajted, koji već neko vreme prati hitronogo krilo.<br/><br/><anchor name=""/><a href="https://www.sportske.net/vest/medjunarodni-fudbal/bejl-zastavom-razbesneo-madrid-nikada-vise-nece-igrati-za-real-393238.html">Nakon novog ispada sa zastavom</a>, Bejl je praktično potpisao ispisnicu iz Madrida, a Murinjo bi sada to da iskoristi i vrati ga u klub iz kojeg je put španske prestonice i otišao.<br/><br/>Pominjalo se ranije da bi Totenhem mogao da vrati Bejla, ali na pozajmicu, čini se da su se stvari promenile i da je Real nakon poslednjeg ispada veoma rešen da se reši Velšanina, pa se povratak u Severni London čini kao sasvim realna opcija.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ko-sve-dolazi-sa-murinjom-u-severni-london-393283.html"/>
        <a href="https://www.sportske.net/vest/medjunarodni-fudbal/udarac-na-ego-murinjo-bio-tek-cetvrta-opcija-393263.html"/>
        <a href="https://www.sportske.net/vest/medjunarodni-fudbal/kejn-vecno-zahvalan-poketinu-393256.html"/>
        <a href="https://www.sportske.net/vest/transferi/bavarci-ciljaju-decu-premijerligasa-393250.html"/>
        <a href="https://www.sportske.net/vest/medjunarodni-fudbal/poketinove-cetiri-opcije-jedna-verovatnija-od-drugih-mora-da-ceka-odluku-drugog-trenera-393249.html"/>
      </related>
    </article>
  </body>
</html>