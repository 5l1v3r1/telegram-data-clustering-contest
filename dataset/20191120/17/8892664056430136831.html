<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/kiderult-mennyivel-emelik-a-birok-es-ugyeszek-beret/0yh1n7s"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T17:25:00+00:00"/>
    <meta property="og:title" content="Kiderült, mennyivel emelik a bírók és az ügyészek bérét"/>
    <meta property="og:description" content="Dr. Varga Judit igazságügyi miniszter, Dr. Polt Péter legfőbb ügyész és Dr. Répássy Árpád, az Országos Bírósági Hivatal elnökhelyettese közös sajtótájékoztatót tartott szerdán, amelynek témája az ügyészi és a bírói bérek emelése volt – írta a Legfőbb Ügyészség sajtóközleményében."/>
  </head>
  <body>
    <article>
      <h1>Kiderült, mennyivel emelik a bírók és az ügyészek bérét</h1>
      <address><time datetime="2019-11-20T17:25:00+00:00">20 Nov 2019, 17:25</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Dr. Varga Judit igazságügyi miniszter, Dr. Polt Péter legfőbb ügyész és Dr. Répássy Árpád, az Országos Bírósági Hivatal elnökhelyettese közös sajtótájékoztatót tartott szerdán, amelynek témája az ügyészi és a bírói bérek emelése volt</b> – írta a Legfőbb Ügyészség sajtóközleményében.</b>
        </i>
      </p>
      <p>A sajtótájékoztatón szó esett arról, hogy az átfogó jövedelemrendezés három ütemben, 2020 és 2022 között valósul meg. <u>2020-ban az ügyészek átlagosan 21 százalékos, míg a bírák 32 százalékos béremelésben részesülnek; 2021-ben pedig együttesen 12 százalékos, majd 2022-ben 13 százalékos emelésben.</u></p>
      <p>Dr. Polt Péter legfőbb ügyész hangsúlyozta: fontos, hogy a bíróság és az ügyészség azonos szintű szervezeti egységeiben dolgozó bírók és ügyészek jövedelmezése azonos legyen. A bérek egységesítése a bíróság és az ügyészség közötti átjárhatóságot is segíti.</p>
      <p>Továbbá kiemelte: a javadalmazás növelése az igazságszolgáltatás korszerűségét is jelenti. <b>A bírók és ügyészek által végzett felelősségteljes munka ily módon a bérek európai uniós szintre történő emelésében is értékelést nyer.</b></p>
    </article>
  </body>
</html>