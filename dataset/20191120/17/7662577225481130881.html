<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/kultura/netradicni-pribeh-z-vlaku-kytaristu-pink-floydu-zazaloval-skladatel-znelky-pro-francouzske-zeleznice.A191120_143220_ln_kultura_jto"/>
    <meta property="og:site_name" content="Lidovky.cz"/>
    <meta property="article:published_time" content="2019-11-20T17:00:00+00:00"/>
    <meta property="og:title" content="Netradiční příběh z vlaku. Kytaristu Pink Floydů zažaloval skladatel znělky pro francouzské železnice"/>
    <meta property="og:description" content="David Gilmour použil znělku francouzských státních drah SNCF v jedné ze svých písní. Dostal se tím do problémů s jejím skladatelem, protože forma, v jaké ji použil, porušovala smlouvu."/>
  </head>
  <body>
    <article>
      <h1>Netradiční příběh z vlaku. Kytaristu Pink Floydů zažaloval skladatel znělky pro francouzské železnice</h1>
      <address><time datetime="2019-11-20T17:00:00+00:00">20 Nov 2019, 17:00</time> by <a rel="author">Jaroslav Totušek</a></address>
      <p>
        <mark>LONDÝN </mark>
        <b> David Gilmour použil znělku francouzských státních drah SNCF v jedné ze svých písní. Dostal se tím do problémů s jejím skladatelem, protože forma, v jaké ji použil, porušovala smlouvu.</b>
      </p>
      <p>O kuriózním případu informoval francouzský web Télérama. Michaël Boumendil, skladatel znělky železnice SNCF, táhne k soudu kytaristu Davida Gilmoura ze slavné kapely Pink Floyd.</p>
      <h3>Fotogalerie</h3>
      <table>
        <tr>
          <td>
            <pic src="https://1gr.cz/fotky/lidovky/16/051/lnp210/KIM3cecdc_1101599_pink_floyd_617_409.jpg"/>
          </td>
          <td>
            <pic src="https://1gr.cz/fotky/lidovky/16/123/lnp210/BEZ68252f_nintchdbpict000282737907.jpg"/>
          </td>
        </tr>
        <tr>
          <td>
            <u>
              <a href="https://www.lidovky.cz/kultura/netradicni-pribeh-z-vlaku-kytaristu-pink-floydu-zazaloval-skladatel-znelky-pro-francouzske-zeleznice.A191120_143220_ln_kultura_jto/foto/KIM3cecdc_1101599_pink_floyd_617_409.jpg">další fotografie</a>
            </u>
          </td>
        </tr>
      </table>
      <p>Gilmour slyšel čtyrtónovou vlakovou znělku v roce 2013, když byl zrovna v Provence. Říct, že se mu líbila, je slabé slovo. „Chce se mi zpívat a tančit,“ <u><a href="http://www.leparisien.fr/laparisienne/actualites/le-jingle-de-la-sncf-a-inspire-david-gilmour-le-chanteur-de-pink-floyd-09-07-2015-4933969.php">popsal své dojmy z ní v roce 2015 deníku Le Parisien</a></u>.</p>
      <figure>
        <iframe src="https://www.youtube.com/embed/NA5MwhuHWLo" width="560" height="315" data-service="Youtube" scrolling="no"/>
      </figure>
      <p>Boumendil si nejdříve myslel, že se jedná o vtip, když ho Gilmour oslovil s žádostí o spolupráci. Nakonec se ale oba dohodli a Gilmour znělku použil ve svém sólovém singlu <i>Rattle that Lock</i>. Boumendila uvedl jako spoluautora písně.</p>
      <p>Problém nastal v tom, že Gilmour nepoužil noty, jak se se skladatelem smluvně dohodl, ale přímo hotovou nahrávku, kterou ve svých vlacích pouští SNCF. Boumendil tedy žádá náhradu ve výši 450 tisíc eur (zhruba 11,5 milionu korun).</p>
      <p>Soud nejdříve skladatelovu stížnost označil za malichernou a odmítl se tím dále zabývat. Počátkem tohoto týdne se Boumendil proti rozsudku odvolal a podivný soudní spor tak poběží dál.</p>
      <figure>
        <iframe src="https://www.youtube.com/embed/L1v7hXEQhsQ" width="560" height="315" data-service="Youtube" scrolling="no"/>
      </figure>
    </article>
  </body>
</html>