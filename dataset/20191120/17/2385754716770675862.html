<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598322/xtsouroullis-avasima-kai-kakoithi-ta-simerina-dimosievmata"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T17:09:00+00:00"/>
    <meta property="og:title" content="Χ.Τσουρούλλης: Αβάσιμα και κακοήθη τα σημερινά δημοσιεύματα"/>
    <meta property="og:description" content="Απάντηση στα σημερινά δημοσιεύματα που φέρουν τον Γενικό Διευθυντή του Συγκροτήματος Δίας και της τηλεόρασης ΣΙΓΜΑ, Χρύσανθο Τσουρούλλη, να είναι ο..."/>
  </head>
  <body>
    <article>
      <h1>Χ.Τσουρούλλης: Αβάσιμα και κακοήθη τα σημερινά δημοσιεύματα</h1>
      <address><time datetime="2019-11-20T17:09:00+00:00">20 Nov 2019, 17:09</time> by <a rel="author">sigmalive</a></address>
      <p>Απάντηση στα σημερινά δημοσιεύματα που φέρουν τον Γενικό Διευθυντή του Συγκροτήματος Δίας και της τηλεόρασης ΣΙΓΜΑ, Χρύσανθο Τσουρούλλη, να είναι ο αντικαταστάτης του Γενικού Διευθυντή του ΡΙΚ, Μιχάλη Μαραθεύτη, δίνει ό ίδιος μέσως γραπτής δήλωσης.</p>
      <p>Συγκεκριμένα, ο κος Τσουρούλλης σημειώνει πως «με κάθε σεβασμό στο δημοσιογραφικό λειτούργημα θεωρώ τα σημερινά δημοσιεύματα, που με αφορούν, αβάσιμα και κακοήθη».</p>
      <p>Σημειώνεται πως ο κος Μιχάλης Μαραθεύτης σε εγκύκλιο, που απέστειλε προς το προσωπικό, αναφέρει ότι παρέδωσε την παραίτησή του στο Διοικητικό Συμβούλιο του Ραδιοφωνικού Ιδρύματος Κύπρου.</p>
      <p>«Έκρινα σκόπιμο να ενημερώσω τον πρόεδρο και τα μέλη ότι έχω δεχθεί δύο εξαίρετες προτάσεις για επιτελική θέση σε μεγάλους οργανισμούς από την Κύπρο, αλλά και το εξωτερικό. Λόγω της σημαντικότητας των προτάσεων, δεν θα μπορούσα να μην προβληματιστώ και να προχωρήσω στην αποδοχή μίας εκ των δύο», γράφει ο κ. Μαραθεύτης.</p>
      <p>Υπενθυμίζουμε ότι ο Μιχάλης Μαραθεύτης βρίσκεται στην θέση του Γενικού Διευθυντή του Ραδιοφωνικού Ιδρύματος Κύπρου από το 2017, με πενταετές συμβόλαιο.</p>
    </article>
  </body>
</html>