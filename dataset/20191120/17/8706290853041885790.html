<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685573/gennimata-apo-ta-diavata-i-ellada-den-antechei-alles-mories-video"/>
    <meta property="og:site_name" content="enikos.gr"/>
    <meta property="article:published_time" content="2019-11-20T17:42:00+00:00"/>
    <meta property="og:title" content="Γεννηματά από τα Διαβατά: Η Ελλάδα δεν αντέχει άλλες Μόριες - ΒΙΝΤΕΟ"/>
    <meta property="og:description" content="«Η Ελλάδα δεν αντέχει άλλες Μόριες», δήλωσε η πρόεδρος του Κινήματος Αλλαγής..."/>
  </head>
  <body>
    <article>
      <h1>Γεννηματά από τα Διαβατά: Η Ελλάδα δεν αντέχει άλλες Μόριες - ΒΙΝΤΕΟ</h1>
      <address>
        <time datetime="2019-11-20T17:42:00+00:00">20 Nov 2019, 17:42</time>
      </address>
      <p>«Η Ελλάδα δεν αντέχει άλλες Μόριες», δήλωσε η πρόεδρος του Κινήματος Αλλαγής, <a href="http://www.enikos.gr/politics/685428/sti-thessaloniki-simera-i-gennimata-tha-episkefthei-kai-to-kentro">Φώφη Γεννηματά</a>, μετά την επίσκεψή της στο κέντρο φιλοξενίας προσφύγων και μεταναστών στα Διαβατά Θεσσαλονίκης.</p>
      <p>Ερωτηθείσα για το σχέδιο που ανακοίνωσε η κυβέρνηση για τη διαχείριση του προσφυγικού/μεταναστευτικού, η πρόεδρος του ΚΙΝΑΛ τόνισε πως πρόκειται για ένα σχέδιο «που απ' ό,τι φαίνεται δεν απαντά και δεν λύνει τα προβλήματα όλων αυτών των περιοχών».</p>
      <p>Η κ. Γεννηματά αναφέρθηκε στα Διαβατά, λέγοντας όπως και πολλές άλλες περιοχές της χώρας μας έχουν σηκώσει πολύ μεγάλο βάρος και προσέθεσε: «Η Ελλάδα δεν αντέχει άλλες Μόριες. Έρχεται χειμώνας και τα πράγματα θα γίνουν πιο δύσκολα. Μην ρίχνουμε νερό στο μύλο της ακροδεξιάς που καραδοκεί».</p>
      <p>«Η κυβέρνηση έχει ευθύνη να δώσει λύσεις τώρα», υπογράμμισε η κ. Γεννηματά, και προσέθεσε: «Και κυρίως έχει υποχρέωση να εξασφαλίσει ότι η Ευρωπαϊκή Ένωση και κάθε χώρα μέλος θα αναλάβουν τις ευθύνες που τους αναλογούν γιατί το προσφυγικό - μεταναστευτικό δεν είναι ένα θέμα της Ελλάδας, είναι ένα θέμα της Ευρώπης».</p>
      <p>Η κ. Γεννηματά επισκέφθηκε τη δομή των Διαβατών συνοδευόμενη από τον βουλευτή Β΄ Θεσσαλονίκης του ΚΙΝΑΛ Γιώργο Αρβανιτίδη και τους: Παύλο Χρηστίδη, εκπρόσωπο Τύπου, Μανώλη Χριστοδουλάκη, γραμματέα του ΚΙΝΑΛ, Κυριάκο Κυριάκο, γραμματέα επικοινωνίας, Νίκο Κριθαρίδη, γραμματέα ΚΙΝΑΛ Θεσσαλονίκης και Γιάννη Κυανίδη, γραμματέα ΠΑΣΟΚ Β΄ Θεσσαλονίκης.</p>
      <p>Η κ. Γεννηματά περιηγήθηκε στον χώρο και ενημερώθηκε από τους υπεύθυνους της δομής και τον δήμαρχο Δέλτα Γιάννη Ιωαννίδη για ζητήματα λειτουργίας της δομής.</p>
      <p>Από την πλευρά του, ο δήμαρχος Δέλτα τόνισε σε δηλώσεις του ότι υπάρχει τεράστιο πρόβλημα αυτή τη στιγμή στον Δήμο με την υπερφόρτωση στα camp.</p>
      <p>
        <b>Φώφη Γεννηματά: “ Η κυβέρνηση άλλαξε αλλά οι πολιτικές παραμένουν ίδιες”</b>
      </p>
      <p>«Η κυβέρνηση αλλαξε αλλά οι πολιτικές παραμένουν ίδιες. Οι δεσμεύσεις Τσίπρα είναι ακόμα ακόμα εδώ», δήλωσε από τη Θεσσαλονίκη η πρόεδρος του Κινήματος Αλλαγής (ΚΙΝΑΛ) Φώφη Γεννηματά.</p>
      <p>«Τα υπέρπλεονάσματα ισχύουν, τα βάρη θα τα σηκώσουν και πάλι οι μικρομεσαίοι και οι πιο αδύναμοι» τόνισε η πρόεδρος του ΚΙΝΑΛ, σε δηλώσεις της μετά την επίσκεψή της στο κέντρο φιλοξενίας προσφύγων και μεταναστών στα Διαβατά.</p>
      <p>«Είναι χαρακτηριστικό ότι στα περίφημα φορολογικά μέτρα που διατυμπανίζει η κυβέρνηση δεν περιλαμβάνεται τίποτα ουσιαστικό για μισθωτούς και συνταξιούχους» σημείωσε και εξήγησε: «Συνεχίζονται οι περικοπές για κοινωνικές δαπάνες και για τα αναπτυξιακά έργα. Εάν δεν υπάρξει άμεσα αλλαγή πολιτικής η ανάπτυξη θα παραμείνει καθηλωμένη, η κοινωνική δικαιοσύνη δεν έρχεται και τα αδιέξοδα θα παραμείνουν για την ελληνική κοινωνία».</p>
      <figure>
        <iframe src="https://www.youtube.com/embed/NezMSROEUJ4" width="640" height="360" data-service="Youtube" scrolling="no"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/685428/sti-thessaloniki-simera-i-gennimata-tha-episkefthei-kai-to-kentro%0A%20%20%20%20%0A"/>
        <a href="http://www.enikos.gr/politics/685310/tet-a-tet-gennimata-simiti-enopsei-tou-synedriou-tou-pasok%0A%20%20%20%20%0A"/>
        <a href="http://www.enikos.gr/politics/684601/gennimata-nea-dimokratia-kai-syriza-echoun-mia-omerta-gia-na-kryv%0A%20%20%20%20%0A"/>
        <a href="http://www.enikos.gr/politics/684553/gennimata-oute-me-tous-bachalakides-oute-me-tin-asydoti-via-tis-a%0A%20%20%20%20%0A"/>
        <a href="http://www.enikos.gr/politics/684272/gennimata-foteino-paradeigma-i-mitropoli-ileias-ta-paidia-ton-pro%0A%20%20%20%20%0A"/>
        <a href="http://www.enikos.gr/politics/682886/agria-kontra-notopoulou-karaoglou-ntropiazete-ton-topo-me-akrodex%0A%20%20%20%20%0A"/>
        <a href="http://www.enikos.gr/politics/682731/i-anartisi-tou-giannouli-kai-i-proeidopoiisi-gia-kathe-nea-apeili%0A%20%20%20%20%0A"/>
        <a href="http://www.enikos.gr/politics/682719/epithesi-tsipra-se-mitsotaki-gia-to-prosfygiko-as-apomonosei-kai-%0A%20%20%20%20%0A"/>
        <a href="http://www.enikos.gr/politics/682655/kyranakis-gia-tochoirino-den-tha-pigaina-alla-dikaioma-tous%0A%20%20%20%20%0A"/>
      </related>
    </article>
  </body>
</html>