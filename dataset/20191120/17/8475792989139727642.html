<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/bergfeldt-ett-hart-slag-mot-republikanernas-forsvar"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T17:24:02+00:00"/>
    <meta property="og:title" content="SVT:s Carina Bergfeldt: Ett hårt slag mot Republikanernas försvar"/>
    <meta property="og:description" content="Gordon Sondland, USA:s EU-ambassadör, har frågats ut i riksrättsutredningen mot Donald Trump. Carina Bergfeldt, SVT:s USA-korrespondent, säger att Sondlands vittnesmål slår hål på stora delar av Republikanernas försvar av sin president."/>
  </head>
  <body>
    <article>
      <h1>SVT:s Carina Bergfeldt: Ett hårt slag mot Republikanernas försvar</h1>
      <address><time datetime="2019-11-20T17:24:02+00:00">20 Nov 2019, 17:24</time> by <a rel="author">Jonas Löfvenberg</a></address>
      <slideshow>
        <figure>
          <img src="https://www.svtstatic.se/image/wide/992/24549689/1574271949"/>
          <figcaption>
            <cite>Foto: TT/SVT</cite>
          </figcaption>
        </figure>
        <figure>
          <img src="https://www.svtstatic.se/image/wide/992/24549229/1574270056"/>
          <figcaption>Gordon Sondland, USA:s EU-ambassadör.<cite>Foto: Andrew Harnik/TT/AP</cite></figcaption>
        </figure>
      </slideshow>
      <p>
        <b>Gordon Sondland, USA:s EU-ambassadör, har frågats ut i riksrättsutredningen mot Donald Trump. Carina Bergfeldt, SVT:s USA-korrespondent, säger att Sondlands vittnesmål slår hål på stora delar av Republikanernas försvar av sin president. </b>
        <b>Gordon Sondland, USA:s EU-ambassadör, har frågats ut i riksrättsutredningen mot Donald Trump. Carina Bergfeldt, SVT:s USA-korrespondent, säger att Sondlands vittnesmål slår hål på stora delar av Republikanernas försvar av sin president.</b>
      </p>
      <p>Carina Bergfeldt, SVT:s USA-korrespondent, följer utfrågningen. Hon säger att Gordon Sondlands vittnesmål tillintetgör flera av republikanernas och Trump-anhängarnas försvar.</p>
      <figure>
        <img src="https://www.svtstatic.se/image/square/260/24462637/1574270799"/>
        <figcaption>Carina Bergfeldt</figcaption>
      </figure>
      <h3>Vad innebär det här för Trump och Republikanerna?</h3>
      <p>– Det som Sondland gör är att dra in en massa personer som tidigare förnekat att de känner till vad som pågått. Bland andra utrikesminister Mike Pompeo och vicepresident Mike Pence, säger hon.  </p>
      <p>I den amerikanska pressen har det beskrivits som att turerna i Ukraina i första hand skötts av en trio personer där Sondland ingår, kallad ”three amigos”. Uppfattningen har varit att turerna i övrigt varit mer eller mindre okända för andra delar av Trumps administration. Men Sondlands vittnesmål förändrar alltså bilden av vilka som känt till kraven mot Ukraina om Trumps önskade utredningar.</p>
      <h3>Hur allvarligt är det här vittnesmålet?</h3>
      <p>– Det som alla Trump-försvarare säger gång på gång är att det inte funnits något krav på tjänster mot gentjänster, ett så kallat ”quid pro quo”, säger Carina Bergfeldt och fortsätter:</p>
      <p>– Men här sitter en Trump-supporter, som givit en miljon dollar till Trumps kampanj, belönats av Trump med en ambassadörspost och som hyllats av Trump på Twitter och säger att det förekommit ”quid pro quo”.</p>
      <p>I en annan del av Sondlands vittnesmål beskriver han hur Vita huset har hindrat honom från att gå tillbaka i protokoll från möten och samtal samt tillgång till arkiverad postgång.</p>
      <p>Ken Starr, som ledde riksrättsutredning mot Bill Clinton säger till Fox News, en annars mycket Trump-trogen tv-kanal, att Gordon Sondlands vittnesmål att Vita huset motarbetat honom och hållit på information när han försökt svara på utredningens frågor är allvarligt. Starr säger att det till och med är något som han betraktar som en giltig åtalspunkt för riksrätt.</p>
      <h3>Vad betyder det här för Demokrateran?</h3>
      <p>– I sitt vittnesmål säger Sondland att han själv hört att Zelenskiys möte i Vita huset var villkorat, säger Carina Bergfeldt och fortsätter:</p>
      <p>– Men problemet för Demokraterna är att han inte säger är att han själv hört att det militära biståndet varit villkorat. Det är bara något Sondland förstått utifrån hur Rudy Giuliani, Trumps personliga advokat, har agerat.</p>
      <related>
        <h4>Relaterat</h4>
        <a href="https://www.svt.se/nyheter/utrikes/i-dag-fragas-ambassador-sondland-ut"/>
        <a href="https://www.svt.se/nyheter/utrikes/darfor-riskerar-trump-att-stallas-infor-riksratt"/>
        <a href="https://www.svt.se/nyheter/utrikes/nu-inleds-de-direktsanda-riksrattsforhoren-mot-trump"/>
      </related>
    </article>
  </body>
</html>