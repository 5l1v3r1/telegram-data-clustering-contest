<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/samsung-w20-galaxy-fold-modem-5g/"/>
    <meta property="og:site_name" content="Webnews"/>
    <meta property="article:published_time" content="2019-11-20T17:31:00+00:00"/>
    <meta property="og:title" content="Samsung W20, un Galaxy Fold con modem 5G"/>
    <meta property="og:description" content="Il Samsung W20, disponibile in Cina da dicembre, è un Galaxy Fold con processore Snapdragon 855 Plus, modem 5G e batteria da 4.235 mAh."/>
  </head>
  <body>
    <article>
      <h1>Samsung W20, un Galaxy Fold con modem 5G</h1>
      <h2>Il Samsung W20, disponibile in Cina da dicembre, è un Galaxy Fold con processore Snapdragon 855 Plus, modem 5G e batteria da 4.235 mAh.</h2>
      <address><time datetime="2019-11-20T17:31:00+00:00">20 Nov 2019, 17:31</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il <b>Galaxy Fold</b> può essere <a href="https://www.webnews.it/2019/11/08/samsung-galaxy-fold-italia-13-novembre/">prenotato</a> in Italia dallo scorso 13 novembre. <a href="https://www.webnews.it/recensioni/produttore/samsung/">Samsung</a> ha intanto annunciato in Cina una seconda versione con lo stesso design, ma alcuni miglioramenti hardware, tra cui il modem <a href="https://www.webnews.it/speciale/5g/">5G</a>. Non è noto se il <b>Samsung W20</b> arriverà anche in Europa o se il supporto per le reti di nuova generazione arriverà solo con il <a href="https://www.webnews.it/2019/10/30/samsung-conferma-galaxy-fold-2-conchiglia/">Galaxy Fold 2</a>.</p>
      <p>Il Samsung W20 ha tre componenti differenti rispetto al Galaxy Fold. Oltre al citato <b>modem 5G</b> è presente lo <a href="https://www.webnews.it/2019/07/15/snapdragon-855-plus-nuovo-chip-gaming/">Snapdragon 855 Plus</a> e una batteria da <b>4235 mAh</b>. Nonostante un processore può veloce, il produttore coreano ha stranamente ridotto (di poco) la capacità della batteria (quella del Galaxy Fold è 4.380 mAh). Non ci sono altre novità hardware, quindi lo smartphone pieghevole ha uno schermo Infinity Flex (Dynamic AMOLED) interno da <b>7,3 pollici</b>, uno schermo esterno Super AMOLED da <b>4,6 pollici</b>, 12 GB di RAM e 512 GB di storage.</p>
      <p>Identiche anche le <b>sei fotocamere</b>: posteriori da 12, 16 e 12 megapixel (standard con apertura variabile, ultra grandangolare e tele con zoom ottico 2x), frontali (interne) da 10 e 8 megapixel (grandangolare e profondità), cover camera da 10 megapixel. La connettività è garantita dai moduli WiFi 802.11ax, Bluetooth 5.0, GPS, NFC, LTE e 5G (sub-6GHz e mmWave).</p>
      <p>Sono inoltre presenti il lettore di impronte digitali laterale e gli altoparlanti stereo AKG con supporto Dolby Atmos. La batteria può essere caricata tramite porta USB 3.1 Type-C oppure in modalità wireless. Il sistema operativo è <b>Android 9 Pie</b>. Dato che il Samsung W20 è indirizzato al mercato cinese non dovrebbero esserci i servizi Google. Le vendite inizieranno entro dicembre ad un prezzo al momento ignoto.</p>
      <p>Se vuoi aggiornamenti su <i>Samsung W20, un Galaxy Fold con modem 5G</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>