<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/koncerty-na-pocest-karla-gotta-ivana-dala-najevo-kdo-na-nich-nyni-muze-vydelavat-a-kdo-ne"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T17:48:00+00:00"/>
    <meta property="og:title" content="Koncerty na počest Karla Gotta: Ivana dala najevo, kdo na nich nyní může vydělávat a kdo ne"/>
    <meta property="og:description" content="Neuběhly ani dva měsíce od jeho smrti a už se začíná mluvit o vzpomínkových koncertech na počest zesnulého zpěváka Karla Gotta (†80). Ten podle slov mluvčí Anety Stolzové se vzpomínkovými koncerty počítal a ještě před svou smrtí se o nich se svým managementem bavil. Jenže to, že už se o nich mluví tak krátce po jeho odchodu, pozůstalým dost vadí. Co Ivana Gottová skrze prohlášení veřejnosti vzkázala?"/>
  </head>
  <body>
    <article>
      <h6 class="kicker">vyjádření</h6>
      <h1>Koncerty na počest Karla Gotta: Ivana dala najevo, kdo na nich nyní může vydělávat a kdo ne</h1>
      <address><time datetime="2019-11-20T17:48:00+00:00">20 Nov 2019, 17:48</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/92/a9/92a9a96-247048-23843542-1720651307979345-633600-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Ivana Gottová se musí v poslední době stále k něčemu vyjadřovat.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/2b/a6/2ba6830-244321-profimedia-0044727881-2560x0-shrink.jpg"/>
          <figcaption>Ivana nyní řeší vzpomínkové koncerty.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/17/43/17431f1-244313-profimedia-0023884869-2560x0-shrink.jpg"/>
          <figcaption>Řada lidí by se na Mistrovi chtěla zřejmě přiživit.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/01/8d/018dbfa-40305-profimedia-0193636995-2560x0-shrink.jpg"/>
          <figcaption>Černá k Ivaně zkrátka patří.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/koncerty-na-pocest-karla-gotta-ivana-dala-najevo-kdo-na-nich-nyni-muze-vydelavat-a-kdo-ne/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Neuběhly ani dva měsíce od jeho smrti a už se začíná mluvit o vzpomínkových koncertech na počest zesnulého zpěváka Karla Gotta (†80). Ten podle slov mluvčí Anety Stolzové se vzpomínkovými koncerty počítal a ještě před svou smrtí se o nich se svým managementem bavil. Jenže to, že už se o nich mluví tak krátce po jeho odchodu, pozůstalým dost vadí. Co Ivana Gottová skrze prohlášení veřejnosti vzkázala?</b>
      </p>
      <p>Na oficiálních stránkách <a href="https://www.extra.cz/tema/karel-gott-zpevak">Karla Gotta</a> přibylo prohlášení, ve kterém se Gottův management v čele s Anetou Stolzovou vyjadřuje k plánování vzpomínkových koncertů.</p>
      <p><b>„Ani ne dva měsíce po smutném odchodu Karla Gotta jsme zjistili, že se začínají promýšlet, připravovat či dokonce realizovat první vzpomínkové koncertní pocty věnované jeho památce. Chceme ubezpečit všechny, že Karel Gott si velmi dobře uvědomoval, že by svým fanouškům chtěl a měl dát možnost zavzpomínat na něj i tímto způsobem. Proto již o takovém koncertu sám přemýšlel a jeho přání včetně konkrétní podoby sdělil nám, jeho managementu,“</b> napsala Stolzová v prohlášení.</p>
      <p><a href="https://www.extra.cz/tema/ivana-gottova">Ivaně Gottové</a> (43) vadí, že se o koncertech na Mistrovu počest mluví tak brzy po jeho odchodu. Na to nemůže být nikdo ze zpěvákových blízkých připravený. Teprve před pár týdny milovaného manžela a tatínka pochovali… Reakce Ivany Gottové je proto pochopitelná.</p>
      <p>Fanoušci se ale nemusí bát, že by o vzpomínkový koncert přišli. <b>„Oznamujeme, že management takový koncert určitě v budoucnu uspořádá a bude přesně podle představ Karla Gotta. Nicméně v tuto chvíli, stále krátce po jeho odchodu, je brzy cokoliv podnikat. Bylo by to bezohledné jak vůči zesnulému Karlu Gottovi, tak jeho nejbližším. Vydělávat na jménu Karla Gotta v době hlubokého smutku je z našeho pohledu nepřípustné,“</b> stojí dále v reakci.</p>
      <p>Na oficiálních stránkách Karla Gotta se v poslední době objevují různá prohlášení. Naposledy to byla reakce na zveřejnění děkovného dopisu, který vdova Ivana Gottová poslala prezidentovi Miloši Zemanovi. <a href="https://www.extra.cz/ivanu-gottovou-zverejneni-dopisu-prezidentovi-rozlitilo-takhle-na-situaci-zareagovala">Ten zveřejnil na sociální síti hradní mluvčí Jiří Ovčáček, což Gottovou značně rozlítilo.</a></p>
    </article>
  </body>
</html>