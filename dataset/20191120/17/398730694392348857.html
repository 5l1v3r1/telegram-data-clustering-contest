<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/usa-pa-plats-med-hangarfartyg-i-det-kansliga-hormuzsundet/"/>
    <meta property="og:site_name" content="DN.SE"/>
    <meta property="article:published_time" content="2019-11-20T17:03:41+00:00"/>
    <meta property="og:title" content="USA på plats med hangarfartyg i det känsliga Hormuzsundet"/>
    <meta property="og:description" content="USA har åter en större styrka på plats i Hormuzsundet, den smala passagen mellan Persiska viken och Arabiska havet."/>
  </head>
  <body>
    <article>
      <h1>USA på plats med hangarfartyg i det känsliga Hormuzsundet</h1>
      <address><time datetime="2019-11-20T17:03:41+00:00">20 Nov 2019, 17:03</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>USA har åter en större styrka på plats i Hormuzsundet, den smala passagen mellan Persiska viken och Arabiska havet. Ett antal krigsfartyg med hangarfartyget Abraham Lincoln i spetsen har nu gått in i området ”för att skydda trafiken” i området.</b>
      </p>
      <p>USA har inte haft ett hangarfartyg på plats i området sedan i juni då Iran sköt ned en amerikansk drönare.</p>
      <p><b>Hormuzsundet är ett av </b>världens strategiskt viktigaste områden där omkring en tredjedel av världens olja måste passera genom på sin väg till sina köpare och konsumenter. Området kontrolleras till stor del av Iran.</p>
      <p>I veckan passerade hangarfartyget Abraham Lincoln genom <a href="https://www.dn.se/nyheter/varlden/hormuzsundet-har-kan-storkriget-i-mellanostern-starta/">Hormuzsundet</a> för att skydda oljetransporterna, uppger det amerikanska försvarshögkvarteret Pentagon för nyhetsbyrån <a href="https://www.businesstimes.com.sg/government-economy/us-aircraft-carrier-transits-strait-of-hormuz">AFP</a>.</p>
      <p><b>Den amerikanska flottstyrkan</b> går in i området samtidigt som det pågår omfattande protester i Iran där demonstranter gått ut på gatorna för att visa sitt missnöje mot regimen och de kraftigt höjda bränslepriserna.</p>
      <p>Enligt människorättsorganisationen <a href="https://www.dn.se/nyheter/varlden/amnesty-over-100-dodade-under-iranprotester/">Amnesty International</a> ska så många som 106 människor ha dödats av militär och polis sedan protesterna började. Något som den svenska regeringen <a href="https://www.dn.se/nyheter/varlden/regeringen-fordomer-irans-agerande-/">kraftigt fördömt</a>. På onsdagen påstod Irans president Hassan Rouhani att protesterna slagits ned, skriver <a href="https://www.nytimes.com/reuters/2019/11/20/business/20reuters-global-oil.html?searchResultPosition=1">New York Times</a>.</p>
    </article>
  </body>
</html>