<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/fenove-na-totnym-izraziha-pritesnenie-ot-naznachenieto-na-mourinxo-1408138.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T17:37:00+00:00"/>
    <meta property="og:title" content="Фенове на Тотнъм изразиха притеснение от назначението на Моуриньо"/>
    <meta property="og:description" content="Тръстът на феновете на Тотнъм изрази притеснение от назначението на Жозе Моуриньо начело на клуба По-рано днес португалският специалист официално бе представен за треньор на шпорите, след като вчера досегашният наставник на тима Маурисио Почетино бе уволнен от президента Даниел Леви"/>
  </head>
  <body>
    <article>
      <h1>Фенове на Тотнъм изразиха притеснение от назначението на Моуриньо</h1>
      <address><time datetime="2019-11-20T17:37:00+00:00">20 Nov 2019, 17:37</time> by <a rel="author">Sportlive.bg</a></address>
      <p>Тръстът на феновете на <a href="https://www.sportlive.bg/tags/6855"><b>Тотнъм</b></a> изрази притеснение от назначението на Жозе Моуриньо начело на клуба. По-рано днес португалският специалист официално бе представен за треньор на "шпорите", след като вчера досегашният наставник на тима <a href="https://www.sportlive.bg/worldfootball/england/Kraj-na-sagata!-Totnym-uvolni-Maurisio-Pochetino-1407870.html"><b>Маурисио Почетино бе уволнен от президента Даниел Леви</b></a>.</p>
      <p>Фенската организация на клуба изрази разочарованието си от раздялата с Почетино още вчера, а днес изрази и притеснение от името на новия мениджър на отбора. "Ръководството на клуба бързо запълни овакантения мениджърски пост. Жозе Моуриньо вече е мениджър на Тотнъм и се надяваме да ни донесе успехите, които всички искаме. Има обаче очевидни притеснения за това как Жозе и ръководството на клуба ще работят заедно.</p>
      <p>Сигурни сме, че всички фенове на тима ще са благодарни, ако бъде въведена по-голяма яснота за това каква е визията за бъдещото партньорство с новия мениджър. Остават въпросите за трансферната политика, заплатите и това кой ще носи отговорността, и се надяваме клубът да внесе яснота. Ръководството трябва да направи така, че да не се озовем в същата ситуация след две или три години и трябва да чуем мнението на борда на директорите за дългосрочната идея около назначаването на новия мениджър", се казва в съобщение от Тръста. Моуриньо ще дебютира начело на Тотнъм още в събота, когато "шпорите" гостуват на друг лондонски отбор - Уест Хям.</p>
      <p>
        <b>
          <i><a href="https://www.sportlive.bg/worldfootball/england/Mourinxo-shte-vzima-dvojno-poveche-ot-Pochetino-v-Totnym-1408079.html">А каква заплата ще плаща Тотнъм на Моуриньо вижте в този материал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Daniel-Levi-obqsni-zashto-se-stigna-do-uvolnenieto-na-Pochetino-1408132.html"/>
        <a href="https://www.sportlive.bg/worldfootball/england/Bivsh-menidzhyr-ot-Visshata-liga-izprati-Pochetino-v-Arsenal-1408093.html"/>
        <a href="https://www.sportlive.bg/worldfootball/england/Totnym-shte-plati-ogromna-kompensaciq-na-Pochetino-za-uvolnenieto-1408109.html"/>
        <a href="https://www.sportlive.bg/worldfootball/england/Mourinxo-shte-vzima-dvojno-poveche-ot-Pochetino-v-Totnym-1408079.html"/>
        <a href="https://www.sportlive.bg/worldfootball/england/Syvsem-skoro-Mourinxo-go-ochakva-pyrvo-ogromno-izpitanie-sreshtu-bivshiq-mu-otbor-1408029.html"/>
      </related>
    </article>
  </body>
</html>