<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/advokat-rodychiv-nebesnoi-sotni-dbr-misiatsiamy-doslidzhuvatyme-spravy-maidanu-203164.html"/>
    <meta property="og:site_name" content="5 канал"/>
    <meta property="article:published_time" content="2019-11-20T17:51:00+00:00"/>
    <meta property="og:title" content="Адвокат родичів Небесної Сотні: ДБР місяцями досліджуватиме справи Майдану"/>
    <meta property="og:description" content="За словами Марини Ліліченко, бюро варто найняти спеціальний відділ для розслідування злочинів, скоєних під час Революції Гідності"/>
  </head>
  <body>
    <article>
      <h1>Адвокат родичів Небесної Сотні: ДБР місяцями досліджуватиме справи Майдану</h1>
      <address>
        <time datetime="2019-11-20T17:51:00+00:00">20 Nov 2019, 17:51</time>
      </address>
      <p>Державне бюро розслідувань витратить декілька місяців на ознайомлення зі справами Майдану. Таку думку в ефірі програми "ІнфоДень" на "5 каналі" озвучила адвокат родичів Небесної Сотні Марина Ліліченко.</p>
      <blockquote>"Там тисячі томів по 250 сторінок. Я навіть не знаю скільки там терабайтів пам'яті фото і відео. З ними ознайомлюватимуться і досліджуватимуть їх місяцями. ДБР повинно виділити 40 людей, які би сіли, тільки цими справами займалися і щодня по 8 годин їх досліджували", – каже Ліліченко.</blockquote>
      <p>Вона також розповіла, яка ситуація з вироками по справах: "Наразі їх мало, але дуже багато справ дійшло до суду. Кожен день слухається по 6-7 справ. Але як і наскільки довго вони слухаються… В деяких справах не почали зачитувати вирок, чи не можуть розпочати підготовче засідання, призначити суддю. Але загалом динаміка прогресуюча".</p>
      <p>
        <b>Дивіться повне відео розмови за посиланням:</b>
      </p>
      <figure>
        <iframe src="https://www.youtube.com/embed/YmcasB89WRU" width="745" height="451" data-service="Youtube" scrolling="no"/>
      </figure>
      <p>Нагадаємо, 16 листопада Верховна Рада не проголосувала за необхідні поправки до закону про ДБР, які б дозволили продовжити розслідування, слідство в справах Майдану зупиниться з 20 листопада.</p>
      <p>Раніше <a href="https://www.5.ua/polityka/zberehty-spravy-maidanu-vid-zelenskoho-vymahaiut-sklykaty-pozacherhove-zasidannia-vr-202968.html">група адвокатів родин Героїв Небесної Сотні вимагала Володимира Зеленського</a> скликати позачергову сесію Верховної Ради.</p>
    </article>
  </body>
</html>