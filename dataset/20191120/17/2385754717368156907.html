<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598327/sti-fylaki-ton-katexomenon-ek-gia-klopi-portofoliou-apo-katastima"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T17:43:00+00:00"/>
    <meta property="og:title" content="Στη φυλακή των κατεχομένων Ε/κ για κλοπή πορτοφολιού από κατάστημα"/>
    <meta property="og:description" content="Σε φυλάκιση καταδικάστηκε Ε/κύπρια για κλοπή πορτοφολιού από κατάστημα ρούχων στην κατεχόμενη Λευκωσία, στις 16 Νοεμβρίου.   Σύμφωνα με Τ/κ ΜΜΕ, η..."/>
  </head>
  <body>
    <article>
      <h1>Στη φυλακή των κατεχομένων Ε/κ για κλοπή πορτοφολιού από κατάστημα</h1>
      <address><time datetime="2019-11-20T17:43:00+00:00">20 Nov 2019, 17:43</time> by <a rel="author">SigmaLive</a></address>
      <p>Σε φυλάκιση καταδικάστηκε Ε/κύπρια για κλοπή πορτοφολιού από κατάστημα ρούχων στην κατεχόμενη Λευκωσία, στις 16 Νοεμβρίου.</p>
      <p>Σύμφωνα με Τ/κ ΜΜΕ, η Ε/κ συνελήφθη με την κατηγορία ότι έκλεψε από κατάστημα ρούχων ένα πορτοφόλι, το οποίο βρήκε ξεχασμένο σε δοκιμαστήριο.</p>
      <p>Στη συνέχεια, μετά από καταγγελία, η Ε/κ καταζητείτο, ενώ φαίνεται ότι είχε συλληφθεί χθες Τρίτη (19/11) από την λεγόμενη αστυνομία στο οδόφραγμα Αγίου Δομετίου.</p>
      <p>Μετά την ανακοίνωση της ποινής από το ψευδοδικαστήριο, η οποία δεν ξεπερνά τις 15 μέρες, η καταδικασθείσα ξέσπασε σε κλάματα.</p>
      <p>Σημειώνεται ότι είχε επιστρέψει το πορτοφόλι στα κατεχόμενα την ίδια μέρα, μέσω συγγενικού της προσώπου.</p>
    </article>
  </body>
</html>