<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/conferentiarul-universitar-claudiu-paul-buglea-ales-presedinte-al-senatului-universitatii-din-bucuresti-1922404220102019111719175951"/>
    <meta property="og:site_name" content="News.ro"/>
    <meta property="article:published_time" content="2019-11-20T17:42:10+00:00"/>
    <meta property="og:title" content="Conferenţiarul universitar Claudiu-Paul Buglea, ales preşedinte al Senatului Universităţii din Bucureşti"/>
    <meta property="og:description" content="Conferenţiarul universitar Claudiu-Paul Buglea a fost ales, miercuri, în funcţia de preşedinte al Senatului Universităţii din Bucureşti. El a candidat împotriva profesorului universitar Mircea Dumitru."/>
  </head>
  <body>
    <article>
      <h1>Conferenţiarul universitar Claudiu-Paul Buglea, ales preşedinte al Senatului Universităţii din Bucureşti</h1>
      <address><time datetime="2019-11-20T17:42:10+00:00">20 Nov 2019, 17:42</time> by <a rel="author">News.ro</a></address>
      <p>
        <b>Conferenţiarul universitar Claudiu-Paul Buglea a fost ales, miercuri, în funcţia de preşedinte al Senatului Universităţii din Bucureşti. El a candidat împotriva profesorului universitar Mircea Dumitru.</b>
      </p>
      <p>”Astăzi, 20 noiembrie 2019, la Universitatea din Bucureşti au avut loc alegerile pentru funcţia de Preşedinte al Senatului, mandatul 2019-2023. Pentru această poziţie au candidat prof. univ. dr. Mircea Dumitru şi conf. univ. dr. Claudiu-Paul Buglea. În urma votului celor 119 membri ai Senatului, a fost ales în funcţia de preşedinte al Senatului Universităţii din Bucureşti conf. univ. dr. Claudiu-Paul Buglea”, a transmis Univestitatea Bcureşti, printr-un comunicat de presă.</p>
      <p>Sursa citată a precizat că în funcţiile de vicepreşedinţi au fost aleşi prof. univ. dr. Dan Oancea şi prof univ. dr. Carmen Chifiriuc.</p>
      <p>Claudiu-Paul Buglea este prodecan al Facultăţii de Drept, începând cu anul 2012 şi tot de atunci face parte din Senatul Universităţii Bucureşti.</p>
      <p>El este doctor în ştiinţe juridice, cu teza ”Soluţionarea litigiilor dintre state şi comercianţi de altă naţionalitate”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>