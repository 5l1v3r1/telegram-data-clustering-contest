<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/stefano-settepani-chi-e-fidanzato-alessandra-amoroso/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T17:32:20+00:00"/>
    <meta property="og:title" content="Alessandra Amoroso, chi è il fidanzato Stefano Settepani: età, foto e vita privata"/>
    <meta property="og:description" content="Da ormai tre anni Stefano Settepani è il fidanzato di Alessandra Amoroso e la sua &quot;roccia&quot;, insomma l'uomo che sta al suo fianco"/>
  </head>
  <body>
    <article>
      <h1>Alessandra Amoroso, chi è il fidanzato Stefano Settepani: età, foto e vita privata</h1>
      <address><time datetime="2019-11-20T17:32:20+00:00">20 Nov 2019, 17:32</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/05/alessandra-amoroso-e-stefano-settepani.jpg"/>
      </figure>
      <p>Da ormai tre anni Stefano Settepani è il fidanzato di <a href="https://www.viagginews.com/2019/05/27/alessandra-amoroso-chi-e-carriera-fidanzato-cantante/">Alessandra Amoroso</a> e la sua “roccia”, insomma l’uomo che sta al suo fianco. Ma chi è esattamente e cosa fa nella vita? Scopriamolo insieme.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Il “braccio destro” di Maria De Filippi</h3>
      <p>Stefano Settepani, classe 1976, milanese di nascita e romano d’adozione (si è trasferito nella Capitale per lavoro e vi risiede tuttora) è molto conosciuto nel mondo della televisione, essendo il produttore esecutivo di <a href="https://www.viagginews.com/2019/05/25/vincitore-amici-18-chi-e/"><i>Amici</i> di Maria De Filippi</a>. La sua carriera si è svolta tutta in Mediaset, dove è entrato giovanissimo nel ruolo di segretario di redazione.</p>
      <p>Nel 2001 la svolta con l’assunzione nella Fascino Group di proprietà di Maurizio Costanzo e Maria De Filippi (e dove lavora anche il figlio della coppia, Gabriele). Pian piano Stefano è diventato una delle colonne portanti di <i>C’è posta per te</i>, <i>Tu si que vales </i>e, soprattutto, <i>Amici. </i>Ed è proprio nel corso delle ultime edizioni di <i>Amici</i> che il nome e il volto di Stefano Settepani sono balzati all’attenzione del grande pubblico per via di una furibonda lite con Riccardo Marcuzzo, poi tracimata sui social ed estesa anche a <a href="https://www.viagginews.com/2019/05/02/valerio-scanu-chi-e-eta-fidanzato/">Valerio Scanu</a>.</p>
      <h4>Quel colpo di fulmine scoccato ad Amici</h4>
      <p>Passando alla vita privata, Stefano Settepani ha alle spalle ha un matrimonio finito dal quale sono nati i suo due figli, a cui è legatissimo. Nel 2015 il primo incontro con Alessandra Amoroso nella redazione di <i>Amici,</i> dove la cantante si era recata per un saluto agli ex colleghi: ed è stato subito colpo di fulmine. I due si sono innamorati all’istante e da quel momento non sono più lasciati, anche se – come in ogni coppia – non sempre è tutto rose e fiori.</p>
      <p>Il loro è un rapporto molto riservato: basti pensare che la Amoroso ha aspettato ben tre anni prima di pubblicare sui social foto in compagnia di Stefano Settepani. Solo in occasione del 43° compleanno ha postato su Instagram uno scatto che li ritrae mentre si baciano, con questo commento: “Non so cosa Dio ha in serbo per noi… so solo che ho voglia di vivere la felicità e spero che, nonostante tutti gli alti e bassi, tu possa essere la giusta causa per ritrovare quella felicità persa…”. Stefano, dal canto suo, non ha mai rilasciato interviste o dichiarazioni pubbliche sulla sua <i>love story</i>. Eppure, stando ad alcuni <i>rumors,</i> le nozze sarebbero imminenti…</p>
      <p>EDS</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/francesco-renga-addio-ambra-cosa-e-successo-davvero/"/>
        <a href="https://www.viagginews.com/2019/11/20/leredita-nuova-campionessa-eleonora-castagna-chi-e/"/>
        <a href="https://www.viagginews.com/2019/11/20/francesco-renga-chi-e-vita-privata/"/>
      </related>
    </article>
  </body>
</html>