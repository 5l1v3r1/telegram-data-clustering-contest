<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822307-mahinacii-v-ukrtelefilmi-sud-pocav-vivcati-dokazi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T17:58:00+00:00"/>
    <meta property="og:title" content="Махінації в Укртелефільмі: суд почав вивчати докази"/>
    <meta property="og:description" content="Суд у справі щодо колишнього директора &quot;Укртелефільму&quot; розпочав дослідження доказів."/>
  </head>
  <body>
    <article>
      <h1>Махінації в Укртелефільмі: суд почав вивчати докази</h1>
      <h2>Суд у справі щодо колишнього директора "Укртелефільму" розпочав дослідження доказів.</h2>
      <address>
        <time datetime="2019-11-20T17:58:00+00:00">20 Nov 2019, 17:58</time>
      </address>
      <p>Про це повідомляє пресслужба Спеціалізованої антикорупційної прокуратури у <a href="https://www.facebook.com/sap.gov.ua/photos/a.836519139784604/1988066524629854/?type=3&amp;theater">Facebook</a>.</p>
      <p>"На засіданні сторона захисту завершила проголошення вступної промови. Після чого суддівська колегія визначила порядок та обсяг дослідження доказів", - йдеться у повідомленні.</p>
      <p>Зокрема, за результатами <a href="https://www.ukrinform.ua/tag-sud">судового</a> розгляду було оголошено та долучено 2 томи письмових доказів з 31 тому матеріалів, наявних у сторони обвинувачення.</p>
      <p>"Наступне засідання, згідно з раніше визначеним графіком, відбудеться о 10:00 год. 25 листопада 2019 року", - поінформували у САП.</p>
      <p>Як повідомлялося, у лютому 2019 року колишньому гендиректору “Укртелефільму” повідомили про підозру у зловживанні службовим становищем та використанні підроблених документів, внаслідок чого держпідприємству завдано понад 68,72 млн грн збитків. Дії експосадовця було кваліфіковано за ч.2 ст.364, ч.4 ст.358 Кримінального кодексу України.</p>
      <p>За версією слідства, екскерівник «Укртелефільму» у змові з приватними особами відчужив на користь ТОВ майнові права на 67 об’єктів нерухомого майна (квартири, нежитлові приміщення, паркомісця), яке розташоване у Києві. Проте у листопаді 2018 року Господарський суд м. Києва визнав договір купівлі-продажу цих майнових прав із усіма додатковими угодами, змінами та доповненнями до нього, недійсним із моменту укладання.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2801658-eksdirektora-ukrtelefilmu-obvinuvacuut-u-mahinaciah-na-majze-70-miljoniv.html">Махінації в Укртелефільмі: ексдиректору оголосили обвинувачення</a>
      </blockquote>
      <p>Про підозру також було повідомлено ще двом співучасникам ексгендиректора “Укртелефільму”: організатору схеми — у вчиненні злочину, передбаченого ч.3 ст.27, ч.2 ст. 364, ч.ч. 1, 4 ст. 358, ч.3 ст.209 ККУ, директору комерційного товариства (ТОВ) — у вчиненні злочину, передбаченого ч.5 ст.27, ч.2 ст.364, ч.4 ст. 358, ч.3 ст.209 ККУ.</p>
    </article>
  </body>
</html>