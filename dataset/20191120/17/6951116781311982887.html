<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/simona-ventura-giovanni-terzi-annunciano-matrimonio-ecco-quando/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T17:01:21+00:00"/>
    <meta property="og:title" content="Simona Ventura e Giovanni Terzi annunciano il loro matrimonio"/>
    <meta property="og:description" content="Dopo mesi di relazione, Simona Ventura e Giovanni Terzi annunciano di essere pronti al matrimonio: ecco quando sarà il lieto evento"/>
  </head>
  <body>
    <article>
      <h1>Simona Ventura e Giovanni Terzi annunciano il loro matrimonio</h1>
      <address><time datetime="2019-11-20T17:01:21+00:00">20 Nov 2019, 17:01</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Dopo un anno di relazione, Simona Ventura e Giovanni Terzi annunciano di essere pronti al matrimonio: ecco quando sarà il lieto evento</h3>
      <p>Da diversi mesi a questa parte è tornato finalmente il sereno nella vita sentimentale di <b>Simona Ventura</b>. A far breccia nel cuore della conduttrice di <i>The Voice </i><a href="https://www.novella2000.it/giovanni-terzi-conferma-relazione-simona-ventura/">il giornalista</a>, <b>Giovanni Terzi</b>. Consolidato il rapporto, nato da prima come un’amicizia, e innamorati più che mai, <b>i due annunciano</b> di essere pronti a fare il grande passo e unirsi così in <b>matrimonio</b>. A svelare <b>quando si celebrerà</b> il lieto evento i diretti interessati, attraverso un’intervista rilasciata al settimanale <i><a href="https://www.oggi.it/">Oggi</a></i>, dove hanno parlato anche della loro storia d’amore.</p>
      <p>Chiusa in modo definitivo e doloroso <a href="https://www.novella2000.it/gero-carraro-laura-moretti/">la relazione con l’ex <b>Gerò Carraro</b> dopo 8 lunghi anni</a>, la <b>Ventura </b>non ha mai smesso di credere di poter trovare l’uomo che potesse renderla felice. Poi inaspettatamente è arrivato <b>Giovanni Terzi</b> a ristabilire equilibrio in lei.</p>
      <p>Sempre al settimanale <i>Oggi</i> nel periodo di Gennaio, <b>Simona Ventura </b>si è dichiarata particolarmente felice, così come lo è stata a <i>Storie Italiane, </i>programma seguitissimo condotto da Eleonora Daniele<i>, </i>quando con <b>Terzi</b> <a href="https://www.novella2000.it/storie-italiane-giovanni-terzi-simona-ventura/">hanno parlato del loro profondo legame</a>. I due hanno sempre mostrato grande sintonia e la prova lo è stata anche la <a href="https://www.novella2000.it/simona-ventura-giovanni-terzi-figli/">paparazzata di Novella 2000</a>, dove <b>Simona</b> e <b>Giovanni </b>si sono mostrati, agli occhi dei fotografi, complici e uniti.</p>
      <p>E adesso, a distanza di un anno, <b>Simona Ventura</b> e <b>Giovanni Terzi</b> si sentono pronti a dirsi <i>‘sì’</i> per sempre. A fare questo meraviglioso annuncio loro stessi, che hanno svelato anche quando sarà il matrimonio:</p>
      <blockquote>
        <i>«Io e Giovanni abbiamo deciso di sposarci. Sappiamo solo che sarà nel 2020 e siamo tutti e due dell’idea che succederà all’improvviso. Abbiamo trovato la casa dei nostri sogni per tutta la tribù dei nostri figli e a breve traslocheremo».</i>
      </blockquote>
      <p>Ha dichiarato la conduttrice a <i>Oggi</i>. <b>Dunque il 2020 per entrambi si rivelerà un anno davvero magico</b>.</p>
      <p>Di seguito le restanti <b>dichiarazioni</b> della coppia sulla loro storia d’amore…</p>
      <h3>Le dichiarazioni di Simona Ventura e Giovanni Terzi sulla loro storia d’amore</h3>
      <p>Di recente <b>Simona Ventura </b>e <b>Giovanni Terzi </b>si sono concessi una vacanza a Mauritius, come mostrato dalle immagini esclusive pubblicate su <i>Oggi</i>. Ma la presentatrice ha preferito definirla più una <i>‘luna di miele in anticipo’</i>. La <b>Ventura</b> non ha nascosto la sua gioia per questo primo anno di vita insieme:</p>
      <blockquote>
        <i>«I primi due giorni li abbiamo passati a dormire ma questa vacanza diciamo pure che è una luna di miele in anticipo. Siamo pazzi di gioia perché festeggiamo il nostro primo anno d’amore. Ancora oggi, dopo dodici mesi trascorsi insieme, mi sveglio ogni mattina e non mi capacito del un regalo immenso che mi ha fatto la vita facendomi incontrare Giovanni. Non speravo più di innamorarmi e soprattutto, di incontrare l’uomo dei miei sogni, invece è accaduto».</i>
      </blockquote>
      <p>A far da eco alle meravigliose <b>parole</b> di <b>Simona Ventura</b>, il futuro sposo <b>Giovanni Terzi</b> che non ha potuto che confermare l’amore incondizionato che prova nei suoi confronti, rievocando il momento in cui hanno cominciato a vedersi con occhi diversi:</p>
      <blockquote>
        <i>«Sin dalla prima sera dentro me ho sentito che l’avrei amata. Dovevo ancora baciarla e già sapevo che non ci saremmo più lasciati. È lei che aspettavo. Simona è una donna di una dolcezza e di una generosità incredibile con chi ama. Mi sono innamorato di lei anche per come ama i suoi figli e la sua famiglia. Una donna così non poteva non essere speciale»</i>
      </blockquote>
      <p><b>Parole</b> davvero meravigliose quelle pronunciate da <b>Simona Ventura</b> e <b>Giovanni Terzi</b> in merito alla loro stupenda storia d’amore. <b><i>La coppia ha annunciato così di voler sancire questa unione con il matrimonio, che si celebrerà nel 2020!</i></b> Attendiamo con trepidazione il nuovo anno per festeggiare insieme a loro questa meravigliosa notizia, intanto noi di<i><b> Novella 2000</b></i> ci congratuliamo con <b>Simona </b>e <b>Giovanni</b>!</p>
      <related>
        <a href="https://www.novella2000.it/flavio-briatore-casa-milano-benedetta-bosi/"/>
        <a href="https://www.novella2000.it/meghan-markle-denunciato-tabloid-inglesi/"/>
        <a href="https://www.novella2000.it/il-collegio-4-gabriele-montuori-commenta-espulsione-claudia-dorelfi/"/>
      </related>
    </article>
  </body>
</html>