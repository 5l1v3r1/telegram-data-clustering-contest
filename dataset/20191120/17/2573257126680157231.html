<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/huawei-matepad-pro-passa-da-geekbench-a-pochi-giorni-dal-debutto-627458"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T17:30:46+00:00"/>
    <meta property="og:title" content="Huawei MatePad Pro passa da Geekbench a pochi giorni dal debutto"/>
    <meta property="og:description" content="Arrivano nuove conferme grazie ai risultati benchmark del portale Geekbench del futuro tablet Huawei MatePad Pro che verrà annunciato fra pochi giorni."/>
  </head>
  <body>
    <article>
      <h1>Huawei MatePad Pro passa da Geekbench a pochi giorni dal debutto</h1>
      <h2>Arrivano nuove conferme grazie ai risultati benchmark del portale Geekbench del futuro tablet Huawei MatePad Pro che verrà annunciato fra pochi giorni.</h2>
      <address><time datetime="2019-11-20T17:30:46+00:00">20 Nov 2019, 17:30</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-MatePad-Pro-Geekbench-1.png"/>
      </figure>
      <p>Torniamo ad analizzare il futuro tablet top di gamma dell’azienda cinese Huawei, ovvero il prossimo<b> Huawei MatePad Pro</b>. Nello specifico, quest’ultimo è stato avvistato sul noto portale di benchmark <b>Geekbench</b> a meno di una settimana dal suo debutto ufficiale sul mercato.</p>
      <h3>Huawei MatePad Pro: confermato il processore che troveremo a bordo</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-MatePad-Pro-Geekbench-2.jpg"/>
      </figure>
      <p>Ecco quindi i primi risultati dei benchmark del nuovo tablet di punta dell’azienda. Il futuro <b>Huawei MatePad Pro</b>, in particolare, ha totalizzato in<b> single core</b> un punteggio pari a <b>3808 punti</b>, mentre in <b>multi core</b> è riuscito a totalizzare <b>11832 punti</b>. Quello che più ci interessa, però, sono le specifiche tecniche che ci confermano questi risultati.</p>
      <p>Dai risultati ottenuti sul portale di benchmark <b>Geekbench</b>, infatti, è emerso e quindi confermato quale processore ci sarà a bordo del terminale. Nello specifico, viene confermata la presenza del processore top di gamma di casa <b>Huawei</b>, ovvero il <b><a href="https://www.tecnoandroid.it/2019/11/15/huawei-matepad-pro-arrivo-ufficiale-previsto-per-il-25-novembre-624773">SoC HiSilicon Kirin 990</a></b>. Ad accompagnare e supportale questo processore, poi, ci saranno almeno <b>6 GB</b> di memoria <b>RAM</b>, mentre come sistema operativo sembra che troveremo già <b>Android 10</b>.</p>
      <p>Oltre a questo, grazie alla certificazione 3C ricevuta qualche giorno fa, sappiamo inoltre che il futuro <b>Huawei MatePad Pro</b> disporrà del supporto alla<b> ricarica rapida da ben 40W</b> (la stessa tipologia di ricarica presente sugli ultimi Huawei Mate 30 e Mate 30 Pro). Vi ricordiamo che, dal punto di vista del design, questo tablet porterà alcune novità per l’azienda. In primis, troveremo sul lato destro del display un <b>piccolo foro</b> per la selfie camera, e le cornici saranno notevolmente ridotte. Come plus, infine, troveremo anche per questo dispositivo una M-Pen e una keyboard dedicata.</p>
    </article>
  </body>
</html>