<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/zdravje/clanek/najbolje-je-na-hrbtu-247948"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T17:47:00+00:00"/>
    <meta property="og:title" content="Najbolje je na hrbtu"/>
    <meta property="og:description" content="Strokovnjaki že leta poudarjajo, kako pomemben je za normalno delovanje kakovosten spanec, osem ur naj bi spali ponoči. H kakovosti spanja prispeva tudi položaj, v katerem spimo, obenem pa utegne v..."/>
  </head>
  <body>
    <article>
      <h1>Najbolje je na hrbtu</h1>
      <h2>Za normalno funkcioniranje je nujen kakovosten spanec; če spimo na trebuhu, je večje tveganje glavobolov, spanje na boku povečuje nastanek gub.</h2>
      <address><time datetime="2019-11-20T17:47:00+00:00">20 Nov 2019, 17:47</time> by <a rel="author">U. S.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/11/1630156.jpg"/>
          <figcaption>GETTY IMAGES/ISTOCKPHOTOSmrčanje je sicer bolj izrazito, kadar spimo na hrbtu, a hrbtenica in vrat nam bosta hvaležna.</figcaption>
        </figure>
        <figure>
          <img src="https://www.slovenskenovice.si/images/slike/2019/11/11/1630157.jpg"/>
          <figcaption>GETTY IMAGES/ISTOCKPHOTOTudi položaj spanja je kriv za kakšno gubico. FOTOGRAFIJI: Guliver/Getty Images</figcaption>
        </figure>
      </slideshow>
      <p>Strokovnjaki že leta poudarjajo, kako pomemben je za normalno delovanje kakovosten spanec, osem ur naj bi spali ponoči. H kakovosti spanja prispeva tudi položaj, v katerem spimo, obenem pa utegne vplivati na zdravje.<br/><br/>Zdravniki menijo, da je najbolje spati na hrbtu, saj tako preprečujemo bolečine v vratu in hrbtenici, pa še nastanek gub naj bi tako blažili; ta položaj je super za vse, ki jih muči zgaga. Kdor spi na hrbtu, naj izbere mehek vzglavnik, ki bo le podpora za glavo. Smrčanje bo v tem položaju najbolj izrazito, povzroči pa lahko tudi bolečine v spodnjem delu telesa.<br/>Raziskave kažejo, da okoli 15 odstotkov ljudi spi na boku.</p>
      <figure>
        <img src="https://www.slovenskenovice.si/images/slike/2019/11/11/1630157.jpg"/>
        <figcaption>Tudi položaj spanja je kriv za kakšno gubico. FOTOGRAFIJI: Guliver/Getty Images<cite>GETTY IMAGES/ISTOCKPHOTO</cite></figcaption>
      </figure>
      <p>Ta položaj blaži smrčanje, pa tudi refluks in zgago, vrat in hrbtenica vas zjutraj ne bosta bolela. Zaradi boljšega pretoka krvi nosečnicam svetujejo spanje na levem boku. Marsikdo, ki spi na boku, se zjutraj zbudi z zmečkanim obrazom, torej mnogo črtami na obrazu, dolgoročno to lahko spodbudi nastanek gub. Vzglavnik naj bo tak, da bosta hrbtenica in vrat v ravnini z ležiščem.<br/><br/>Mnogi raje spijo na trebuhu, a ta položaj je po mnenju strokovnjakov najslabši: mišice in sklepi celega telesa trpijo zaradi dodatnega pritiska, to pa draži živce in povzroča mravljinčenje v udih. Če trpite zaradi bolečin v vratu in hrbtenici, ne spite na trebuhu. To pa še ni vse: zaradi nepravilnega položaja glave so tisti, ki spijo na trebuhu, bolj nagnjeni h glavobolom. Kdor spi na trebuhu, ne potrebuje vzglavnika, lahko ga uporablja v predelu popka, da bi se tako razbremenil spodnji del hrbta.<br/><br/>Strokovnjaki prav tako ne priporočajo spanja v položaju zarodka, in sicer zaradi nepravilnega dihanja, ki je oteženo zaradi dodatnega pritiska telesa na prsi, in nenaravnega položaja vratu in hrbtenice, zaradi česar je večje tveganje artritičnih bolečin, stranski učinek tega položaja pa je tudi nastajanje gub na obrazu. Več kot 40 odstotkov ljudi spi v položaju zarodka, ženske pogosteje kot moški. Izberite tanek in mehak vzglavnik, ki bo podpora za glavo, in tako bodo vrat in ramena pod čim manjšim pritiskom.</p>
      <blockquote>Raziskave kažejo, da 15 odstotkov ljudi spi na boku.</blockquote>
      <p>Za še boljši spanec si lahko pomagate z medom, ta pomaga sproščati melatonin in krepi jetra. Cimet v kombinaciji z medom in mandlji spodbudi proizvodnjo melatonina, hormona za spanje. Ščepec cimeta dodajte čaju ali toplemu mleku. Tudi sivka koristi, saj umirja čutila ter pomaga, da laže zaspimo. Nekoč so ljudje z njenimi cvetovi polnili blazine, da so laže zaspali. Mimo baldrijana ne moremo: sprošča mišice, umirja in uspava. </p>
    </article>
  </body>
</html>