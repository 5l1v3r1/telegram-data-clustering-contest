<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/304-kilometert-vezetett-hogy-visszajuttassa-egyik-vasarlojanak-az-elhagyott/2ecrp6k"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T17:59:00+00:00"/>
    <meta property="og:title" content="Nemes gesztus: 304 kilométert vezetett, hogy visszajuttassa egyik vásárlójának az elhagyott kocsikulcsát"/>
    <meta property="og:description" content="A nem mindennapi történet egy Ronkonkoma nevű kis falu egyik bagelezőjében kezdődött."/>
  </head>
  <body>
    <article>
      <h1>Nemes gesztus: 304 kilométert vezetett, hogy visszajuttassa egyik vásárlójának az elhagyott kocsikulcsát</h1>
      <address><time datetime="2019-11-20T17:59:00+00:00">20 Nov 2019, 17:59</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A nem mindennapi történet egy Ronkonkoma nevű kis falu egyik bagelezőjében kezdődött.</b>
        </i>
      </p>
      <p>A múlt szombaton Diana Chong egy családi összejövetelre tartott, amikor út közben beugrott egy bagelezőbe, ahol ott is hagyta a kocsikulcsát.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Chong autója start-stop rendszerrel működik, emiatt induláskor nem volt szüksége a kulcsra, ám ha egyszer rendesen leállítja, nem tud elindulni a kulcs nélkül – írja az <a href="https://index.hu/mindekozben/poszt/2019/11/20/hat_orat_vezetett_hogy_visszaadja_a_vasarlonak_az_elhagyott_kocsikulcsat/">Index</a>.</p>
      <p>A nő csak akkor vette észre, hogy elvesztette a kocsikulcsát, amikor a pennsylvaniai Honesdale-be érkezett. Ekkor azonnal felhívta a bagelezőt. Az étkezde egyik munkatársa, Vinny Proscia felajánlotta a segítségét, megígérve, hogy elpostázza neki a kulcsot.</p>
      <p>Mindezek ellenére a kulcs nem ért volna oda hétfő előtt, ami Chongot és a férjét nehéz helyzetbe hozta volna, ugyanis hétfőn menniük kellett dolgozni.</p>
      <p>A párra való tekintettel Proscia úgy döntött, személyesen viszi el nekik a kulcsot. Összesen 304 kilométert kellett megtennie, de bevállalta és visszajuttatta a kocsikulcsot. Chong hálásan köszönte meg a példás gesztust.</p>
      <p>„Ez volt a helyes döntés. Ha az én feleségemmel történne hasonló, én is örülnék, ha valaki így tenne”</p>
      <p>– indokolta a hosszú út megtételét a férfi.</p>
    </article>
  </body>
</html>