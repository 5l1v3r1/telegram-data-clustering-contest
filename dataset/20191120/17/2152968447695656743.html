<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/20/klimatichnata-politika-na-es-vodi-kym-ikonomicheski-razpad.430280"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T17:52:00+00:00"/>
    <meta property="og:title" content="Климатичната политика на ЕС води към икономически разпад"/>
    <meta property="og:description" content="ЕИБ спира финансирането на проекти с изкопаеми горива | Dnes.bg"/>
  </head>
  <body>
    <article>
      <h1>Климатичната политика на ЕС води към икономически разпад</h1>
      <h2>ЕИБ спира финансирането на проекти с изкопаеми горива</h2>
      <address><time datetime="2019-11-20T17:52:00+00:00">20 Nov 2019, 17:52</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Европейската инвестиционна банка (ЕИБ) обяви, че от 2021 г. спира финансирането на проекти, свързани с изкопаеми горива. От 2013 г. ЕИБ е дала 65 млрд. евро за ВЕИ-та и енергийна ефективност. Това означава, че банката води такава политика от много време и тя става все по-крайна. Това каза Боян Рашев, управляващ партньор в Denkstatt България, в ефира на <a href="https://www.bloombergtv.bg/">Bloomberg TV Bulgaria</a>.</p>
      <p>"От практическа гледна точка това означава, че би трябвало да стане малко по-скъпо финансирането на проекти, свързани с изкопаеми горива. Няма да има достъп до парите на ЕИБ. Публичният ресурс в ЕС се насочва само към ВЕИ-та и енергийна ефективност".</p>
      <p>Но по думите му реалността е друга.</p>
      <p>"Целият ЕС и особено Източна Европа има нужда от газопреносна инфраструктура. Интерконекторът България-Гърция, който в момента се изгражда, се финансира от ЕИБ".</p>
      <p>Той обясни, че финансовият вакум ще се запълни веднага.</p>
      <p>"Този някой друг идва със съвсем различни разбирания за социална, икономическа и екологична справедливост. Западният свят остава диктаторите да завладеят неразвитата част от света".</p>
      <p>Според него ако само един континент предприема такива мерки, този континент се самообрича на икономически разпад. "Цената е много висока", допълни той.</p>
      <p>Целия разговор вижте в <a href="https://www.bloombergtv.bg/v-razvitie/2019-11-20/boyan-rashev-klimatichnata-politika-na-es-mozhe-da-dovede-do-ikonomicheski-razpad?fbclid=IwAR1AO3L6MZHpP2yKyhbaf9Y9ktnlZrUkzqW0KiFz_zgX-8I9gKfzapfvd2s">Bloomberg TV Bulgaria</a>.</p>
      <related>
        <h4>Още по темата</h4>
        <a href="https://www.dnes.bg/eu/2019/11/17/ucheni-klimatichnite-promeni-shte-povliiaiat-na-zdraveto-na-cialo-pokolenie.429648"/>
        <a href="https://www.dnes.bg/eu/2019/11/12/makron-syzria-svetovnata-sistema-v-bezprecedentna-kriza-es-neznachitelen.429408"/>
      </related>
    </article>
  </body>
</html>