<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/antikapnistikos-nomos-dexthike-238-kliseis-to-1142-tin-proti-mera-leitourgias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T17:02:39+00:00"/>
    <meta property="og:title" content="Αντικαπνιστικός νόμος: Δέχθηκε 238 κλήσεις το 1142 την πρώτη μέρα λειτουργίας"/>
    <meta property="og:description" content="Καταγγελίες, βοήθεια για διακοπή του καπνίσματος αλλά και πληροφορίες για τον αντικαπνιστικό αφορούσαν οι πρώτες κλήσεις στο 1142."/>
  </head>
  <body>
    <article>
      <h6 class="kicker">Πενήντα πέντε καταγγελίες</h6>
      <h1>Αντικαπνιστικός νόμος: Δέχθηκε 238 κλήσεις το 1142 την πρώτη μέρα λειτουργίας</h1>
      <h2>Καταγγελίες, βοήθεια για διακοπή του καπνίσματος αλλά και πληροφορίες για τον αντικαπνιστικό αφορούσαν οι πρώτες κλήσεις στο 1142.</h2>
      <address><time datetime="2019-11-20T17:02:39+00:00">20 Nov 2019, 17:02</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Πρώτη μέρα λειτουργίας της η χθεσινή και η τηλεφωνική γραμμή 1142 δέχθηκε σύμφωνα με στοιχεία του υπουργείου Υγείας, συνολικά 235 κλήσεις.</p>
      <p>Από αυτές, 58 αφορούσαν καταγγελίες, 22 αιτήματα βοήθειας για διακοπή καπνίσματος, 66 γενικές πληροφορίες για τον αντικαπνιστικό νόμο, 58 κλήσεις δεν ολοκληρώθηκαν, 14 έκλεισαν τη γραμμή πριν συνομιλήσουν με εκπρόσωπο και 17 αφορούσαν σε άλλο ζήτημα.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Η τηλεφωνική γραμμή 1142 ενημέρωσης και υποστήριξης για καπνιστές και μη, τέθηκε χθες σε λειτουργία στο πλαίσιο εφαρμογής του αντικαπνιστικού νόμου.</p>
      <p>Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την απαγόρευση του καπνίσματος, να ζητήσει βοήθεια για τη διακοπή του καπνίσματος, καθώς και να αναφέρει παραβάσεις της σχετικής νομοθεσίας, που υπέπεσαν στην αντίληψή τους.</p>
      <h3>Έπεσαν και τα πρώτα πρόστιμα</h3>
      <p>Στη Λαμία έπεσε ένα από τα πρώτα πρόστιμα για τον αντικαπνιστικό νόμο.</p>
      <p>Σύμφωνα με το lamiareport.gr, στους δρόμους της Λαμίας βγήκαν τα πρώτα μικτά κλιμάκια που ελέγχουν την εφαρμογή του αντικαπνιστικού νόμου, καθώς από τις 18 Νοεμβρίου δημοσιεύθηκε η Κοινή Υπουργική Απόφαση που καθορίζει και τα πρόστιμα.</p>
      <p>Υπάλληλοι της Διεύθυνσης Υγείας και αστυνομικοί, ενεργώντας μετά από καταγγελία στο τετραψήφιο νούμερο, έπιασαν το μεσημέρι της Τετάρτης (20/11) «επ’ αυτοφώρω» πελάτη καφετέριας να καπνίζει.</p>
      <p>Του επιβλήθηκε το νέο πρόστιμο που προβλέπει η ΚΥΑ και ανέρχεται στα 100 ευρώ (ο νόμος του 2010 προέβλεπε 50 ευρώ), ενώ το πρόστιμο για τον ιδιοκτήτη της καφετέριας που δεν είναι πάνω από 100 τμ, είναι 500 ευρώ για την πρώτη φορά.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>