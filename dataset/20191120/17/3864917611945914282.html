<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822297-pat-evropejskih-krain-nazvali-v-oon-nezakonnou-poselensku-dialnist-izrailu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T17:48:00+00:00"/>
    <meta property="og:title" content="П’ять європейських країн назвали в ООН незаконною поселенську діяльність Ізраїлю"/>
    <meta property="og:description" content="Бельгія, Франція, Німеччина, Польща, Британія вважають ізраїльські поселення на окупованих територіях незаконними і такими, що суперечать міжнародному праву."/>
  </head>
  <body>
    <article>
      <h1>П’ять європейських країн назвали в ООН незаконною поселенську діяльність Ізраїлю</h1>
      <h2>Бельгія, Франція, Німеччина, Польща, Британія вважають ізраїльські поселення на окупованих територіях незаконними і такими, що суперечать міжнародному праву.</h2>
      <address>
        <time datetime="2019-11-20T17:48:00+00:00">20 Nov 2019, 17:48</time>
      </address>
      <p>Відповідну заяву було оголошено в середу перед засіданням Ради Безпеки ООН, яке розглянуло ситуацію на Близькому Сході, повідомляє кореспондент Укрінформу.</p>
      <p>Позиція європейських держав щодо ізраїльської поселенської політики на окупованих палестинських територіях, включаючи східний Єрусалим, «залишається чіткою і незмінно», ідеться в заяві. Наголошується, що вся поселенська діяльність Ізраїлю є незаконною і суперечить міжнародному праву.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2822158-radbez-oon-rozgladae-poziciu-ssa-sodo-izrailskih-poselen-na-okupovanih-teritoriah.html">Радбез ООН розглядає позицію США щодо ізраїльських поселень на окупованих територіях</a>
      </blockquote>
      <p>Як повідомляв Укрінформ, про визнання Сполученими Штатами законності поселень на окупованих територіях заявив державний секретар США Майк Помпео в понеділок.</p>
      <p>Ізраїльські поселення на Західному березі річки Йордан виникли після 1967 року, коли Ізраїль окупував ці території під час Шестиденної війни. Рада Безпеки <a href="https://www.ukrinform.ua/tag-oon">ООН</a> визначила, що політика держави зі створення поселень на окупованих палестинських територіях не має законних підстав і становить серйозну перешкоду для встановлення миру на Близькому Сході.</p>
    </article>
  </body>
</html>