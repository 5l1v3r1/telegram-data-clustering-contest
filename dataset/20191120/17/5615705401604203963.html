<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204700-kabmin-priznachiv-nezalezhnnih-chleniv-naglyadovih-rad-oshchadbanku-ta-ukreksimbanku"/>
    <meta property="og:site_name" content="Mind UA"/>
    <meta property="article:published_time" content="2019-11-20T17:00:00+00:00"/>
    <meta property="og:title" content="Кабмін призначив незалежнних членів наглядових рад Ощадбанку та Укрексімбанку"/>
    <meta property="og:description" content="Ощадбанку увійшли: Янне Харьюнпаа, Хуан Енріке Перес Калот, Ігор Мітюков, а незалежним членом наглядової ради Укрексімбанку призначено Ласло Урбана"/>
  </head>
  <body>
    <article>
      <h1>Кабмін призначив незалежнних членів наглядових рад Ощадбанку та Укрексімбанку</h1>
      <h2>Ощадбанку увійшли: Янне Харьюнпаа, Хуан Енріке Перес Калот, Ігор Мітюков, а незалежним членом наглядової ради Укрексімбанку призначено Ласло Урбана</h2>
      <address>
        <time datetime="2019-11-20T17:00:00+00:00">20 Nov 2019, 17:00</time>
      </address>
      <p>Кабінет Міністрів призначив незалежних членів наглядової ради Ощадбанку, а також незалежного члена наглядової ради Укрексімбанку. Про це <a href="https://www.mof.gov.ua/uk/news/uriad_priznachiv_novikh_chleniv_nagliadovoi_radi_oshchadbanku_ta_ukreksimbanku-1887?fbclid=IwAR3LyrDMgljfnjP6NP_1BUmsXoQWQUg8lTNIDNtNPhZKQ6-nJb3gEUilgFo">повідомляє</a> прес-служба Міністерства фінансів.</p>
      <p>Згідно з рішенням уряду до складу наглядової ради Ощадбанку увійшли: Янне Харьюнпаа, Хуан Енріке Перес Калот, Ігор Мітюков. Незалежним членом наглядової ради Укрексімбанку призначено Ласло Урбана.</p>
      <p>Відбір кандидатів на посади незалежних членів наглядових рад державних банків здійснювали компанії з добору персоналу обрані на конкурсних засадах, а фінальне оцінювання – комісія, до складу якої увійшли представники від Верховної Ради, президента та Кабміну. </p>
      <p>Раніше повідомлялося, що наглядова рада Укрексімбанку <a href="https://mind.ua/news/20204643-ukreksimbank-ogolosiv-pro-konkurs-na-posadu-golovi-pravlinnya">прийняла рішенння</a> від 15 листопада 2019 року, яким оголошується конкурсний відбір на посаду голови правління Укрексімбанку.</p>
      <p>Нагадаємо: у вересні Національний банк України <a href="https://mind.ua/news/20202293-nbu-pogodiv-nizku-chleniv-naglyadovih-rad-derzhavnih-bankiv">погодив ще низку членів наглядових рад</a> державних банків за результатами тестувань та співбесід, проведених Кваліфікаційною комісією за участі правління Національного банку.</p>
      <p>До цього НБУ відхилив кандидатури більшості <a href="https://mind.ua/news/20200923-nbu-vidhiliv-kandidaturi-bilshosti-chleniv-radi-oshchadbanku">членів ради Ощадбанку</a>. Регулятор зазначив, що призначення голови правління має відбуватися за результатами конкурсу, відповідно до запровадженої реформи корпоративного управління у держбанках. Натомість, наглядова рада Ощадбанку без проведення конкурсу прийняла рішення продовжити контракт із нинішнім головою правління на 5 років.</p>
      <p>До цього, 23 травня цього року, <a href="https://mind.ua/news/20197576-kabmin-priznachiv-novi-naglyadovi-radi-privatbanku-ukreksimbanku-ta-oshchadbanku">Кабмін призначив нові наглядові ради ПриватБанку, Укрексімбанку та Ощадбанку</a>.</p>
      <p>Члени наглядової ради Ощадбанку, кандидатури яких відхилив Нацбанк, планують <a href="https://mind.ua/news/20201548-chleni-naglyadovoyi-radi-oshchadbanku-planuyut-oskarzhiti-v-sudi-rishennya-nbu">відстоювати свою репутацію в суді</a>.</p>
      <related>
        <h4>Також читайте</h4>
        <a href="https://mind.ua/news/20204706-uryad-uhvaliv-nizku-kadrovih-rishen"/>
        <a href="https://mind.ua/news/20204643-ukreksimbank-ogolosiv-pro-konkurs-na-posadu-golovi-pravlinnya"/>
        <a href="https://mind.ua/news/20204610-sud-zvilniv-z-pid-varti-golovu-pravlinnya-ukreksimbanku-gricenka-pid-zastavu"/>
      </related>
    </article>
  </body>
</html>