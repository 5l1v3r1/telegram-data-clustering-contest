<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904524/vanhaezebrouck-voorspelt-grote-toekomst-voor-david-kan-mee-aan-de-absolute-top-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T17:44:00+00:00"/>
    <meta property="og:title" content="Vanhaezebrouck ziet het groot voor David: &quot;Gent mag hopen op de jackpot&quot;"/>
    <meta property="og:description" content="Jonathan David speelt dit seizoen de pannen van het dak bij KAA Gent. Hein Vanhaezebrouck is ervan overtuigd dat de Canadees veel geld zal opleveren."/>
  </head>
  <body>
    <article>
      <h1>Vanhaezebrouck ziet het groot voor David: "Gent mag hopen op de jackpot"</h1>
      <address>
        <time datetime="2019-11-20T17:44:00+00:00">20 Nov 2019, 17:44</time>
      </address>
      <p>
        <b>Jonathan David speelt dit seizoen de pannen van het dak bij KAA Gent. Hein Vanhaezebrouck is ervan overtuigd dat de Canadees veel geld zal opleveren.</b>
      </p>
      <p>David scoorde al acht keer en gaf vier assists in onze vaderlandse competitie. Het wordt dan ook moeilijk voor Gent om hem nog een extra seizoen te houden. "Als David zelf vindt dat het tijd is voor hem om een stap hogerop te zetten, dan is hij weg", vertelt Vanhaezebrouck aan Het Nieuwsblad.</p>
      <aside>Lees meer<br/><a href="https://www.voetbalprimeur.be/nieuws/904507/gent-slaat-zich-trots-op-de-borst-onze-hoogste-positie-ooit-op-de-uefa-ranking-.html?itm_source=www.voetbalprimeur.be&amp;itm_medium=highlighted-content">Niet enkel Rode Duivels scheren hoge toppen: Gent haalt beste Europese plaats ooit</a></aside>
      <p>Op wat voor bedrag mogen ze zich bij Gent dan gaan verheugen? "Zo een speler moet minstens twintig miljoen opleveren", zegt Vanhaezebrouck. Ook enkele goede Europese wedstrijden zullen zijn waarde fors de hoogte in kunnen jagen. "Gent overwintert nu bijna zeker in Europa. Als ze nog een paar rondes verder geraken en David toont zich dan kan zijn waarde wel eens erg snel de hoogte in schieten", voegt de voormalige trainer van Gent er nog aan toe.</p>
      <p>Vanhaezebrouck gelooft dan ook heel erg in het potentieel van de spits. "Ik denk dat hij alles heeft om te slagen aan de absolute top. Hij zal bij de top vier ploegen uit de beste vijf competities aan de slag kunnen op termijn." Ten slotte ziet Vanhaezebrouck misschien toch nog één reden waarom David een verlengd verblijf zou zien zitten. "De Champions League! Als Gent dat haalt kan hem dat inderdaad nog motiveren voor een extra seizoen."</p>
      <aside>Lees meer<br/><a href="https://www.voetbalprimeur.be/nieuws/903302/doelpuntenmaker-david-treedt-coach-bij-rangschikking-is-nog-niet-belangrijk-.html?itm_source=www.voetbalprimeur.be&amp;itm_medium=highlighted-content">Doelpuntenmaker David treedt coach bij: "Rangschikking is nog niet belangrijk"</a></aside>
    </article>
  </body>
</html>