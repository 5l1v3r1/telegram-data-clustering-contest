<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391732-%d7%a9%d7%99%d7%93%d7%95%d7%a8-%d7%97%d7%99-%d7%91%d7%a0%d7%99-%d7%92%d7%a0%d7%a5-%d7%9e%d7%aa%d7%99%d7%99%d7%97%d7%a1-%d7%9c%d7%a4%d7%9c%d7%95%d7%a0%d7%98%d7%a8-%d7%94%d7%a4%d7%95%d7%9c%d7%99%d7%98"/>
    <meta property="og:site_name" content="סרוגים"/>
    <meta property="article:published_time" content="2019-11-20T17:48:44+00:00"/>
    <meta property="og:title" content="רשמית: גנץ החזיר את המנדט לנשיא המדינה"/>
    <meta property="og:description" content="רגע לפני פקיעת המנדט שלו להרכבת הממשלה, בני גנץ מתייחס לפלונטר הפוליטי ומגיב לראשונה לנאומו של אביגדור ליברמן. צפו בשידור חי"/>
  </head>
  <body>
    <article>
      <h1>רשמית: גנץ החזיר את המנדט לנשיא המדינה</h1>
      <h2>רגע לפני פקיעת המנדט שלו להרכבת הממשלה, בני גנץ הודיע כי החזיר את המנדט לנשיא. בהצהרה תקף את הימין: "הפכתי כל אבן אך מולי ניצב בלוק"</h2>
      <address><time datetime="2019-11-20T17:48:44+00:00">20 Nov 2019, 17:48</time> by <a rel="author">,</a></address>
      <p>4 שעות לפני פקיעת המנדט שלו להרכבת הממשלה, יו"ר כחול לבן בני גנץ הודיע הערב (רביעי) כי החזיר את המנדט לנשיא המדינה ראובן ריבלין ואמר כי הוא לא הצליח להרכיב ממשלה. כתוצאה, הכנסת תיכנס ל-21 ימים שבהם כל אחד יוכל לקבל את המנדט במידה וישיג רוב של 61 ח"כים.</p>
      <p>בשיחתו עם הנשיא גנץ אמר כי הוא מחויב גם ב-21 הימים שנותרו להמשיך ולעשות כל מאמץ בכדי להרכיב ממשלה טובה לאזרחי ישראל. גנץ הודה לנשיא על הסיוע בתהליך וביקש להמשיך ולהיעזר בו גם בהמשך הדרך. מיד גנץ יישא הצהרה בגני התערוכה בתל אביב בה יתייחס לפלונטר הפוליטי ויגיב לנאומו של אביגדור ליברמן.</p>
      <h3>צפו בשידור חי:</h3>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FBeGantz%2Fvideos%2F568395523939288%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>"הקמת ממשלה היא לא רק משימה טכנית לחיבור אצבעות לרוב, אלא שליחות מוסרית והיסטורית. כלי להגשמת צרכים אישיים" אמר גנץ. "ב-28 יום הפכתי כל אבן וסילקתי כל גרגר חול בניסיון להרכיב ממשלה, במטרה להביא מנהיגות של מוסר וערכים- מנהיגות שנשכחה. מול האבנים שהפכתי ניצב בלוק המתעקש לראות את טובתו האישית של אדם אחד לפני טובתם של אנשים השוכבים במסדרונות. הוצבה חומת מפסידים המתעקשים למנוע ממשלה".</p>
      <p>"העם בחר בי וחבריי בכחול לבן להוביל את ישראל, מעל העם לא עומד אף ראט מפלגה, לא ראש מפלגה דתי, חילוני, או ערבי. אין לאף אדם זכות למנוע את בחירותו של העם" הוסיף.</p>
      <p>בדבריו תקף בחריפות את נתניהו: "ראש המפלגה שהפסיד מולי בבחירות. ביקשתי לנהל מולו מו"מ ענייני, בתגובה קיבלתי ממנו וממקורביו סרטוני נאצה ודברים ילדותיים שלא מתאימים למוסר היהודי, שהם חלק ממנת רעל יומי שמוזרקת לחברה הישראלית יום יום. היה עליו להפנים שתוצאות הבחירות מחייבות אותו לנהל משא ומתן ישיר ללא בלוקים וניסיונות הפרדה. זהו ניסיון בוטה להתעלם מהחלטתו של הבוחר הדמוקרטי, רוב העם בחר להחליש את הכוח של הקיצוניים, ורוב העם בחר ללכת בדרך שונה מזו שהנהיג נתניהו".</p>
      <p>מוקדם יותר היום ראש הממשלה נתניהו פנה במהלך <u><a href="https://www.srugim.co.il/391671-%d7%a2%d7%99%d7%9e%d7%95%d7%aa-%d7%91%d7%91%d7%9c%d7%95%d7%a7-%d7%a1%d7%9e%d7%95%d7%98%d7%a8%d7%99%d7%a5-%d7%aa%d7%a7%d7%a3-%d7%90%d7%aa-%d7%9c%d7%99%d7%91%d7%a8%d7%9e%d7%9f-%d7%a8%d7%94%d7%9e">ישיבת בלוק הימין</a></u> לגנץ וקרא לו לבוא לממשלת אחדות. "גנץ, תשתחרר מהווטו של לפיד. מה הוא מהלך קסמים עליך? תעשה את הדבר הנכון ובוא לממשלת אחדות" אמר. "בתולדות המדינה עברנו הרבה אתגרים ומשברים. כל פעם ידענו להתגבר ולצאת מחוזקים יותר. כך צריך לעשות גם הפעם. כשרוצים, אפשר לעשות".</p>
      <figure>
        <img src="https://www.srugim.co.il/i/wp-content/uploads/2019/11/WhatsApp-Image-2019-11-20-at-15.45.21__w1980.jpeg"/>
      </figure>
      <h4>עוד באותו נושא</h4>
      <h4>בלוק הימין התכנס: "גנץ עוד לא מאוחר, תשתחרר מלפיד"</h4>
      <p>לכתבה המלאה בסרוגים &gt;<br/>9</p>
      <p>לדבריו, "הדבר הנכון הוא להקים עכשיו ממשלה. לא צריך בחירות. בגלל מה, בגלל פסילות אישיות? אם יהיו בחירות אנחנו ננצח, אבל חשוב יותר שהמדינה תנצח בעת הזאת. אין פערים גדולים. אפשר לפתור אותם בנקל. אנחנו יכולים לגבור על האתגר ולהקים ממשלת אחדות עכשיו ומיד".</p>
    </article>
  </body>
</html>