<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904522/heerenveen-wilde-van-hau-en-deed-beroep-op-salesmanager-werd-mij-gevraagd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T17:43:00+00:00"/>
    <meta property="og:title" content="Salesmanager speelde grote rol in Heerenveen-deal: 'Verantwoord doorgegaan'"/>
    <meta property="og:description" content="Salesmanager Martin Koopman speelde een belangrijke rol in de komst van Doan Van Hau naar sc Heerenveen. De Vietmanees bleek financieel onhaalbaar, maar Heerenveen slaagde er uiteindelijk toch in om hem naar de Eredivisie te halen. Omdat Van Hau een speler van buiten de EU is, moet hij voor minimaal 436.000 euro per jaar op de loonlijst staan. Normaal gesproken is het voor Heerenveen onmogelijk om zo'n speler te contracteren, maar door het sluiten van een aantal commerciële deals was het toch mogelijk. John Terry van Heerenveen: zomeraankoop Van Hau gaat viral met 'kopredding'"/>
  </head>
  <body>
    <article>
      <h1>Salesmanager speelde grote rol in Heerenveen-deal: 'Verantwoord doorgegaan'</h1>
      <address>
        <time datetime="2019-11-20T17:43:00+00:00">20 Nov 2019, 17:43</time>
      </address>
      <p>
        <b>Salesmanager Martin Koopman speelde een belangrijke rol in de komst van Doan Van Hau naar sc Heerenveen. De Vietmanees bleek financieel onhaalbaar, maar Heerenveen slaagde er uiteindelijk toch in om hem naar de Eredivisie te halen.</b>
      </p>
      <p>Omdat Van Hau een speler van buiten de EU is, moet hij voor minimaal 436.000 euro per jaar op de loonlijst staan. Normaal gesproken is het voor Heerenveen onmogelijk om zo'n speler te contracteren, maar door het sluiten van een aantal commerciële deals was het toch mogelijk.</p>
      <p>"Mij werd gevraagd of we daar nog eens anders naar konden kijken. Zo is eigenlijk het contact ontstaan", vertelt Koopman in het <a href="https://www.feanonline.nl/nieuws/hoofdnieuws/260693/we-liepen-er-tegenaan-dat-we-zijn-salaris-niet-konden-permitteren">FeanFan Magazine</a>. Koopman meldde zich in Vietnam en wilde de televisierechten van Heerenveen verkopen. "Er wonen 95 miljoen mensen en dat land is voetbalgek. Onze wedstrijden worden daar live uitgezonden. Dan kijken er ongeveer vijftien tot twintig miljoen mensen."</p>
      <p>"We hadden de kosten aan de ene kant en hierdoor had ik een stuk baten aan de andere kant terug", gaat Koopman verder. "Dat salaris moeten we gewoon betalen en de huursom (Van Hau is gehuurd van Hanoi FC, red.) ook. Wij moesten ervoor zorgen dat de club niet een te groot risico heeft. We hebben naast de televisierechten een aantal andere deals kunnen sluiten, waardoor de transfer verantwoord door kon gaan."</p>
      <related>
        <h4>Lees meer</h4>
        <a href="https://www.voetbalprimeur.nl/videos/904376/john-terry-van-heerenveen-zomeraankoop-van-hau-gaat-viral-met-kopredding-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>