<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/321947/italia-e-vietato-sbagliare-fognini-e-berrettini-costretti-a-vincere-con-gli-usa/"/>
    <meta property="og:site_name" content="Live Tennis"/>
    <meta property="article:published_time" content="2019-11-20T17:26:00+00:00"/>
    <meta property="og:title" content="Italia, è vietato sbagliare: Fognini e Berrettini costretti a vincere con gli USA"/>
    <meta property="og:description" content="Serata decisiva per il cammino dell’Italia alle Davis Cup Finals 2019 in corso di svolgimento a Madrid. Dopo la sconfitta rimediata nella gara inaugurale contro il Canada, gli azzurri tornano in campo contro gli Stati Uniti in una sfida delicatissima: obbligatorio vincere, preferibilmente per 3-0, per continuare a credere nel ripescaggio per i quarti di finale […]"/>
  </head>
  <body>
    <article>
      <h1>Italia, è vietato sbagliare: Fognini e Berrettini costretti a vincere con gli USA</h1>
      <address>
        <time datetime="2019-11-20T17:26:00+00:00">20 Nov 2019, 17:26</time>
      </address>
      <p>Serata decisiva per il cammino dell’<b>Italia</b> alle <b>Davis Cup Finals 2019</b> in corso di svolgimento a <i>Madrid</i>. Dopo la sconfitta rimediata nella gara inaugurale contro il <b>Canada</b>, gli azzurri tornano in campo contro gli <b>Stati Uniti</b> in una sfida delicatissima: obbligatorio vincere, preferibilmente per 3-0, per continuare a credere nel ripescaggio per i quarti di finale tra le due migliori seconde dei sei raggruppamenti.</p>
      <p>Ad aprire le danze sarà <b>Fabio Fognini</b> che se la vedrà con Reilly Opelka, a seguire <b>Matteo Berrettini</b> affronterà Taylor Fritz. Per quanto concerne il doppio, al momento Barazzutti ha scelto Bolelli e Seppi per contrastare Querrey e Sock: ricordiamo, però, che i protagonisti di questa sfida possono essere modificati fino a pochi minuti prima dell’inizio.</p>
      <p><b>STATI UNITI – ITALIA</b><br/>Reilly Opelka (USA) – Fabio Fognini (ITA)<br/>Taylor Fritz (USA) – Matteo Berrettini (ITA)<br/>Sam Querrey/Jack Sock (USA) – Simone Bolelli/Andreas Seppi (ITA)</p>
    </article>
  </body>
</html>