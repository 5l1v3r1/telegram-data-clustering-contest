<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829135.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T17:31:00+00:00"/>
    <meta property="og:title" content="بارش برف در کندوان/ آماده‌باش نیروهای راهداری"/>
    <meta property="og:description" content="محمد علیپور در گفت‌وگو با مهر در خصوص بارش مداوم اما پراکنده برف در محور کرج - چالوس که از نخستین دقایق بامداد چهارشنبه آغاز شده است، اظهار کرد: بیشترین بارش از ابتدای محور تا محدوده خوزنکلا و همچنین از محدوده نسا تا کندوان بوده است."/>
  </head>
  <body>
    <article>
      <h1>بارش برف در کندوان/ آماده‌باش نیروهای راهداری</h1>
      <address>
        <time datetime="2019-11-20T17:31:00+00:00">20 Nov 2019, 17:31</time>
      </address>
      <p>رئیس اداره راهداری و حمل‌ونقل جاده‌ای گچسر با اشاره به شدت بارش‌ها در محور چالوس محدوده کندوان، گفت: نیروهای راهداری آماده‌باش هستند.</p>
      <p>محمد علیپور در گفت‌وگو با مهر در خصوص بارش مداوم اما پراکنده برف در محور کرج - چالوس که از نخستین دقایق بامداد چهارشنبه آغاز شده است، اظهار کرد: بیشترین بارش از ابتدای محور تا محدوده خوزنکلا و همچنین از محدوده نسا تا کندوان بوده است.</p>
      <p>وی افزود: در حال حاضر در محدوده گچسر تا کندوان بارش برف همراه با کولاک گزارش می‌شود از خرگوش دره تا کندوان نیز شدت این جریانات جوی تشدید می شود.</p>
      <p>رئیس اداره راهداری و حمل‌و نقل جاده‌ای گچسر با بیان اینکه طبق اعلام هواشناسی امشب شاهد برودت هوا و کاهش شدید دما در محور کرج-  چالوس هستیم، گفت: تیم های راهداری با بیش از  ۲۰ دستگاه ماشین آلات سبک و سنگین و ۳۵ نیرو در محور در آماده باش کامل هستند.</p>
      <p>وی با تاکید بر اینکه عملیات نمک پاشی در نقاطی از محور برای جلوگیری از یخ زدگی انجام می شود، بیان کرد: ماشین های نمک پاش راهداری در محدوده هایی از محور که برف و کولاک است مستقر شده اند.</p>
    </article>
  </body>
</html>