<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294035-etsi-tha-erthei-h-hellip-hremia-sto-ellhniko-mpasket"/>
    <meta property="og:site_name" content="gavros.gr"/>
    <meta property="article:published_time" content="2019-11-20T17:14:00+00:00"/>
    <meta property="og:title" content="Έτσι θα έρθει η… ηρεμία στο ελληνικό μπάσκετ;"/>
    <meta property="og:description" content="Η ΕΟΚ εμφάνιζε τον Πιτίνο ως τον άνθρωπο που θα βοηθούσε το ελληνικό μπάσκετ να μπει σε… ράγες. Με το «καλημέρα» έφερε, απλώς, περισσότερη αναστάτωση!"/>
  </head>
  <body>
    <article>
      <h1>Έτσι θα έρθει η… ηρεμία στο ελληνικό μπάσκετ;</h1>
      <address>
        <time datetime="2019-11-20T17:14:00+00:00">20 Nov 2019, 17:14</time>
      </address>
      <p>Ο Γιώργος Βασιλακόπουλος παρουσίαζε, πριν από λίγες ημέρες τον Ρικ Πιτίνο, ως τον νέο τεχνικό της Εθνικής ομάδας μπάσκετ Ανδρών. Τον Ρικ Πιτίνο, τον οποίο η ΕΟΚ εμφάνιζε ως… σανίδα σωτηρίας, για το ελληνικό μπάσκετ, των τόσων προβλημάτων και της… χαμένης ελπίδας.</p>
      <p>Του ελληνικού μπάσκετ, όπως αυτό εκπροσωπείται από τη διοίκησή του, τη διοίκηση του Γιώργου Βασιλακόπουλου. Τη διοίκηση με την οποία ο Ολυμπιακός, η ομάδα η οποία τα τελευταία χρόνια κρατούσε ψηλά τη σημαία της Ελλάδας, στην Ευρωλίγκα, βρίσκεται σε… πόλεμο!</p>
      <p>Ο Πιτίνο θα ήταν ο… Έλληνας (όπως δήλωνε και ο ίδιος), ο οποίος θα έφερνε νέο… άνεμο, στο ελληνικό μπάσκετ. Αντιθέτως, ο Ρικ Πιτίνο αποδεικνύεται απλώς ο… Παναθηναϊκός, που θα στρέψει το ενδιαφέρον του, ξανά, στην ομάδα του Δημήτρη Γιαννακόπουλου, αναλαμβάνοντας την τύχη της.</p>
      <p>Θα ήταν ο άνθρωπος, ο οποίος θα βοηθούσε, με την «προσωπικότητά του» (όπως ευαγγελίζονταν οι διοικούντες το ελληνικό μπάσκετ), να επέλθει η… ηρεμία. Αντιθέτως, αποδείχθηκε, απλώς, ακόμη ένας λόγος για… έκρηξη!</p>
      <p>Ένας λόγος για αναστάτωση. Ένας λόγος για να μπει η Εθνική ομάδα μπάσκετ, ανάμεσα στην ΕΟΚ, τον Γιώργο Βασιλακόπουλο και τον Δημήτρη Γιαννακόπουλο. Ένας ακόμη λόγος το φίλαθλο κοινό να θεωρεί το ελληνικό μπάσκετ… αναξιόπιστο…</p>
      <p>Ακόμη μία… «τρανταχτή επιτυχία» της ΕΟΚ, όλη αυτή η ιστορία, η οποία είναι σε εξέλιξη… Μία ιστορία, την οποία η ίδια η ΕΟΚ επιχείρησε να παρουσιάσει ως μία μεγάλη επιτυχία, μόνο για να καταλήξει σε ένα ακόμη… φιάσκο! Από εκείνα που έφεραν το ελληνικό μπάσκετ χαμηλά…</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294043-mpalntgoyin-arghse-alla-ldquo-sysththhke-rdquo-ksana-hellip"/>
        <a href="https://www.gavros.gr/article/mpasket/294044-h-almpa-sto-laquo-mikroskopio-raquo-toy-olympiakoy-pics"/>
        <a href="https://www.gavros.gr/article/mpasket/294031-kaneis-paikths-toy-olympiakoy-sthn-ethnikh-toy-basilakopoyloy"/>
        <a href="https://www.gavros.gr/article/mpasket/294027-ferte-mas-ena-synnefo-na-pesoyme-hellip"/>
      </related>
    </article>
  </body>
</html>