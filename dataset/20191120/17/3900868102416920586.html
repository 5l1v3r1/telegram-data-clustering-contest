<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562418/kinito-tilefwno-i-chrisi-toy-sto-metro-i-stoys-dimosioys-chwro-epibarynei-tin-ygeia-toy-koinoy"/>
    <meta property="og:site_name" content="NOOZ."/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Κινητό τηλέφωνο: Η χρήση του στο μετρό ή στους δημόσιους χώρο επιβαρύνει την υγεία του κοινού"/>
    <meta property="og:description" content="Είσαι στο μετρό, σε αναμονή στη ΔΕΗ ή την Τράπεζα και δίνεις οδηγίες από το κινητό στο συνάδελφο, τσακώνεσαι για το ποδόσφαιρο με τον κολλητό, ή λες τα νέα σου στον θείο, στο χωριό. Τι συμβαίνει την ίδια ώρα στους διπλανούς σου;"/>
  </head>
  <body>
    <article>
      <h1>Κινητό τηλέφωνο: Η χρήση του στο μετρό ή στους δημόσιους χώρο επιβαρύνει την υγεία του κοινού</h1>
      <address>
        <time datetime="2019-11-20T17:12:00+00:00">20 Nov 2019, 17:12</time>
      </address>
      <p>
        <b>Είσαι στο μετρό, σε αναμονή στη ΔΕΗ ή την Τράπεζα και δίνεις οδηγίες από το κινητό στο συνάδελφο, τσακώνεσαι για το ποδόσφαιρο με τον κολλητό, ή λες τα νέα σου στον θείο, στο χωριό. Τι συμβαίνει την ίδια ώρα στους διπλανούς σου;</b>
      </p>
      <p>Η σύγχρονη εποχή υπονομεύει με χίλιους τρόπους την ψυχική μας υγεία. Η απουσία στοιχειώδους ηρεμίας, η ένταση και ο θόρυβος, είναι μία κατηγορία ανάμεσα στις πολλές, που ανεβάζει δραματικά τα επίπεδα αδρεναλίνης του οργανισμού, δηλητηριάζοντας τον.</p>
      <p>Και μπορεί κάποιος να είναι σε θέση να προστατεύει τον εαυτό του αλλά όταν συνυπάρχει αναγκαστικά με άλλους ανθρώπους, η προστασία πάει περίπατο. Ένα δεδομένο λόγου χάρη που έρχεται και αθροίζεται στα αρνητική της εποχής είναι η συνάθροιση ανθρώπων σε κοινούς χώρους, όπου δεν τηρούνται στοιχειώδεις κανόνες συνύπαρξης.</p>
      <p>Στα περισσότερα βαγόνια του μετρό στο Παρίσι, κυρίως τα παλαιότερα, υπάρχουν σε εμφανή σημεία προειδοποιητικές ταμπέλες που ζητούν από το επιβατικό κοινό να μην ακούει σε υψηλή ένταση μουσική διότι παρενοχλεί τους συνεπιβάτες.</p>
      <p>Στην Ελλάδα τέτοιες αβροφροσύνες στους δημόσιους αστικούς χώρους δεν έχουμε. Θεωρείς φυσικό να είσαι στο γκισέ τράπεζας όπου ο υπάλληλος προσπαθεί να σε εξυπηρετήσει και συνάμα να συνομιλείς στο κινητό με συγγενή σου, σε υψηλούς τόνους. Μπορεί να είσαι στο βαγόνι του μετρό, στριμωγμένος σα σαρδέλα, και να τσιρίζεις στο android ή το iphone σου,να περιμένεις στην ουρά μιας δημόσιας υπηρεσίες και να ακούγεσαι σε όλους τους ορόφους επειδή δεν έχεις καλό σήμα. Όλα αυτά έχεις σκεφτεί ότι επιβαρύνουν την ψυχική υγεία των ανθρώπων που βρίσκονται γύρω σου;</p>
      <p>Μήπως λοιπόν ήρθε η ώρα να μαζέψεις τον εγωισμό σου και να επιστρέψεις στον περίγυρό σου να αισθάνεται καλά; Μήπως να έχεις το ringtone σου σε ήπια ένταση ώστε να μην ακούει ως και ο μηχανοδηγός «είσαι στο μυαλό κάτι μαγικό».</p>
      <p>Μήπως να κατεβάζεις την έντασή του όταν βρίσκεσαι σε νοσοκομείο ώστε να μην ακούγεται σε όλους τους θαλάμους του ορόφου «αν πας με άλλη θα σου σπάσω το κεφάλι» όσην ώρα κοιτάς την οθόνη και προσπαθείς να καταλάβεις σε ποιον αντιστοιχεί ο αριθμός που εμφανίζεται;<br/><br/>Μήπως να το κλείσεις εντελώς μιας και αποφάσισες να εκπολιτιστείς και μπήκες μέσα σε ένα μουσείο για να μην σπάνε τα νεύρα των άλλων επισκεπτών;</p>
      <p>Πρέπει επιτέλους να εννοήσουμε ότι δεν ενδιαφέρει τους διπλανούς μας τι φαγητό θα φάτε το μεσημέρι ή αν ο θείος από το Πάπιγκο θα σου στείλει τυρί.<br/>Πρέπει να εννοήσουμε ότι  η διπλανή μας συνεπιβάτης που είναι ήρεμη, η δική σου τσιρίδα αποσυντονίζει τη θετική της ενέργεια και την εμποδίζουν να νιώθει καλά.</p>
      <p>Σε κοινόχρηστους χώρους όπου επικρατεί ησυχία, το να ουρλιάζουμε είναι ενοχλητικό και διαταράσσει την ψυχική διάθεση.<br/>Γι΄αυτό ο τρόπος και η ένταση με την οποία που μιλάμε στο κινητό δεν πρέπει ξεφεύγει από τα φυσιολογικά όρια. Να θυμόμαστε συνεχώς ότι δεν βρισκόμαστε στην τραπεζαρία του σπιτιού μας αλλά σε μία ουρά αναμονής μίας υπηρεσίας. Κι οφείλουμε να υπολογίζουμε τους γύρω μας.<br/> </p>
      <p>Εν ολίγοις <b>οι καλοί τρόποι στους δημόσιους χώρους δεν είναι θέμα βασιλικού πρωτοκόλλου.</b> </p>
      <p>Ας συνειδητοποιήσουμε όλοι ότι ο σύγχρονος άνθρωπος είναι ιδιαίτερα εύθραυστος όσον αφορά την ψυχική του υγεία, ενώ η συχνότητα εμφάνισης ψυχικών διαταραχών αυξάνει διαρκώς μεταξύ άλλων και εξαιτίας του σύγχρονου τρόπου ζωής. Ας μην είναι η άλογη χρήση των κινητών μας ένας ακόμα επιβαρυντικός παράγοντας. </p>
      <p>
        <b>Γ. Ο.</b>
      </p>
    </article>
  </body>
</html>