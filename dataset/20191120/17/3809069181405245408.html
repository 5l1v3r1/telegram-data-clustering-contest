<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416857/roympit-paixoyme-me-diko-mas-styl-tha-ta-pame-kala"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T17:29:48+00:00"/>
    <meta property="og:title" content="Ρούμπιτ: «Αν παίξουμε με το δικό μας στυλ θα τα πάμε καλά»"/>
    <meta property="og:description" content="Ο Αμερικανός φόργουορντ αναφέρθηκε στην αυριανή αναμέτρηση στο Βερολίνο. "/>
  </head>
  <body>
    <article>
      <h1>Ρούμπιτ: «Αν παίξουμε με το δικό μας στυλ θα τα πάμε καλά»</h1>
      <h2>Ο Αμερικανός φόργουορντ αναφέρθηκε στην αυριανή αναμέτρηση στο Βερολίνο. </h2>
      <address><time datetime="2019-11-20T17:29:48+00:00">20 Nov 2019, 17:29</time> by <a rel="author" href="http://www.gazzetta.gr/dimosiografos/konstantinos-melagies" target="_blank">Κωνσταντίνος Μελάγιες</a></address>
      <p>Ο<b> Όγκουστιν  Ρούμπιτ</b> δήλωσε ενόψει του παιχνιδιού στο Βερολίνο: «Η <b>Άλμπα </b>είναι σκληρή ομάδα και πολύ επιθετική. Εμείς θα πρέπει να είμαστε ακριβείς στις αποφάσεις μας στην επίθεση, να προστατεύσουμε την μπάλα και να περιορίσουμε το transition παιχνίδι τους. Αν παίξουμε με το δικό μας στυλ, θα τα καταφέρουμε. Έχουμε κάποιους καλούς παίκτες. Και εκείνοι έχουν καλούς παίκτες, όμως, εμείς έχουμε παίκτες όπως είναι οι <b>Πρίντεζης </b>και <b>Μιλουτίνοφ</b>, που θεωρώ πως μπορούν να έχουν το αβαντάζ στις θέσεις τους. Οπότε αν παίξουμε με το δικό μας στυλ και παίξουμε σκληρά καθ’ όλη την διάρκεια του αγώνα, θα τα πάμε καλά».</p>
      <p><b>Για το αν θεωρεί πως η ομάδα έδειξε σημάδια βελτίωσης, παρότι τελικά ηττήθηκε από την Μπάγερν, απάντησε: </b>«Ναι βελτιωθήκαμε όμως σε πολλά παιχνίδια προηγηθήκαμε και στην συνέχεια δεν βρήκαμε τον τρόπο να κρατήσουμε την διαφορά. Οπότε ναι βελτιωθήκαμε, αλλά έχουμε ακόμη δρόμο να καλύψουμε. Αύριο θα πρέπει να μείνουμε συγκεντρωμένοι και να τελειώσουμε το παιχνίδι».</p>
    </article>
  </body>
</html>