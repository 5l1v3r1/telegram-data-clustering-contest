<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204701-alfa-bank-zvilniv-viceprezidenta-oleksiya-karchazhkina"/>
    <meta property="og:site_name" content="Mind UA"/>
    <meta property="article:published_time" content="2019-11-20T17:24:00+00:00"/>
    <meta property="og:title" content="«Альфа-Банк» звільнив віцепрезидента Олексія Карчажкіна"/>
    <meta property="og:description" content="«Альфа-Банк Україна» звільнив Олексія Карчажкіна, що відповідав за роботу з роздрібним бізнесом, нових кандидатів наразі не названо"/>
  </head>
  <body>
    <article>
      <h1>«Альфа-Банк» звільнив віцепрезидента Олексія Карчажкіна</h1>
      <h2>«Альфа-Банк Україна» звільнив Олексія Карчажкіна, що відповідав за роботу з роздрібним бізнесом, нових кандидатів наразі не названо</h2>
      <address>
        <time datetime="2019-11-20T17:24:00+00:00">20 Nov 2019, 17:24</time>
      </address>
      <p>Рішенням наглядової ради «Альфа-Банк Україна» 15 листопада припинено повноваження члена правління банку, віцепрезидента, директора по роботі з роздрібним бізнесом Олексія Карчажкіна</p>
      <p>Про це повідомляє <a href="https://stockmarket.gov.ua/cabinet/xml/show/person_o/20569">stockmarket.gov.ua.</a></p>
      <p>За офіційною версією «Альфа-Банку», на заміщення Карчажкіна у складі правління наразі не визначено жодного кандидата. Часткою в статутному капіталі звільнений віцепрезидент «Альфа-банку» не володіє.</p>
      <p>На посаді віцепрезидента та директора з роздрібного бізнесу Олексій Карчажкін працював з вересня 2017 року, 26 березня 2018 року став членом ради правління «Альфа-Банку».</p>
      <p>За повідомленнями ЗМІ, чистий прибуток «Альфа-Банку» за підсумками першого півріччя 2019 року становить 1,49 млрд грн, що на 69,2% більше, ніж за той же період 2018 року.</p>
      <p>На сайті НБУ бенефіціари «Альфа-банку» Фрідман і Хан вказані як громадяни Ізраїлю, Кузьмічов та Авен – РФ, тоді як на сайті російського «Альфа Банку» всі чотири його бенефіціари вказані як громадяни Російської Федерації.</p>
      <p>Як писав <b>Mind</b>, у жовтні цього року«Альфа-Банк Україна» та «Укрсоцбанк» завершили об’єднання балансів та технічні роботи, пов’язані з <a href="https://mind.ua/news/20203335-alfa-bank-ukrayina-ta-ukrsocbank-zavershili-ob-ednannya">приєднанням «Укрсоцбанку» до «Альфа-Банку Україна».</a></p>
      <related>
        <h4>Також читайте</h4>
        <a href="https://mind.ua/news/20203706-nbu-vidklikav-licenziyu-ukrsocbanku"/>
        <a href="https://mind.ua/news/20203335-alfa-bank-ukrayina-ta-ukrsocbank-zavershili-ob-ednannya"/>
        <a href="https://mind.ua/news/20202146-sud-vidmovivsya-zadovolniti-zayavu-ukrsocbanku-shchodo-nakladenogo-shtrafu-nbu"/>
      </related>
    </article>
  </body>
</html>