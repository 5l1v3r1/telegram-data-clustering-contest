<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/warszawa-sklada-zawiadomienie-do-prokuratury-ws-marszu-niepodleglosci,135286.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T17:03:00+00:00"/>
    <meta property="og:title" content="Warszawa składa zawiadomienie do prokuratury ws. Marszu Niepodległości"/>
    <meta property="og:description" content="Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości - powiedział rzecznik warszawskiego Urzędu Miasta Kamil Dąbrowa."/>
  </head>
  <body>
    <article>
      <h1>Warszawa składa zawiadomienie do prokuratury ws. Marszu Niepodległości</h1>
      <address><time datetime="2019-11-20T17:03:00+00:00">20 Nov 2019, 17:03</time> by <a rel="author">PAP/JS  </a></address>
      <h4>Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości - powiedział rzecznik warszawskiego Urzędu Miasta Kamil Dąbrowa.</h4>
      <hr/>
      <p>Jak przekazał, zdaniem urzędników symbole, znaki i hasła, które pojawiły się na Marszu Niepodległości wyczerpują znamiona nawoływania do nienawiści na tle różnic narodowościowych i etnicznych.</p>
      <p>Dodał, że chodzi między innymi o hasła "USA imperium zła", "Czarny blok - biała siła", "A na drzewach zamiast liści będą wisieć komuniści", "Raz sierpem raz młotem czerwoną hołotę", "Tu jest Polska, nie Izrael".</p>
      <p>Czytaj też: <a href="https://www.portalsamorzadowy.pl/wydarzenia-lokalne/marsz-niepodleglosci-najbezpieczniejszy-od-10-lat,134752.html">Marsz Niepodległości najbezpieczniejszy od 10 lat</a></p>
      <p>"Ponadto oprócz nawoływania do nienawiści na tle różnic narodowościowych i rasowych nasi eksperci, prawnicy znaleźli również takie czyny jak: sprowadzanie niebezpieczeństwa poprzez stosowanie otwartego ognia w zgromadzeniu podczas palenia flagi Unii Europejskiej i flagi LGBT" - powiedział Dąbrowa.</p>
      <p>Podał również, że kolejnym punktem w zawiadomieniu do prokuratury jest sprowadzenie bezpośredniego niebezpieczeństwa, które zagraża życiu lub zdrowiu osób "mającego postać rozprzestrzeniania substancji duszących poprzez użycie na masą skalę środków pirotechnicznych".</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>