<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121091/estonia-chce-zmiany-granic-stanowcza-reakcja-rosji.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T17:35:00+00:00"/>
    <meta property="og:title" content="Estonia chce zmiany granic. Stanowcza reakcja Rosji"/>
    <meta property="og:description" content="Rzecznik Kremla Dmitrij Pieskow przyznał, że Rosja nie może zgodzić się na żądania terytorialne Estonii."/>
  </head>
  <body>
    <article>
      <h1>Estonia chce zmiany granic. Stanowcza reakcja Rosji</h1>
      <address>
        <time datetime="2019-11-20T17:35:00+00:00">20 Nov 2019, 17:35</time>
      </address>
      <h4>Rzecznik Kremla Dmitrij Pieskow przyznał, że Rosja nie może zgodzić się na żądania terytorialne Estonii.</h4>
      <p>Terytoria, których domaga się Estonia, zostały włączone przez Rosję po przystąpieniu Estonii do Związku Radzieckiego. Rosyjskie ministerstwo spraw zagranicznych uważa, że wówczas moc stracił traktat z Tartu. Estonia nie ratyfikowała porozumienia granicznego z Rosją.</p>
      <p>Wcześniej estoński minister spraw wewnętrznych i lider Konserwatywnej Partii Ludowej stwierdził, że Rosja nie zwróciła Estonii 5,2 proc. pierwotnego terytorium. Według rosyjskich źródeł dyplomatycznych Martowi Helme chodziło o Iwangorod i część obwodu Peczora. "Nie oczekujemy nawet skrawka rosyjskiej ziemi. Chcemy jedynie odzyskać naszą. Rosja anektowała około 5 procent estońskich terytoriów. Aneksja estońskich terytoriów nie różni się od okupacji i akcesji Krymu" – napisał na Facebooku przewodniczący parlamentu w Tallinie Henn Polluaas.</p>
      <p>Szef estońskiej dyplomacji Urmas Reinsalu oznajmił, że nie widzi perspektyw ratyfikowania z Rosją traktatu granicznego ze względu na rozbieżności dotyczące układu z Tartu. W odpowiedzi rzecznik Kremla Dmitrij Pieskow przekazał w środę, że żądania terytorialne Estonii wobec Rosji są nie do przyjęcia, a Moskwa nie może się na nie zgodzić – cytuje go agencja TASS.</p>
      <footer>/ Źródło: <a href="https://www.facebook.com/">Facebook</a> / TASS, Reuters, wp.pl <br/>/ zdą</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121088/policjant-smiertelnie-postrzelil-21-latka-wiceszef-mswia-jest-wiele-znakow-zapytania-w-tej-sprawie.html"/>
        <a href="https://www.dorzeczy.pl/kraj/121086/polska-potrzebuje-silnej-prezydentury-jaskowiak-potwierdza-start-w-prawyborach-w-ko.html"/>
      </related>
    </article>
  </body>
</html>