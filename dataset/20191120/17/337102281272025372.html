<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D9%81%D8%B1%D8%A7%D9%86%D8%B3%D9%87-%D8%A7%D8%B2-%D8%A7%DB%8C%D8%B1%D8%A7%D9%86-%D8%AE%D9%88%D8%A7%D8%B3%D8%AA-%D8%AD%D9%82%D9%88%D9%82-%D9%85%D8%AF%D9%86%DB%8C-%D9%88-%D8%B3%DB%8C%D8%A7%D8%B3%DB%8C-%D9%85%D8%B1%D8%AF%D9%85-%D8%A7%DB%8C%D9%86-%DA%A9%D8%B4%D9%88%D8%B1-%D8%B1%D8%A7-%D8%B1%D8%B9%D8%A7%DB%8C%D8%AA-%DA%A9%D9%86%D8%AF-20191120/%D8%A7%DB%8C%D8%B1%D8%A7%D9%86"/>
    <meta property="og:site_name" content="RFI"/>
    <meta property="article:published_time" content="2019-11-20T17:07:22+00:00"/>
    <meta property="og:title" content="فرانسه از تهران خواست حقوق سیاسی و مدنی مردم ایران را رعایت کند"/>
    <meta property="og:description" content="وزارت امور خارجۀ فرانسه نگرانی عمیق این کشور را نسبت به کشته شدن شمار بالایی از تظاهرکنندگان در ایران طی روزهای اخیر اعلام کرد و از جمهوری اسلامی ایران خواست که به تعهدات بین المللی اش در زمینۀ حقوق بشر عمل کند."/>
  </head>
  <body>
    <article>
      <h1>فرانسه از تهران خواست حقوق سیاسی و مدنی مردم ایران را رعایت کند</h1>
      <address><time datetime="2019-11-20T17:07:22+00:00">20 Nov 2019, 17:07</time> by <a rel="author">ناصر اعتمادی</a></address>
      <p>
        <b>وزارت امور خارجۀ فرانسه نگرانی عمیق این کشور را نسبت به کشته شدن شمار بالایی از تظاهرکنندگان در ایران طی روزهای اخیر اعلام کرد و از جمهوری اسلامی ایران خواست که به تعهدات بین المللی اش در زمینۀ حقوق بشر عمل کند.</b>
      </p>
      <p>در بیانیه ای که وزارت امور خارجۀ فرانسه به این مناسبت منتشر کرده آمده است که این کشور با نگرانی بسیار تظاهرات جاری در ایران را دنبال می کند و بار دیگر بر پایبندی خود به رعایت آزادی بیان، حق برگزاری تظاهرات مسالمت آمیز و دسترسی عموم به وسایل انتقال اخبار و اطلاعات تأکید می ورزد و از حکومت ایران می خواهد که به تعهدات بین المللی خود در این زمینه ها و به ویژه در خصوص معاهدۀ بین المللی حقوق مدنی و سیاسی شهروندان عمل کند.</p>
      <p>به گفتۀ سازمان عفو بین الملل دست کم طی روزهای گذشته بیش از ١٠۶ نفر از تظاهرکنندگان در ایران در نتیجۀ سرکوب پلیس کشته و صدها نفر دیگر زخمی و بازداشت شده اند. بر پایۀ گزارشات منابع مستقل شمار کشته شدگان به بیش از دویست تن می رسد.</p>
      <p>در این حال، علیرضا میریوسفی، سخنگوی نمایندگی ایران در سازمان ملل در پیامی توئیتری با تکذیب این ارقام همۀ آنها را ساختگی خواند.</p>
    </article>
  </body>
</html>