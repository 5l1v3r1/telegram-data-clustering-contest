<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/borseggiatrice-pizzicata-sul-fatto-in-centro-storico-1.7790732"/>
    <meta property="og:site_name" content="L'Arena"/>
    <meta property="article:published_time" content="2019-11-20T17:36:11+00:00"/>
    <meta property="og:title" content="Borseggiatrice pizzicata sul fatto in centro storico"/>
    <meta property="og:description" content="Notata dal carabiniere in borghese"/>
  </head>
  <body>
    <article>
      <h1>Borseggiatrice <br/>pizzicata sul fatto <br/>in centro storico</h1>
      <address>
        <time datetime="2019-11-20T17:36:11+00:00">20 Nov 2019, 17:36</time>
      </address>
      <p>In concomitanza con l'apertura dei mercatini di Natale, i Carabinieri del Nucleo Operativo e Radiomobile hanno incrementato i controlli antiborseggio. Nel pomeriggio di ieri, infatti, i miliari hanno pizzicato una borseggiatrice sul fatto all'interno del negozio Zara di via Mazzini, in centro a Verona.</p>
      <p>La donna, una trentenne bulgara, senza fissa dimora e con precedenti per fatti analoghi, era stata notata da un carabiniere in borghese che l'ha quindi tenuta d'occhio e bloccata subito dopo il «colpo» con il portafogli sottratto dalla borsa di una ignara turista trentina. Mentre i colleghi fermavano la borseggiatrice, il maresciallo consegnava alla stupita  vittima il maltolto.  All'interno del borselli la signora conservava 50 euro e le tessere bancomat e carta di credito oltre a  effetti personali. Domani mattina, la trentenne comparirà davanti al giudice.</p>
    </article>
  </body>
</html>