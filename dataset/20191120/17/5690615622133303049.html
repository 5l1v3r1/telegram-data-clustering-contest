<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836895-truba-prokomentuvav-proslushku-i-zayaviv-scho-ne-pide-u-vidstavku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T17:47:00+00:00"/>
    <meta property="og:title" content="Труба прокоментував “прослушку” і заявив, що не піде у відставку"/>
    <meta property="og:description" content="КИЇВ. 20 листопада. УНН. Директор Державного бюро розслідувань Роман Труба назвав фейком і провокацією записи нібито прослушки з його кабінету в …"/>
  </head>
  <body>
    <article>
      <h1>Труба прокоментував “прослушку” і заявив, що не піде у відставку</h1>
      <address><time datetime="2019-11-20T17:47:00+00:00">20 Nov 2019, 17:47</time> by <a rel="author">Саша Картер</a></address>
      <p><b>КИЇВ. 20 листопада. УНН.</b> Директор Державного бюро розслідувань Роман Труба назвав фейком і провокацією записи нібито прослушки з його кабінету в телеграм-каналі “Трубу прорвало”. Про це він заявив на пресконференції у Києві в середу, передає кореспондент <b>УНН</b>.</p>
      <p>"Я сьогодні маю змогу почути, що декого цікавить інформація з приводу можливо, розмов директора ДБР на тих записах, які були оприлюднені”, — сказав Труба.</p>
      <p>Він заявив у цьому контексті, що “посада директора ДБР — це посада, яка пов’язана постійно із найбільшими ризиками, які можуть бути”.</p>
      <p>"У період, коли ДБР може ставати ефективнішою та ще незалежнішою, є велика кількість бажаючих. Іноді бажаючі об’єднуються. Я, як керівник, постійно розумію, що щодо мене, щодо новоствореного правоохоронного органу можуть бути провокації і фейки. Я давно очікував, і впевнений, що на тому не буде поставлено крапку. Ці публікації — це фейк і це провокація. Вони мене не зламали, я знав, що вони можливі, набагато раніше. Я не буду коментувати жодних фейків і провокацій. Чи я буду подавати у відставку? Не буду", — наголосив директор ДБР.</p>
      <p>Зазначимо, напередодні у Telegram-каналі "Трубу прорвало"опублікували аудіозаписи, зроблені нібито у кабінеті Труби.</p>
    </article>
  </body>
</html>