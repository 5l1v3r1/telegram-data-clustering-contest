<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-sanatate-23503453-32-copii-12-adulti-care-locuiau-blocul-din-timisoara-unde-facut-deratizare-substanta-neurotoxica-sunt-continuare-internati.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T17:47:00+00:00"/>
    <meta property="og:title" content="32 de copii și 12 adulți care locuiau în blocul din Timișoara unde s-a făcut deratizare cu o substanță neurotoxică sunt în continuare internați în spital"/>
    <meta property="og:description" content="44 de locatari au blocului din Timișoara unde zilele trecute s-a făcut deratizare cu o substanță neurotoxică - 32 de copii și 12 adulți - sunt în continuare internați în spital, anunță"/>
  </head>
  <body>
    <article>
      <h1>32 de copii și 12 adulți care locuiau în blocul din Timișoara unde s-a făcut deratizare cu o substanță neurotoxică sunt în continuare internați în spital</h1>
      <address><time datetime="2019-11-20T17:47:00+00:00">20 Nov 2019, 17:47</time> by <a rel="author">Alina Neagu</a></address>
      <p>
        <b>44 de locatari au blocului din Timișoara unde zilele trecute s-a făcut deratizare cu o substanță neurotoxică - 32 de copii și 12 adulți - sunt în continuare internați în spital, anunță Ministerul Sănătății. În cursul zilei de astăzi, încă 4 copii care locuiau în bloc, cu vârste între 11 și 16 ani, au ajuns la Unitatea de Primiri Urgențe a Spitalului de Copii 'Louis Țurcanu' din Timișoara. Toți pacienții sunt în stare stabilă hemodinamic, fără agravare, precizează Ministerul Sănătății.</b>
        <br/>
        <br/>
        <b>44 de persoane mai sunt internate în acest moment:</b>
      </p>
      <ul>
        <li>9 pacienți adulți la Spitalul Județean Clinic de Urgență "Pius Brînzeu"</li>
      </ul>
      <ul>
        <li>3 pacienți la Spitalul Municipal</li>
      </ul>
      <ul>
        <li>32 de pacienți la Spitalul Clinic de Urgență pentru Copii "Louis Țurcanu"</li>
      </ul>
      <p>De asemenea, un copil se mai află sub observație medicală de specialitate în staționarul de zi a Unității de Primiri Urgențe a Spitalului de Urgență pentru Copii "Louis Țurcanu", potrivit Ministerului Sănătății. <br/><br/>Ministerul Sănătății mai precizează că a solicitat unităților sanitare să semnaleze dacă întâmpină greutăți în asigurarea medicamentelor sau a materialelor sanitare necesare pentru astfel de cazuri.</p>
    </article>
  </body>
</html>