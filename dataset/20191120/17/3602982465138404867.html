<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/esports/pec-zwolle-investeert-eigen-esport-jeugdopleiding-spelers-krijgen-salarissen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T17:54:29+00:00"/>
    <meta property="og:title" content="PEC Zwolle investeert in eigen eSport jeugdopleiding: ‘Spelers krijgen salarissen’"/>
    <meta property="og:description" content="De ambitie van het PEC Zwolle eSports? Kampioen worden in de eDivisie! “Met Tony Kok hebben wij een topspeler in huis”, stelt Tomas Toma, coördinator PEC Zwolle eSports, tegenover Sportnieuws.nl. “Om elk seizoen goede spelers te hebben zijn wij bezig met het opzetten van een jeugdopleiding.” “Het kan altijd gebeuren dat na een seizoen onze…"/>
  </head>
  <body>
    <article>
      <h1>PEC Zwolle investeert in eigen eSport jeugdopleiding: ‘Spelers krijgen salarissen’</h1>
      <address>
        <time datetime="2019-11-20T17:54:29+00:00">20 Nov 2019, 17:54</time>
      </address>
      <figure>
        <embed-post data-src="https://www.instagram.com/p/B3ZKkgsn03r" data-service="Instagram"/>
      </figure>
      <p>
        <b>De ambitie van het PEC Zwolle eSports? Kampioen worden in de eDivisie! "Met Tony Kok hebben wij een topspeler in huis", stelt Tomas Toma, coördinator PEC Zwolle eSports, tegenover Sportnieuws.nl. "Om elk seizoen goede spelers te hebben zijn wij bezig met het opzetten van een jeugdopleiding."</b>
      </p>
      <p>"Het kan altijd gebeuren dat na een seizoen onze sterspeler wordt afgepakt door een andere club. Met een eigen jeugdopleiding kunnen wij jongens zelf opleiden tot eSporter", zegt Thomas enthousiast. "Over 2 of 3 maanden, wordt hier meer over bekend gemaakt."<br/><br/><b>Investeren in eSport</b><br/>Dat PEC Zwolle serieus bezig is met de eSport is duidelijk. "Wij investeren meer dan gemiddeld in de eDivisie. Wij staan in het linker rijtje als je kijkt naar de investeringen die wij doen in eSports op basis van financiën, begeleiding en investering qua tijd", verklaart Toma. "Spelers krijgen salarissen, er wordt in teams geïnvesteerd, in de begeleiding van de jongens én in de marketing."<br/><br/><b>Kampioenschap</b><br/>"Wij zijn heel serieus met ons eSport-team. Voor het seizoen hebben we ook gezegd dat we voor het kampioenschap gaan dit jaar. Maar de opzet in de eDivisie is nu anders. Er wordt gekeken naar de prestaties van beide eSporters. Daardoor hebben wij Jonas Ghebrehiwot aangenomen als versterking naast Tony Kok", aldus de coördinator, die toegeeft dat de nieuwe eSporter nog wel moet wennen.<br/><br/>"Jonas heeft nog niet zo veel ervaring en we moeten dus eerst even afwachten hoe hij gaat presteren in een nieuwe setting. Ook nog eens met camera’s op hem gericht. We hebben nog steeds wel de ambitie om dit seizoen kampioen te worden, maar met een top 4 klassering zijn wij ook tevreden."<br/><br/><b>Niet goed genoeg meer</b><br/>"We hadden al 2 spelers in de eDivisie, maar PECMAN Stefan Vellinga vonden wij niet goed genoeg meer, kijkend naar onze ambities om mee te doen in de top. Hij is nu de coach van de jongens, want hij heeft wel de ervaring die nodig is in dit team", legt Toma uit.<br/><br/>Inmiddels zijn er 4 wedstrijden gespeeld in de eDivisie en PEC Zwolle staat vooralsnog op de 4de plek met 8 punten.</p>
    </article>
  </body>
</html>