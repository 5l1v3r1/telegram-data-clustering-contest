<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/k-sudhakaran-against-p-mohanan111.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T17:25:00+00:00"/>
    <meta property="og:title" content="മോഹനന്റേത് കുറ്റസമ്മതം; പിണറായി വിജയന്‍ പ്രധാനമന്ത്രിയുടെ ഡ്യൂപ്പ്- കെ.സുധാകരന്‍ എം.പി"/>
    <meta property="og:description" content="CPIM K Sudakaran KERALA NEWS P. Mohanan Kerala തിരുവനന്തപുരം: മാവോയിസ്റ്റുകള്‍ക്ക് പിന്നില്‍ ഇസ്‌ലാമിക തീവ്രവാദ സംഘടനകളെന്ന സി.പി.എം കോഴിക്കോട് ജില്ലാ സെക്രട്ടറി പി മോഹനന"/>
  </head>
  <body>
    <article>
      <h1>മോഹനന്റേത് കുറ്റസമ്മതം; പിണറായി വിജയന്‍ പ്രധാനമന്ത്രിയുടെ ഡ്യൂപ്പ്- കെ.സുധാകരന്‍ എം.പി</h1>
      <address><time datetime="2019-11-20T17:25:00+00:00">20 Nov 2019, 17:25</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: മാവോയിസ്റ്റുകള്‍ക്ക് പിന്നില്‍ ഇസ്‌ലാമിക തീവ്രവാദ സംഘടനകളെന്ന സി.പി.എം കോഴിക്കോട് ജില്ലാ സെക്രട്ടറി പി മോഹനന്റെ പരാമര്‍ശം കുറ്റസമ്മതമാണെന്ന് കെ.സുധാകരന്‍.</p>
      <p>വൈകി വന്ന തിരിച്ചറിവാണ് മോഹനന്റെത്. മുഖ്യമന്ത്രിക്ക് അറിയുന്ന കാര്യംതന്നെയാണ് മോഹനന്‍ പറഞ്ഞത്. ഇരുവരുടേതും ഒരേ നിലപാടാണ് സുധാകരന്‍ പറഞ്ഞു. തീവ്രവാദ പ്രവര്‍ത്തനം നടത്തുന്നവരെ സി.പി.ഐ.എം ഉപയോഗിക്കുന്നുവെന്നും സുധാകരന്‍ ആരോപിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പിണറായി വിജയന്‍ പ്രധാനമന്ത്രി നരേന്ദ്രമോദിയുടെ ഡ്യൂപ്പാണ്.  മോദിയെ അനുകരിക്കുകയാണ് പിണറായി ചെയ്യുന്നത് സുധാകരന്‍ ആരോപിച്ചു. കെ.എസ്.യു സമരത്തിനെതിരായ പൊലീസ് നടപടി മോദി അനുകരണത്തിന്റെ ഭാഗമാണെന്നും സുധാകരന്‍ കുറ്റപ്പെടുത്തി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മാവോയിസ്റ്റുകളെ പ്രോത്സാഹിപ്പിക്കുന്നത് മുസ്ലിം തീവ്രസംഘടനകളാണെന്ന് സി.പി.ഐ.എം കോഴിക്കോട് ജില്ലാ സെക്രട്ടറി പി. മോഹനന്‍ ആരോപിച്ചിരുന്നു. കോഴിക്കോട് കേന്ദ്രമായി പ്രവര്‍ത്തിക്കുന്ന മുസ്ലിം തീവ്രവാദ സംഘടനകളാണ് മാവോയിസ്റ്റുകള്‍ക്ക് വെള്ളവും വളവും നല്‍കുന്നതെന്നും പൊലീസ് ഈക്കാര്യം പരിശോധിക്കണമെന്നും മോഹനന്‍ പറഞ്ഞിരുന്നു.</p>
      <related>
        <a href="https://www.doolnews.com/p-mohannan-explanation-over-his-statement.html?utm_source=doolnews&amp;utm_medium=related"/>
      </related>
      <p>മാവോയിസ്റ്റുകളെ പ്രോത്സാഹിപ്പിക്കുന്നത് മുസ്ലിം തീവ്രസംഘടനകളാണെന്ന വിവാദമായതോടെ പ്രസ്താവനയില്‍ വിശദീകരണവുമായി പി. മോഹനന്‍ രംഗത്തെത്തിയിരുന്നു. ഇസ്ലാമിക തീവ്രവാദം എന്ന പ്രയോഗത്തിലൂടെ താന്‍ ഉദ്ദേശിച്ചത് എന്‍.ഡി.എഫിനെയും പോപ്പുലര്‍ ഫ്രണ്ടിനെയുമാണെന്നാണ് മോഹന്‍ പറഞ്ഞത്.</p>
      <figure>
        <iframe src="https://www.youtube.com/embed/yKzBjGPYUME" width="500" height="281" data-service="Youtube" scrolling="no"/>
      </figure>
    </article>
  </body>
</html>