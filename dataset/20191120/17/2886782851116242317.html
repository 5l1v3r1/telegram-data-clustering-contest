<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/a-franci-szallodaszovetseg-kilep-a-2024-es-parizsi-olimpia-szervezobizottsagabol-az-airbnb?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-20T17:59:15+00:00"/>
    <meta property="og:title" content="2024 Párizs: az Airbnb miatt kiszáll a francia szállodaszövetség"/>
    <meta property="og:description" content="A Francia Szállodaszövetség felfüggeszti részvételét a 2024-es párizsi olimpia előkészítésében, mert a szervezőbizottság együttműködik az AirBNB-vel"/>
  </head>
  <body>
    <article>
      <h1>2024 Párizs: az Airbnb miatt kiszáll a francia szállodaszövetség</h1>
      <address><time datetime="2019-11-20T17:59:15+00:00">20 Nov 2019, 17:59</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/24/58/773x435_cmsv2_df3eaac3-66a8-5b36-8bb7-07dc17d3802f-4312458.jpg"/>
      </figure>
      <p>A Francia Szállodaszövetség bejelentette; felfüggeszti részvételét a 2024-es párizsi olimpia szervezőbizottságában, miután a Nemzetközi Olimpiai Bizottság kedden főszponzori szerződést kötött az Airbnb-vel.</p>
      <p>A nemzetközi szállásközvetítő startup, 2020 és 2028 között összesen öt olimpiát - közte a párizsit -, illetve paralimpiát fog támogatni.</p>
      <p>A szponzoráció összegét nem hozták nyilvánosságra a felek, de sajtó 500 millió dolláros ((mintegy bő 150 milliárd forint)) támogatásról tud.</p>
      <p>Thomas Bach, a NOB elnöke szerint "ez az innovatív partnerség belesimul a stratégiánkba. A sporteseményt szeretnénk fenntarthatóbbá és olcsóbbá tenni a rendezőknek azzal, hogy így megspórolnak szállodaberuházásokat."</p>
      <p>Az olimpiai falu felépítése helyett a sportolóknak is szolgáltathat szállást az amerikai cég. És azzal is számolhat, hogy a rendező városokba érkező turisták egy jó részét a saját platformjára terelheti.</p>
      <p>Az Airbnb - egyedi szponzorként - támogatta a 2016-os riói nyári, és a 2018-as pjongcsangi téli olimpiát.</p>
      <p>A platform a riói játékokra 257 szállodának megfelelő kapacitást nyújtott, és 30 millió dolláros bevételt generált.</p>
      <p>Az Airbnb-t 2007-ben találta ki az alapító Brian Cesky és Joe Gebbia. Egy matraccal kezdték San Franciscóban, 2009-ben pedig már 10 ezer felhasználója volt az oldalnak 2500 ággyal.</p>
      <p>A 2017-es üzleti évben 2,5 milliárd dollár bevételt termelt. Bennfentesek szerint, mintegy 3,5 milliárd dollárnyi készpénzállományon ül a vállalat. 2020-ban várhatóan tőzsdére lép.</p>
    </article>
  </body>
</html>