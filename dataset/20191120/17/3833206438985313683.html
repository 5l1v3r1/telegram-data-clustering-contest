<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Arestuvaha-shef-na-ohranata-v-Kaufland-kradyal-redovno-915479"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T17:32:00+00:00"/>
    <meta property="og:title" content="Арестуваха шеф на охраната в &quot;Кауфланд&quot;, крадял редовно"/>
    <meta property="og:description" content="Криминалисти от ОДМВР-Бургас арестуваха главният охранител на хипермаркет &quot;Кауфланд&quot; в бургаския жк ..."/>
  </head>
  <body>
    <article>
      <h1>Арестуваха шеф на охраната в "Кауфланд", крадял редовно</h1>
      <address>
        <time datetime="2019-11-20T17:32:00+00:00">20 Nov 2019, 17:32</time>
      </address>
      <p>Криминалисти от ОДМВР-Бургас арестуваха главният охранител на хипермаркет "Кауфланд" в бургаския жк "Изгрев“ в момент, в който опитва да пласира на черния пазар огромно количество миксери. Те щракнали белезниците на Светослав Б. след продължителна разработка, съобщава "Флагман".</p>
      <p>Наблюдавали го как системно изнася от складовата част на обекта различни стоки – предимно за бита и такива, които са в промоция и са в огромни наличности. Бил е засечен с цели кашони стъклени сервизи, а последният път опитал да пласира откраднати от него кухненски миксери.</p>
      <p>Светослав Б. е служител на охранителната фирма СОТ 161 – най-голямата фирма за сигурност и охрана в България. Той е ръководел цялото видеонаблюдение и живата охрана в хипермаркета в жк "Изгрев“. Ударът срещу репутацията на СОТ 161 е огромен. </p>
      <p>Светослав Б. е с повдигнато обвинение и е арестуван за 24 часа. Срещу него е образувано бързо полицейско производство.</p>
    </article>
  </body>
</html>