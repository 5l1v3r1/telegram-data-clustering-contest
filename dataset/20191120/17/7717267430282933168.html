<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/i-proti-kampana-gia-kapnisma-se-idioktiti-kafe-ke-pelati-sti-lamia"/>
    <meta property="og:site_name" content="Voria.gr"/>
    <meta property="article:published_time" content="2019-11-20T17:29:00+00:00"/>
    <meta property="og:title" content="Η ΠΡΩΤΗ ΚΑΜΠΑΝΑ ΓΙΑ ΚΑΠΝΙΣΜΑ ΣΕ ΙΔΙΟΚΤΗΤΗ ΚΑΦΕ ΚΑΙ ΠΕΛΑΤΗ ΣΤΗ ΛΑΜΙΑ"/>
    <meta property="og:description" content="Επιβλήθηκε πρόστιμο 100 ευρώ στον καπνιστή πελάτη, ενώ 500 ευρώ θα πληρώσει και ο ιδιοκτήτης του καφέ, που δεν φρόντισε να τηρηθεί ο νόμος"/>
  </head>
  <body>
    <article>
      <h1>Η ΠΡΩΤΗ ΚΑΜΠΑΝΑ ΓΙΑ ΚΑΠΝΙΣΜΑ ΣΕ ΙΔΙΟΚΤΗΤΗ ΚΑΦΕ ΚΑΙ ΠΕΛΑΤΗ ΣΤΗ ΛΑΜΙΑ</h1>
      <h2>Επιβλήθηκε πρόστιμο 100 ευρώ στον καπνιστή πελάτη, ενώ 500 ευρώ θα πληρώσει και ο ιδιοκτήτης του καφέ, που δεν φρόντισε να τηρηθεί ο νόμος</h2>
      <address><time datetime="2019-11-20T17:29:00+00:00">20 Nov 2019, 17:29</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Το πρώτο πρόστιμο σε ιδιοκτήτη και πελάτη σε χώρο όπου δεν εφαρμόστηκε ο αντικαπνιστικός νόμος σημειώθηκε στη Λαμία.</p>
      <p>Σύμφωνα με το Star Κεντρική Ελλάδας, <b>πελάτης σε καφέ κάλεσε στον τετραψήφιο καταγγελιών</b> για να ενημερώσει ότι δεν εφαρμόζεται ο αντικαπνιστικός νόμος. Κλιμάκιο αποτελούμενο από υπαλλήλους της<b> Δ/νσης Δημόσιας Υγείας και αστυνομικούς</b> έσπευσαν άμεσα στο κατάστημα και διαπίστωσαν την παράβαση.</p>
      <p>Κατά το ρεπορτάζ επιβλήθηκε πρόστιμο <b>100 ευρώ στον καπνιστή πελάτη</b>, ενώ <b>500 ευρώ θα πληρώσει και ο ιδιοκτήτης του καφέ</b>, που δεν φρόντισε να τηρηθεί ο νόμος</p>
      <p><b>Όποιος καλέσει τον αριθμό 1142</b>, μπορεί να ενημερωθεί για το τι προβλέπει η νομοθεσία, να ζητήσει βοήθεια για τη διακοπή του καπνίσματος, αλλά και να αναφέρει παραβάσεις της σχετικής νομοθεσίας. Σημειώνεται πως οι καταγγελίες πρέπει να είναι <b>επώνυμες.</b></p>
      <p>Όπως γίνεται γνωστό, ο καπνιστής που ζητά βοήθεια, θα δίνει τα στοιχεία του και μέσα σε 48 ώρες, Επαγγελματίας Υγείας αναλαμβάνει να ενημερώσει και να τον καθοδηγήσει σε κάποιο Ιατρείο διακοπής καπνίσματος. Επίσης, κάθε πολίτης θα μπορεί να καταγγείλει παραβάσεις αρκεί να δίνει το ονοματεπώνυμό του, το τηλέφωνό του και εφόσον διαθέτει, το email του.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/dimos-thessalonikis-90-simmorfosi-ston-antikapnistiko---17-prostima"/>
        <a href="https://www.voria.gr/article/premiera-gia-to-1142-me-235-klisis-gia-ton-antikapnistiko-nomo"/>
        <a href="https://www.voria.gr/article/kontozamanis-kamia-exeresi-stin-efarmogi-tou-antikapnistikou-nomou"/>
        <a href="https://www.voria.gr/article/vrikan-tropo-na-kapnizoun-se-kafe-choris-na-fane-prostimo-vid"/>
        <a href="https://www.voria.gr/article/afto-ine-to-ethniko-schedio-drasis-kata-tou-kapnismatos"/>
        <a href="https://www.voria.gr/article/kikilias-choris-exeresis-i-efarmogi-tou-antikapnistikou-nomou"/>
      </related>
    </article>
  </body>
</html>