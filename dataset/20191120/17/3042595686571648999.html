<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/bekrefter-kjaereste/71843040"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T17:39:48+00:00"/>
    <meta property="og:title" content="Bekrefter kjæreste"/>
    <meta property="og:description" content="Etter å ha holdt forholdet privat, bekrefter 30-åringen at han har hatt kjæreste over lenger tid."/>
  </head>
  <body>
    <article>
      <h1>Bekrefter kjæreste</h1>
      <h2>Etter å ha holdt forholdet privat, bekrefter 30-åringen at han har hatt kjæreste over lenger tid.</h2>
      <address><time datetime="2019-11-20T17:39:48+00:00">20 Nov 2019, 17:39</time> by <a rel="author">Karoline Pedersen</a></address>
      <p>I april kunne den tidligere ishockeyspilleren Erik Follestad (30) <a href="https://www.dagbladet.no/kjendis/erik-follestad-er-singel/70968767">bekrefte overfor Dagbladet at han var blitt singel</a>, etter å ha vært i et forhold med Annie Winquist (25) i et års tid. Nå smiler derimot lykken på nytt for «Spårtsklubben»-profilen.</p>
      <p>30-åringen bekrefter overfor <a href="https://www.vg.no/rampelys/i/opxJeV/erik-follestad-bekrefter-forhold-vaert-sammen-ganske-lenge">VG </a>at han har hatt kjæreste over lenger tid.</p>
      <p>– Ja, jeg har kjæreste. Det er ikke noen hemmelighet. Vi har vært sammen ganske lenge, vi, sier han til avisa.</p>
      <h3>Avsørt av kollega</h3>
      <p>For to uker siden avslørte «Spårtsklubben»-kollega Mads Hansen (35) at Follestad hadde kjæreste, men Dagbladet fikk på det tidspunket ingen bekreftelse fra paret selv.</p>
      <p>Under episoden brakte Hansen opp et problem han hadde, med at en «venn av programmet» følger alle unntatt Hansen selv på bildedelingstjenesten Instagram.</p>
      <p>
        <b>- Og, hvem er det jeg snakker om? Det er dama di, sa Hansen og så bort på Follestad.</b>
      </p>
      <p>Dermed avslørte Hansen at Follestad hadde fått seg kjæreste. I episoden ringte Follestad kjæresten, som hevdet at det var Follestad selv som har bedt henne om å ikke følge Hansen.</p>
      <p>
        <b>30-åringens nye flamme er Ingvild Schistad, og paret har siden i sommer delt bilder av hverandre på Instagram.</b>
      </p>
      <h3>Snakket ut om kjærligheten</h3>
      <p>Den tidligere hockeyspilleren har holdt forholdet til sin nye kjæreste nokså privat siden de første bildene av paret ble publisert i sommer.</p>
      <p>Det var derimot en mer åpen Follestad som snakket om kjærlighetslivet da han gjestet Ida Fladen (33) sin podcast <a href="https://www.seher.no/kjendis/avkrefter-homoryktene/69788929">«Ida med hjertet i hånden»</a> i fjor. I podcasten innrømmet han blant annet at det ikke alltid er like lett å leve med stempelet som «typisk hockeyspiller», og fortalte åpent at han ofte blir forhåndsdømt.</p>
      <p>I samme episode sa Follestad også at han følte at han ikke hadde hatt ordentlig kjærlighetssorg etter sine tidligere forhold.</p>
      <p>- Jeg har jo kjent på at det har blitt slutt, men jeg har ikke gått helt i kjelleren, fortalte han den gang.</p>
      <h3>Landslagsspiller</h3>
      <p>Follestad la i 2016 hockeykarrieren sin på hylla etter en karriere som blant annet førte ham til hockeylandslaget. Året etter var han<a href="https://www.seher.no/kjendis/liker-ikke-sexy-stempelet/68725155"> å se på parketten som deltaker i «Skal vi danse»</a> med dansepartner<a href="https://www.seher.no/kjendis/skjulte-sykdom---jeg-folte-meg-ekkel/71694320"> Lillian Aasebø (27)</a> - hvor han imponerte i hele syv uker før han røk ut.</p>
      <p>For tiden er 30-åringen å se i det ovennevnte VGTV-programmet «Spårtsklubben», hvor han sammen med Ida Fladen, Mads Hansen og Jon Martin Henriksen (29) leverer ukentlig humor</p>
    </article>
  </body>
</html>