<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/world/diarriksi-sto-spiti-tou-patriarxi-vartholomaiou-me-polla-erotimatika/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T17:15:28+00:00"/>
    <meta property="og:title" content="Διάρρηξη στο σπίτι του Πατριάρχη Βαρθολομαίου με πολλά ερωτηματικά"/>
    <meta property="og:description" content="Πολλά ερωτηματικά προκαλεί η εισβολή τριών μασκοφόρων στο σπίτι του οικουμενικού Πατριάρχη Βαρθολομαίου το βράδυ του περασμένου Σαββάτου. Και αυτό γιατί το σπίτι που βρίσκεται σε συγκρότημα κατοικιών στην Κωνσταντινούπολη φυλάσσεται από ιδιωτική εταιρεία. Δεν έγινε γνωστό τι αναζητούσαν στο σπίτι και αν εν τέλει αφαίρεσαν κάτι."/>
  </head>
  <body>
    <article>
      <h6 class="kicker">Ενώ υπήρχαν φύλακες</h6>
      <h1>Διάρρηξη στο σπίτι του Πατριάρχη Βαρθολομαίου με πολλά ερωτηματικά</h1>
      <h2>Πολλά ερωτηματικά προκαλεί η εισβολή τριών μασκοφόρων στο σπίτι του οικουμενικού Πατριάρχη Βαρθολομαίου το βράδυ του περασμένου Σαββάτου. Και αυτό γιατί το σπίτι που βρίσκεται σε συγκρότημα κατοικιών στην Κωνσταντινούπολη φυλάσσεται από ιδιωτική εταιρεία. Δεν έγινε γνωστό τι αναζητούσαν στο σπίτι και αν εν τέλει αφαίρεσαν κάτι.</h2>
      <address><time datetime="2019-11-20T17:15:28+00:00">20 Nov 2019, 17:15</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Θύμα διαρρηκτών φέρεται να έπεσε ο Οικουμενικός Πατριάρχης, Βαρθολομαίος, όπως αναφέρει η ομογενειακή <a href="http://anatoliblog.blogspot.com/2019/11/blog-post.html">εφημερίδα «Ανατολή»</a>.</p>
      <p>Η διάρρηξη έγινε το βράδυ του Σαββάτου (16/11), ενώ ο Οικουμενικός Πατριάρχης βρισκόταν σε κοινωνική εκδήλωση της ομογένειας.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Όπως προκύπτει από το υλικό των καμερών ασφαλείας, τρεις μασκοφόροι εισήλθαν στο εσωτερικό της οικίας, προτού γίνουν αντιληπτοί από την οικονόμο του σπιτιού.</p>
      <p>Μέχρι στιγμής, δεν είναι γνωστό αν οι δράστες κατάφεραν να αφαιρέσουν κάποιο αντικείμενο.</p>
      <h3>Ερευνα των Αρχών και ερωτήματα</h3>
      <p>Σε κάθε περίπτωση, πάντως, η τουρκική αστυνομία ερευνά την υπόθεση και αναζητάει τα ίχνη των τριών ανδρών.</p>
      <p>Αξίζει να σημειωθεί ότι η κατοικία του Βαρθολομαίου βρίσκεται σε συγκρότημα κατοικιών της Κωνσταντινούπολης, το οποίο φυλάσσεται από ιδιωτική εταιρεία ασφάλειας, και εύλογα προκαλείται το ερώτημα για τον τρόπο που κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Δεδομένου μάλιστα ότι ο Οικουμενικός Πατριάρχης Βαρθολομαίος είναι ένας θρησκευτικός ηγέτης παγκόσμιου βεληνεκούς, η παραβίαση του οικιακού ασύλου του προκαλεί σοβαρή ανησυχία και οι τουρκικές αστυνομικές αρχές διερευνούν την υπόθεση ενδελεχώς.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>