<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/koch-media-szykuje-sie-do-zapowiedzi-saints-row-v.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Koch Media szykuje się do zapowiedzi Saints Row V"/>
    <meta property="og:description" content="Właściciel praw do marki Saints Row nie robi tajemnicy z tego, że trwają już prace nad kolejną częścią. W nieodległej przyszłości powinniśmy się doczekać zapowiedzi gry."/>
  </head>
  <body>
    <article>
      <h1>Koch Media szykuje się do zapowiedzi Saints Row V</h1>
      <h2>Właściciel praw do marki Saints Row nie robi tajemnicy z tego, że trwają już prace nad kolejną częścią. W nieodległej przyszłości powinniśmy się doczekać zapowiedzi gry.</h2>
      <address><time datetime="2019-11-20T17:12:00+00:00">20 Nov 2019, 17:12</time> by <a rel="author">pepsi</a></address>
      <figure>
        <img src="https://img6.gram.pl/uafy20191120171619577zlui.jpg"/>
      </figure>
      <p>W sierpniu stało się jasne, że <a href="https://www.gram.pl/news/2019/08/14/prace-nad-saints-row-5-juz-trwaja.shtml">powstaje nowa część Saints Row</a>. Teraz szef firmy wydawniczej <b>Koch Media, Klemens Kundratitz</b>, powiedział na ten temat nieco więcej. – <i>Saint’s Row jest bardzo bliskie naszym sercom. <b>Więcej na temat tego tytułu powiemy w przyszłym roku</b>. Na razie chcieliśmy tylko zapewnić, że on nadchodzi i będzie świetny </i>– oznajmił na łamach <i>GamesIndustry.biz</i>.</p>
      <p><b>Kundratitz</b> odniósł się również do porównań popularnej serii do funkcjonującej w tym samym uniwersum innej produkcji studia Volition, Agents of Mayhem. –<i> Saints Row to Saints Row. Te dwie gry są do siebie podobne, to oczywiste, ale są również zupełnie inne. W Volition mamy twórców wszystkich gier Saints Row. Nie dadzą się oni rozproszyć przez cokolwiek innego podczas prac nad następną odsłoną tej jakże istotnej marki </i>– zapewnił.</p>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>