<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294036-kykloforoyn-kai-eksafanizontai-ta-eisithria-gia-paok"/>
    <meta property="og:site_name" content="gavros.gr"/>
    <meta property="article:published_time" content="2019-11-20T17:23:00+00:00"/>
    <meta property="og:title" content="Κυκλοφορούν και… εξαφανίζονται τα εισιτήρια για ΠΑΟΚ!"/>
    <meta property="og:description" content="Η ΠΑΕ Ολυμπιακός έκανε γνωστούς τους τρόπους διάθεσης των εισιτηρίων για την αναμέτρηση στο «Γ. Καραϊσκάκης» με τους Θεσσαλονικείς. Από Πέμπτη (21/11) μέσω ίντερνετ και από Δευτέρα (15/11) από τα εκδοτήρια η διάθεσή τους."/>
  </head>
  <body>
    <article>
      <h1>Κυκλοφορούν και… εξαφανίζονται τα εισιτήρια για ΠΑΟΚ!</h1>
      <address>
        <time datetime="2019-11-20T17:23:00+00:00">20 Nov 2019, 17:23</time>
      </address>
      <p>Στη διάθεση του κόσμου του Ολυμπιακού θα βρίσκονται από αύριο, Πέμπτη (21/11) μέσω Ίντερνετ τα εισιτήρια για την αναμέτρηση με τον ΠΑΟΚ, η οποία θα πραγματοποιηθεί την Κυριακή 01 Δεκεμβρίου στο «Γ. Καραϊσκάκης».</p>
      <p>Οι ΓΑΥΡΟΙ θα έχουν τη δυνατότητα και από τα εκδοτήρια του Φαληρικού γηπέδου από τη Δευτέρα (25/11) να προμηθευτούν ένα «μαγικό χαρτάκι» για τη συγκεκριμένη αναμέτρηση, όπως έκανε γνωστό με ανακοίνωσή της η «ερυθρόλευκη» ΠΑΕ.</p>
      <p>Τα διαθέσιμα εισιτήρια αναμένεται να κάνουν… φτερά μέσα σε πολύ μικρό χρονικό διάστημα, γι’ αυτό ο κόσμος του Ολυμπιακού θα πρέπει να βιαστεί αν θέλει να κλείσει θέση στο Ναό και να παρακολουθήσει από κοντά τον αγώνα με τους Θεσσαλονικείς.</p>
      <p>Αναλυτικά η ανακοίνωση της ΠΑΕ Ολυμπιακός:</p>
      <p>«H ΠΑΕ ΟΛΥΜΠΙΑΚΟΣ, για τον αγώνα της 12ης Αγωνιστικής της Super League Ελλάδος απέναντι στον ΠΑΟΚ που θα διεξαχθεί στο στάδιο «Γ. ΚΑΡΑΪΣΚΑΚΗΣ» την Κυριακή 1/12 και ώρα 19:30, ενημερώνει τους φίλους της ομάδας για τα εξής:</p>
      <p>Τα εισιτήρια του αγώνα θα διατίθενται από τα εκδοτήρια του σταδίου «Γ. ΚΑΡΑΪΣΚΑΚΗΣ», που βρίσκονται έξω από τη Θύρα 25, από Δευτέρα 25/11 και καθημερινά έως Παρασκευή 29/11 (10:00 – 18:00) ή έως την εξάντλησή τους.</p>
      <p>Εισιτήρια θα διατεθούν και μέσω Internet (www.olympiacos.org) από Πέμπτη 21/11 από τις 10:00 έως την εξάντλησή τους.</p>
      <p>Η παραλαβή των εισιτηρίων θα πραγματοποιείται με τους εξής τρόπους:</p>
      <p>α) την λειτουργία Print@home (παραλαβή των εισιτηρίων στο email)</p>
      <p>β) από τα εκδοτήρια του σταδίου «Γ. ΚΑΡΑΪΣΚΑΚΗΣ», με την επίδειξη Α.Δ.Τ. και του επιβεβαιωτικού email συναλλαγής, με τις ανωτέρω ώρες λειτουργίας</p>
      <p>γ) με την εφαρμογή Ticket Mobile κατά την οποία το εισιτήριο εμφανίζεται σε Smartphone.</p>
      <p>Κάθε φίλαθλος θα μπορεί να προμηθευτεί εισιτήρια εφόσον προσκομίσει ισάριθμες ταυτότητες και κάρτες φιλάθλου και να έχει υποχρεωτικά και το ΑΜΚΑ.</p>
      <p>Οι τιμές των εισιτηρίων είναι οι ακόλουθες: 20€, 25€, 30€, 40€, 50€, 60€, 150€ (VIP) &amp; 200€ (VVIP)</p>
      <p>Κάρτα Φιλάθλου Ολυμπιακού</p>
      <p>Η ΠΑΕ ΟΛΥΜΠΙΑΚΟΣ υπενθυμίζει στους φιλάθλους ότι για να προμηθευτούν εισιτήριο για τους αγώνες της ομάδας μας θα πρέπει να έχουν την «κάρτα φιλάθλου Ολυμπιακού» που ο φίλαθλος θα προμηθεύεται καταβάλλοντας 10€ ετησίως, ποσό που θα πηγαίνει εξ ολοκλήρου στο ταμείο του Ερασιτέχνη, ώστε να συνεχίσουν οι ομάδες μας να πρωταγωνιστούν σε όλα τα αθλήματα.</p>
      <p>Οι φίλαθλοι θα μπορούν να προμηθεύονται την «κάρτα φιλάθλου Ολυμπιακού» από το γραφείο το τμήματος μελών/φιλάθλων του Ερασιτέχνη Ολυμπιακού που βρίσκεται στο στάδιο Γ. Καραϊσκάκης (κάτω από θύρα 19 – Εμπορική Στοά).</p>
      <p>Επίσης θα μπορούν να προμηθεύονται την «κάρτα φιλάθλου Ολυμπιακού» και από το Internet (www.olympiacossfp.gr )</p>
      <p>Για πληροφορίες σχετικά με την «κάρτα φιλάθλου Ολυμπιακού» μπορείτε να καλείτε στον Ερασιτέχνη Ο.Σ.Φ.Π στο 2111007060.</p>
      <p>Φίλαθλοι, παρακαλούμε για την προστασία σας, να προμηθεύεστε εισιτήρια ΜΟΝΟ από τα επίσημα σημεία πώλησης της ΠΑΕ ΟΛΥΜΠΙΑΚΟΣ».</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294037-proponhthhke-kanonika-o-balmpoyena"/>
        <a href="https://www.gavros.gr/article/podosfairo/294040-trizoyn-sythemela-h-epo-kai-h-ked"/>
        <a href="https://www.gavros.gr/article/podosfairo/294026-h-o-rsquo-jogo-grafei-gia-santas-kai-olympiako-vid"/>
        <a href="https://www.gavros.gr/article/podosfairo/294025-o-enas-xeiroteros-apo-ton-allon"/>
      </related>
    </article>
  </body>
</html>