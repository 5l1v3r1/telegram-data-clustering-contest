<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714470-ti-leei-o-kapnisths-apo-tis-serres-poy-egine-viral-me-thn-%C2%ABpatenta%C2%BB-toy.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T17:24:00+00:00"/>
    <meta property="og:title" content="Τι λέει ο καπνιστής από τις Σέρρες που έγινε viral με την «πατέντα» του"/>
    <meta property="og:description" content="Έχω πέσει από τα σύννεφα, δεν περίμενα ποτέ το βίντεο μας να έχει τέτοια απήχηση», δήλωσε στο enikos.gr ο Γιάννη Φραγκάλας, ο καπνιστής από τον"/>
  </head>
  <body>
    <article>
      <h1>Τι λέει ο καπνιστής από τις Σέρρες που έγινε viral με την «πατέντα» του</h1>
      <address>
        <time datetime="2019-11-20T17:24:00+00:00">20 Nov 2019, 17:24</time>
      </address>
      <p>Έχω πέσει από τα σύννεφα, δεν περίμενα ποτέ το βίντεο μας να έχει τέτοια απήχηση», δήλωσε στο enikos.gr ο Γιάννη Φραγκάλας, ο καπνιστής από τον Ροδόλιβο Σερρών που έγινε viral με την «πατέντα» του.</p>
      <p>Όπως εξήγησε ο κ. Φραγκάλας, «ήρθα μετά τη δουλειά για να πιω καφέ και ο ιδιοκτήτης του καταστήματος και φίλος, μου είπε ότι δεν πρέπει να καπνίσω. Τότε, εγώ απάντησα πρέπει να σεβαστούμε τον νόμο αλλά φέρε μου ένα καλαμάκι. Στη συνέχεια, το πέρασα από τη τζαμαρία του καταστήματος και είδατε αυτήν την εικόνα...».</p>
      <p>Στο ερώτημα τι θα κάνει ο ίδιος τώρα που απαγορεύτηκε το κάπνισμα, απάντησε πως «τώρα, θα σεβαστούμε τον Νόμο».</p>
      <p>Παράλληλα, τόνισε ότι «το χωριό μου είναι ένα καπνοχώρι. Από 14 χρονών πήγαινα στα χωράφια για καπνό, με μεγάλωσε ο καπνός. Κακώς που καπνίζω αλλά δεν μπορώ να το κόψω».</p>
      <p>Στο enikos.gr μίλησε και ο Μάριος Μπουραζάνης, ο ιδιοκτήτης του καταστήματος, που τράβηξε το συγκεκριμένο βίντεο και το ανέβασε στην προσωπική του σελίδα στο facebook.</p>
      <p>Όπως δήλωσε χαρακτηριστικά, «είμαστε ένα χωριό με 1500 περίπου κατοίκους. Το αγοραστικό κοινό είναι 100 άτομα, εκ των οποίων τα 80 καπνίζουν, επομένως το μαγαζί απευθύνεται σε καπνιστές. Καταλαβαίνετε σε πόσο δύσκολη θέση είμαι γιατί σαν καταστηματάρχης θα πρέπει να επιβληθώ σε φίλους και γνωστούς».</p>
      <p>Ερωτηθείς, στο τι θα πράξει ο ίδιος με την αντικαπνιστικό νόμο, απάντησε πως« θα πρέπει να τον τηρήσουμε και να περάσουμε στις επόμενες γενιές το μήνυμα ότι το κάπνισμα βλάπτει».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNouveaualltimecafebar%2Fvideos%2F3114986475183241%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <p>enikos.gr</p>
    </article>
  </body>
</html>