<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/esplosione-fabbrica-fuochi-artificio-barcellona-morti-3119621/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T17:12:57+00:00"/>
    <meta property="og:title" content="Esplosione in fabbrica fuochi d’artificio a Barcellona Pozzo di Gotto: 5 morti, 2 feriti gravi"/>
    <meta property="og:description" content="MESSINA – Una tremenda esplosione si è verificata nel pomeriggio del 20 novembre in una fabbrica di fuochi d’artificio a Barcellona pozzo di Gotto, in provincia di Messina. Il bilancio è di 5 morti, tra cui la moglie del titolare, e di due feriti gravi. Prima un boato poco dopo un altro scoppio questa volta ancora più potente e assordante: in pochi secondi, verso le 17, la tragedia si è abbattuta sulla fabbrica-deposito di fuochi d’artificio di Vito Costa e dei figli nella campagne di Barcellona Pozzo di Gotto, in contrada Cavalieri – Femmina Morta.Previsioni meteo per il weekend: torna il maltempo, pioggia e ventoFerrara, la nonna uccisa a pugni dal nipote aveva già denunciato il 22enne due anni fa Sono cinque i morti, trovati dopo ore di estenuanti ricerche tra i detriti, vittime dell’esplosione che si è sentita nei quattro comuni del circondario, Barcellona, Merì, Milazzo e Terme Vigliatore, mentre le fiamme distruggevano il vecchio casolare che ospitava l’industria di articoli pirotecnici di prima, seconda…"/>
  </head>
  <body>
    <article>
      <h1>Esplosione in fabbrica fuochi d’artificio a Barcellona Pozzo di Gotto: 5 morti, 2 feriti gravi</h1>
      <address><time datetime="2019-11-20T17:12:57+00:00">20 Nov 2019, 17:12</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/vigili-fuoco-ansa.jpg"/>
        <figcaption>Foto archivio ANSA</figcaption>
      </figure>
      <p>MESSINA – Una tremenda esplosione si è verificata nel pomeriggio del 20 novembre in una <a href="http://www.blitzquotidiano.it/cronaca-italia/arnesano-esplosione-fabbrica-fuochi-morto-gabriele-cosma-2953355/"><b>fabbrica di fuochi d’artificio</b></a> a Barcellona pozzo di Gotto, in provincia di Messina. Il bilancio è di 5 morti, tra cui la moglie del titolare, e di due feriti gravi.</p>
      <p>Prima un boato poco dopo un altro scoppio questa volta ancora più potente e assordante: in pochi secondi, verso le 17, la tragedia si è abbattuta sulla fabbrica-deposito di fuochi d’artificio di <b>Vito Costa</b> e dei figli nella campagne di <b>Barcellona Pozzo di Gotto</b>, in contrada Cavalieri – Femmina Morta.</p>
      <figure>
        <a href="https://www.blitzquotidiano.it/cronaca-italia/previsioni-meteo-weekend-maltempo-pioggia-3119886/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/previsioni-meteo-weekend-maltempo-pioggia-3119886/">
          <img src="https://static.blitzquotidiano.it/wp/wp-content/uploads/2019/11/maltempo_ansa-min-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/previsioni-meteo-weekend-maltempo-pioggia-3119886/">Previsioni meteo per il weekend: torna il maltempo, pioggia e vento</a>
      </h3>
      <figure>
        <a href="https://www.blitzquotidiano.it/cronaca-italia/ferrara-nonna-uccisa-nipote-3119884/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ferrara-nonna-uccisa-nipote-3119884/">
          <img src="https://static.blitzquotidiano.it/wp/wp-content/uploads/2019/11/carabinieri_foto_ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ferrara-nonna-uccisa-nipote-3119884/">Ferrara, la nonna uccisa a pugni dal nipote aveva già denunciato il 22enne due anni fa</a>
      </h3>
      <p>Sono cinque i morti, trovati dopo ore di estenuanti ricerche tra i detriti, vittime dell’esplosione che si è sentita nei quattro comuni del circondario, Barcellona, Merì, Milazzo e Terme Vigliatore, mentre le fiamme distruggevano il vecchio casolare che ospitava l’industria di articoli pirotecnici di prima, seconda e terza categoria.</p>
      <p>Dopo l’allarme polizia, carabinieri, vigili del fuoco e operatori delle ambulanze sono andati al casolare isolato nella campagna soccorrendo i feriti, recuperando cadaveri e cercando informazioni per sapere con esattezza quante persone vi fossero. Al momento dell’esplosione quattro operai di una ditta d’infissi stavano montando delle porte in ferro: tre o quattro di loro – non sono stati resi noti i nomi – sono morti insieme alla moglie di Costa,<b> Venera Mazzeo,</b> 71 anni.</p>
      <p>Nell’ospedale di Milazzo sono stati ricoverati con ustioni e in gravi condizioni, <b>Bartolomeo Costa,</b> 37 anni, figlio del proprietario della fabbrica e della vittima, e <b>Antonio Bagnato</b>, anche lui lavora nella ditta. I due sono stati poi portati nei centri grandi ustionati degli ospedali di Catania e di Palermo.</p>
      <p>Il balletto delle cifre sulle vittime e sui dispersi è durato fino a sera. Poi un uomo è stato trovato vivo sotto le macerie. Una gioia durata poco tempo perché l’uomo è poi morto in ospedale. La procura di Barcellona PdG ha aperto un’inchiesta per capire le cause di questo dramma che ha sconvolto la vita di diverse famiglie.</p>
      <p>Il capitano dei carabinieri Giancarmine Carusone che comanda la compagnia di Barcellona PdG, dice: “Dai primissimi accertamenti sembra ci siano state due esplosioni perchè all’interno della fabbrica c’erano degli operai con delle saldatrici: le scintille avrebbero raggiunto la polvere pirotecnica causando le esplosioni”(Fonti: AGI e ANSA)</p>
      <p> </p>
    </article>
  </body>
</html>