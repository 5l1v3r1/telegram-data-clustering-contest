<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204702-partneri-ministra-energetiki-ssha-perri-vidobuvatimut-naftu-i-gaz-v-ukrayini-ap"/>
    <meta property="og:site_name" content="Mind UA"/>
    <meta property="article:published_time" content="2019-11-20T17:18:00+00:00"/>
    <meta property="og:title" content="Партнери міністра енергетики США Перрі видобуватимуть нафту і газ в Україні - AP"/>
    <meta property="og:description" content="Американці могли скористатися політичною допомогою допомогою для перемоги в конкурсі"/>
  </head>
  <body>
    <article>
      <h1>Партнери міністра енергетики США Перрі видобуватимуть нафту і газ в Україні - AP</h1>
      <h2>Американці могли скористатися політичною допомогою допомогою для перемоги в конкурсі</h2>
      <address>
        <time datetime="2019-11-20T17:18:00+00:00">20 Nov 2019, 17:18</time>
      </address>
      <p>Уряд України передав права на видобуток нафти і газу на родовищі Варвинське компанії Ukrainian Energy, одним із власників якої є давній прихильник<b> Ріка Перрі</b>, пише <a href="https://www.golos-ameriki.ru/a/boost-from-perry-ukraine/5172956.html">Голос Америки</a>.</p>
      <p>Двоє політичних партнерів міністра енергетики США Ріка Перрі, про майбутню відставку якого в жовтні повідомив Дональд Трамп, уклали з урядом України потенційно вигідну угоду з видобутку нафти і газу. Про укладання угоди стало відомо незабаром після того, як Перрі запропонував кандидатуру свого прихильника <b>Майкла Блейзера</b> на пост радника президента України з питань енергетики.</p>
      <p>Уряд України уклав контракт з прихильниками Перрі через місяць після того, як міністр енергетики США приїхав до Києва на інавгурацію президента <b>Володимира Зеленського</b> в травні 2019 року. Під час зустрічі із Зеленським Перрі передав новому президенту список людей, яких міністр рекомендував в якості радників з енергетичних питань. У списку, що складався з прізвищ чотирьох людей, значився давній політичний партнер Ріка Перрі Майкл Блейзер, пише видання.</p>
      <p>Тижнем пізніше Блейзер і його бізнес-партнер <b>Алекс Кранберг </b>подали заявку на видобуток нафти і газу на українському родовищі Варвинському, що належить державі. Блейзер і Кранберг запропонували Україні на кілька мільйонів доларів менше, ніж їх єдиний конкурент на розробку родовища, свідчать внутрішні документи українського уряду, які опинилися в розпорядженні Associated Press.</p>
      <p>Однак права на розробку Варвинського дісталися саме СП Ukrainian Energy, одним із засновників якого став прихильник міністра енергетики США. З цим підприємством було укладено контракт на 50 років. Державна комісія вирішила, що Ukrainian Energy має «великі технічні знання» і більш суттєву фінансову підтримку порівняно з компанією-конкурентом, свідчать документи.</p>
      <p>Перрі, як пише Associated Press, швидше за все, мав значний вплив на українську владу. Під час своїх поїздок до Києва він ясно давав зрозуміти про свої хороші стосунки з Блейзером – американським інвестором українського походження і давнім прихильником нинішнього міністра енергетики, а також з Кранбергом – одним з мега-донорів Республіканської партії, який в 2012 році надав Перрі свій приватний літак на час проведення президентськох кампанії (Перрі висувався від Республіканської партії).</p>
      <p>Прес-секретар Перрі в середу заявила, що міністр енергетики відстоює інтереси американської енергетики по всьому світу, а не тільки в Україні. «Він не відстоював бізнес-інтереси конкретно взятих людей або компаній», – запевнила Associated Press Шейлін Хайнс, прес-секретар міністерства.</p>
      <p>У заяві, зробленій для Associated Press, Блейзер заперечує, що Перрі допоміг його компанії укласти вигідну угоду.</p>
      <p>«Я вважаю, що розмови міністра Перрі з представниками українського уряду не зіграли ніякої ролі в тому, що Ukrainian Energy виграла тендер», – заявив у вівторок Блейзер. Він сказав, що тендер проводився на конкурсній основі і був прозорий, що може «послужити прикладом того, як український енергетичний ринок може бути відкритий для нових інвестицій».</p>
      <p>Емі Флакне, юрист компанії Aspect Holdings, якою володіє Кранберг, заявила, що Перрі та інші співробітники адміністрації США підтримували «чесний, конкурентний процес приведення іноземного капіталу і технологій в енергетичний сектор України». Вона заперечує припущення про те, що Aspect Holdings скористалася чиєюсь допомогою для перемоги в конкурсі.</p>
      <p>Нагадаємо,<a href="https://mind.ua/news/20204002-ministr-energetiki-ssha-rik-perri-vidmovlyaetsya-svidchiti-u-kongresi"> Рік Перрі відмовився </a>свідчити у справі про імпічмент президента Дональда Трампа.</p>
      <related>
        <h4>Також читайте</h4>
        <a href="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku"/>
        <a href="https://mind.ua/news/20204690-v-polshchu-pribuv-tanker-z-amerikanskim-gazom-dlya-ukrayini"/>
        <a href="https://mind.ua/news/20204682-britanska-cadogan-petroleum-prizupinyae-vidobutok-na-blazhivskomu-rodovishchi"/>
      </related>
    </article>
  </body>
</html>