<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/ps5-nuove-indiscrezioni-su-prezzo-data-duscita-e-save-state/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T17:47:59+00:00"/>
    <meta property="og:title" content="PS5: nuove indiscrezioni su prezzo, data d’uscita e save state"/>
    <meta property="og:description" content="Alcune indiscrezioni su data d' uscita, prezzo e nuove interessanti funzionalità di PlayStation 5. Secondo quanto dichiarato dal noto insider PSErebus,"/>
  </head>
  <body>
    <article>
      <h1>PS5: nuove indiscrezioni su prezzo, data d’uscita e save state</h1>
      <address><time datetime="2019-11-20T17:47:59+00:00">20 Nov 2019, 17:47</time> by <a rel="author" href="https://leganerd.com/author/newsbot26/" target="_blank">Newsbot26</a></address>
      <p>
        <i>Alcune indiscrezioni su <b>data d’ uscita</b>, <b>prezzo</b> e nuove interessanti <b>funzionalità</b> di <b>PlayStation 5</b>.</i>
      </p>
      <p>Secondo quanto dichiarato dal noto insider <i>PSErebus</i>,<b> PS5</b> arriverà negli Stati Uniti precisamente il <b>20 novembre 2020</b> ad un costo di <b>499 dollar</b>i. Seppur non confermate da Sony, tali informazioni sembrerebbero essere alquanto attendibili visto e considerato che la fonte è la stessa che riuscì a svelare in anticipo la data di lancio di <b>The Last of Us II</b>.</p>
      <p> </p>
      <figure>
        <iframe data-src="https://twitter.com/PSErebus/status/1196654395070582784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>L’indiscrezione potrebbe rivelarsi corretta anche per il fattore <b>prezzo</b>. D’altronde date le caratteristiche avanzate dell’hardware, non possiamo aspettarci di certo un costo che sia in linea con quello di PS4 (che fu lanciata ad un prezzo di <b>399 dollari</b>).</p>
      <p>Vi ricordiamo, inoltre, di prendere questo tipo di indiscrezioni sempre con la dovuta cautela. Pur considerando,infatti, <b>PSErebus</b> una fonte più che affidabile, bisogna sempre considerare la possibilità che Sony cambi i suoi i piani nel corso del prossimo anno.</p>
      <p>Un’altra informazione interessante relativa alle future caratteristiche di PS5 riguarda la possibilità di condividere i<b> save state</b> e delle <b>mini demo di gioco</b> con i propri amici. A confermare l’esistenza di questa particolare funzionalità sarebbero le informazioni allegate al nuovo<b> brevetto</b> registrato da Sony qualche giorno fa.</p>
      <aside>Si tratta di un’estensione della funzionalità State Share di Google Stadia</aside>
      <p>In sostanza, questa nuova caratteristica permetterà agli utenti di <b>creare</b> delle vere e proprie <b>mini demo da c</b><b>ondividere</b> allo scopo di far provare nuovi giochi ai propri amici, ma non solo. Si tratta di un’estensione della funzionalità <b>State Share</b> di <b>Google Stadia</b>: gli utenti, infatti, potranno condividere i propri salvataggi per registrare delle specifiche sezioni di gioco e condividere così i progressi con i propri amici.I save state potranno essere inviati agli altri utenti tramite mail e attraverso i <b>social</b>. Chi li riceverà avrà a disposizione un <b>link</b> che gli consentirà di giocare istantaneamente.</p>
      <p>Le demo create, inoltre, potranno essere <b>modificate</b> per includere all’interno messaggi, pop-up, immagini e altro ancora. Insomma, i giocatori potranno davvero dare spazio alla propria creatività con questa nuova funzionalità che sarà disponibile non solo su <b>PS5</b>, ma per tutti gli altri giochi disponibili su <b>PlayStation Now</b>. </p>
      <p> </p>
      <ul>
        <li><a href="https://twitter.com/PSErebus/status/1196654395070582784?ref_src=twsrc%5Etfw%7Ctwcamp%5Etweetembed%7Ctwterm%5E1196654395070582784&amp;ref_url=https%3A%2F%2Fwww.tomshw.it%2Fvideogioco%2Fps5-data-uscita-prezzo-gioco-insider%2F">@PSErebus status 19/11/2019 </a> (twitter.com)</li>
        <li><a href="https://www.tweaktown.com/news/68828/playstation-game-demos-coming-back-sonys-ambitious-new-plan/index.html?utm_source=dlvr.it&amp;utm_medium=twitter&amp;utm_campaign=tweaktown">PlayStation Game demos are coming back witch Sony’s ambitious new plan</a> (tweaktown.com)</li>
      </ul>
    </article>
  </body>
</html>