<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/mpasket/article/551273/trelathhke-o-pataboykas-gia-pitino-den-yparxei-kalyteros-ayta-allazei-ti-kanei-me-frintet"/>
    <meta property="og:site_name" content="Sportdog.gr"/>
    <meta property="article:published_time" content="2019-11-20T17:04:00+00:00"/>
    <meta property="og:title" content="Τρελάθηκε ο Παταβούκας για Πιτίνο: &quot;Δεν υπάρχει καλύτερος! - Αυτά αλλάζει&quot; - Τι κάνει με Φριντέτ"/>
    <meta property="og:description" content="&quot;Η Ευρωλίγκα είναι.... τρελή&quot;. Φοβερή συνέντευξη στο sportdog."/>
  </head>
  <body>
    <article>
      <h1>Τρελάθηκε ο Παταβούκας για Πιτίνο: "Δεν υπάρχει καλύτερος! - Αυτά αλλάζει" - Τι κάνει με Φριντέτ</h1>
      <h2>"Η Ευρωλίγκα είναι.... τρελή". Φοβερή συνέντευξη στο sportdog.</h2>
      <address><time datetime="2019-11-20T17:04:00+00:00">20 Nov 2019, 17:04</time> by <a rel="author">Γιώργου Κτενά</a></address>
      <p><a href="http://sportdog.gr/tag/%CE%A1%CE%B9%CE%BA%20%CE%A0%CE%B9%CF%84%CE%AF%CE%BD%CE%BF">Ρικ Πιτίνο</a> – <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>: Για εντυπωσιακή κίνηση έκανε λόγο σε δηλώσεις του στο sportdog ο <a href="http://sportdog.gr/tag/%CE%9A%CF%8E%CF%83%CF%84%CE%B1%CF%82%20%CE%A0%CE%B1%CF%84%CE%B1%CE%B2%CE%BF%CF%8D%CE%BA%CE%B1%CF%82">Κώστας Παταβούκας</a>, όσον αφορά την επιστροφή τού <a href="http://sportdog.gr/tag/%CE%A1%CE%B9%CE%BA%20%CE%A0%CE%B9%CF%84%CE%AF%CE%BD%CE%BF">Ρικ Πιτίνο</a> στον Παναθηναϊκό.</p>
      <p>Ο παλαίμαχος άσος των Πράσινων αναφέρθηκε σε εκείνα που θα αλλάξει ο Αμερικανός προπονητής στο Τριφύλλι, σε όσα περιμένει ότι θα πάρει από τους Φριντέτ και Πιτίνο, ενώ σχολίασε και το αν προλαβαίνει ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a> να βρει μια θέση στην πρώτη 8άδα της Ευρωλίγκας.</p>
      <p>
        <b>
          <i>"Αυτά θα αλλάξει στον Παναθηναϊκό"</i>
        </b>
      </p>
      <p>"<i>Είναι εντυπωσιακή κίνηση διότι πάει με έναν προπονητή ο οποίος τυγχάνει καθολικής αναγνώρισης και αποδοχής, κάτι που είναι πολύ σημαντικό για τη φάση που βρίσκεται ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>. Στην ουσία κρέμονται πάνω του. Έχει δουλέψει πολύ πρόσφατα με την ομάδα, με τον βασικό πυρήνα της. Δεν μπορώ να φανταστώ ότι θα υπήρχε καλύτερη λύση. Πήρε και το πρωτάθλημα πέρσι, άρα ξέρει και τον ανταγωνισμό</i>", σχολίασε αρχικά μέσω του sportdog ο παλαίμαχος άσος.</p>
      <p>
        <b>Τι είχε αλλάξει ο Πιτίνο στην πρώτη του θητεία στον Παναθηναϊκό και τι περιμένετε να αλλάξει τώρα;</b>
      </p>
      <p>"Άλλαξε την ένταση, στην ουσία παρουσιάστηκε η ομάδα στο παρκέ και ήταν πολύ πιο αγωνιστική, κρατούσε ψηλά τον ρυθμό αμυντικά και επιθετικά. Ήταν πιο αθλητική. Αυτό περιμένουμε να γίνει και τώρα. Δε νομίζω ότι θα κάνει βήματα προς τους παίκτες ή προς την ομάδα, θα απαιτήσει από τους παίκτες να τον πλησιάσουν εκείνοι".</p>
      <figure>
        <img src="http://sportdog.gr/storage/photos/w_800px/201911/pitino-oaka-panathinaikos-xeri.jpg"/>
      </figure>
      <p>
        <u>
          <b>
            <i>"Περισσότερα από Παπαγιάννη-Φριντέτ"</i>
          </b>
        </u>
      </p>
      <p>
        <b>Από την άποψη των προσώπων;</b>
      </p>
      <p>"Πιστεύω ότι θα βάλει περισσότερο στο παιχνίδι τον Παπαγιάννη, όπως είχε κάνει και πέρσι. Θα απαιτήσει, κι αυτό είναι στοίχημα, περισσότερη ένταση στην περιφέρεια που είναι ένα ζητούμενο. Ίσως εκεί αν δει κάποια στιγμή ότι δεν παίρνει αυτά που θέλει, να ζητήσει κάτι περισσότερο. Περιμένουμε φυσικά να πάρει περισσότερα από τον Φριντέτ, αλλά και καλύτερη αξιοποίηση όλη της περιφέρειας".</p>
      <p>
        <b>Μπορεί ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a> τού Πιτίνο να βρεθεί στην 8άδα;</b>
      </p>
      <p>"Αν κάνει το διπλό εναντίον της Μπάγερν, θα είναι πολύ σημαντικό. Φέτος η Ευρωλίγκα είναι... τρελή. Κι αυτοί που είναι στην 8άδα δεν πρέπει να αισθάνονται σίγουροι. Το ίδιο ισχύει και για εκείνους που είναι λίγο πιο πίσω. Βλέπετε ότι τα αποτελέσματα είναι απρόβλεπτα. Για παράδειγμα βλέπεις πού είναι η Φενέρ, που επίσης προλαβαίνει την 8άδα, παρότι είναι πραγματικά χάλια αυτή την περίοδο".</p>
      <h3>ΔΙΑΒΑΣΤΕ ΕΠΙΣΗΣ: <a href="http://sportdog.gr/sports/podosfairo/article/551226/neo-mpam-apo-alafoyzo-ypografei-me-bary-onoma-htan-teleiwmenos-ftiaxnei-omadara">Νέο "μπαμ" από Αλαφούζο - Υπογράφει με... βαρύ όνομα - Ήταν "τελειωμένος" - Φτιάχνει ομαδάρα</a></h3>
      <figure>
        <img src="http://sportdog.gr/storage/photos/w_800px/201902/patavoukas.jpg"/>
      </figure>
    </article>
  </body>
</html>