<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904520/mathijssen-gelooft-in-zijn-u19-meer-dan-n-speler-zal-het-waarmaken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T17:08:00+00:00"/>
    <meta property="og:title" content="Mathijssen leeft op hoop: &quot;Meerdere spelers U19 zullen international worden&quot;"/>
    <meta property="og:description" content="Zo wel de ‘"/>
  </head>
  <body>
    <article>
      <h1>Mathijssen leeft op hoop: "Meerdere spelers U19 zullen international worden"</h1>
      <address>
        <time datetime="2019-11-20T17:08:00+00:00">20 Nov 2019, 17:08</time>
      </address>
      <p>
        <b>Zo wel de ‘<i>echte</i>’ Rode Duivels als de jongere lichtingen lieten recentelijk knappe resultaten optekenen. Ook bij de U19 van Jacky Mathijssen loopt er heel wat talent rond.</b>
      </p>
      <p>De jonge Rode Duivels wisten zich als reekshoofd te kwalificeren voor de laatste kwalificatieronde voor het Europees kampioenschap. Met maar acht deelnemende ploegen aan dat EK zijn het enkel de meest talentvolle lichtingen die mogen meedoen. Matthijssen gelooft alvast rotsvast in de Belgische generatie die hij onder zijn hoede heeft.</p>
      <aside>Lees meer<br/><a href="https://www.voetbalprimeur.be/nieuws/904378/-verschaeren-doku-vanheusden-n-openda-worden-de-toekomst-van-rode-duivels-.html?itm_source=www.voetbalprimeur.be&amp;itm_medium=highlighted-content">'Toekomstige Rode Duivels: met spelers van Anderlecht, Standard én Club Brugge'</a></aside>
      <p>"Normaal moet je blij zijn als je elke jaarlichting één speler kan overhouden, dan heb je op een periode van tien jaar een heel goede ploeg", vertelt Mathijssen bij <a href="https://sporza.be/nl/2019/11/19/mathijssen-over-u19/"><i>Sporza</i></a>. De oefenmeester ziet echter meer spelers doorgroeien naar het allerhoogste niveau. "Ik denk dat er uit deze lichting meerdere jongens zullen doorgroeien. Als ik de vergelijking maak met andere lichtingen die ik heb gezien, dan hebben veel jongens hier toch al een voorsprong."</p>
      <p>De goede prestaties zijn alvast een goede indicator dat er een nieuwe mooie lichting aan zit te komen, zeker rekening houdend dat spelers als Yari Verschaeren en Jeremy Doku al werden opgeschoven naar de A-kern of de U21. Wij hopen met zijn allen alvast dat ze de verwachtingen kunnen inlossen.</p>
      <aside>Lees meer<br/><a href="https://www.voetbalprimeur.be/nieuws/904499/mathijssen-wil-overleggen-met-martinez-voor-u19-dan-kunnen-we-ek-winnen-.html?itm_source=www.voetbalprimeur.be&amp;itm_medium=highlighted-content">Mathijssen wil Anderlecht-talenten voor U19: ‘Dan kunnen we EK winnen’</a></aside>
    </article>
  </body>
</html>