<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/simona-ventura-sposa-giovanni-terzi-nel-2020-e-ufficiale/657974/"/>
    <meta property="og:site_name" content="DiLei"/>
    <meta property="article:published_time" content="2019-11-20T17:03:47+00:00"/>
    <meta property="og:title" content="Simona Ventura sposa Giovanni Terzi nel 2020: è ufficiale"/>
    <meta property="og:description" content="Simona Ventura ha annunciato che nel 2020 sposerà Giovanni Terzi. I due hanno trovato la loro casa dei sogni dove si trasferiranno coi figli."/>
  </head>
  <body>
    <article>
      <h1>Simona Ventura sposa Giovanni Terzi nel 2020: è ufficiale</h1>
      <h2>Simona Ventura ha annunciato che nel 2020 sposerà Giovanni Terzi. I due hanno trovato la loro casa dei sogni dove si trasferiranno coi figli</h2>
      <address>
        <time datetime="2019-11-20T17:03:47+00:00">20 Nov 2019, 17:03</time>
      </address>
      <figure>
        <a href="https://dilei.it/vip/foto/simona-ventura-giovanni-terzi/580622/">
          <img src="https://dileidemosite.files.wordpress.com/2019/01/ventura-costume-instagram-1217.jpg?w=2560&amp;strip=all&amp;quality=100"/>
        </a>
        <figcaption>Simona Ventura in forma con Giovanni Terzi</figcaption>
      </figure>
      <p><b>Simona Ventura</b> sposa <b>Giovanni Terzi</b> nel 2020. Questi non sono solo rumors, perché ad annunciarlo è la stessa presentatrice.</p>
      <p>SuperSimo lo ha svelato in una lunga intervista al settimanale <i>Oggi</i>: “<b>Sposo Giovanni Terzi</b>. Abbiamo fissato<b> il matrimonio per il 2020</b>” e intanto vanno <b>a vivere insieme</b>. La data precisa ancora non c’è, perché come lei spiega: “Io e Giovanni<a href="https://dilei.it/vip/video/simona-ventura-sposa-giovanni-terzi-le-reazioni-su-instagram/634292/"> abbiamo deciso di sposarci</a>. Sappiamo solo che sarà nel 2020 e siamo tutti e due dell’idea che succederà <b>all’improvviso</b>“.</p>
      <p>Per il momento hanno trovato <b>la casa dei sogni</b>: “per tutta la tribù dei nostri figli e a breve traslocheremo”. L’entusiasmo e <a href="https://dilei.it/vip/video/simona-ventura-felice-con-giovanni-terzi-su-instagram-i-tradimenti-di-gero-sono-lontani/615185/">l’amore della Ventura</a> sono totalmente ricambiati da <b>Terzi</b> che nella stessa intervista ha dichiarato: “Fin dalla prima sera dentro me ho sentito che l’avrei amata. <b>Dovevo ancora baciarla</b> e già sapevo che non ci saremmo più lasciati. È lei che aspettavo. Simona è una donna di <b>una dolcezza</b> e di <b>una generosità</b> incredibile con chi ama. Mi sono innamorato di lei anche per come ama i suoi <a href="https://dilei.it/vip/caterina-figlia-adottiva-simona-ventura/608753/">figli</a> e la sua famiglia. Una donna così non poteva non essere <b>special</b>e”.</p>
      <p>La loro storia va avanti da <b>12 mesi</b> ed è come se fosse il primo giorno. Questa è la sentimento che prova<b> SuperSimo</b>: “Ancora oggi, dopo dodici mesi trascorsi insieme, mi sveglio ogni mattina e non mi capacito del <b>regalo immenso</b> che mi ha fatto la vita facendomi incontrare Giovanni. Non speravo più di innamorarmi e soprattutto, di incontrare <b>l’uomo dei miei sogni,</b> invece è accaduto”.</p>
      <p>Prima dei preparativi delle <b>nozze</b>, i due si sono concessi una <b>vacanza alle Mauritius</b>, una sorta di luna di miele anticipata: “I primi due giorni li abbiamo passati a dormire ma questa vacanza diciamo pure che è una <b>luna di miele in anticipo</b>“.</p>
      <p>La Ventura ha dunque trovato <a href="https://dilei.it/vip/simona-ventura-svela-come-si-e-innamorata-giovanni-terzi/653349/">il suo grande amore</a> e l’idea del matrimonio era già nell’aria da un po’, ma ora arriva <b>la conferma ufficiale</b>. Che <b>Terzi sia quello giusto</b>, è ormai chiaro a tutta la famiglia di Simona. Persino <a href="https://dilei.it/vip/simona-ventura-ricorda-matrimonio-bettarini-svela-vero-motivo-addio/614146/">l’ex Bettarini</a> mesi fa ha detto di non averla mai vista così raggiante. E ora la conduttrice, che sta riscuotendo un grande successo televisivo con <a href="https://dilei.it/vip/simona-ventura-anticipazioni-collegio/645143/"><i>Il Collegio</i></a>, è pronta a pronunciare nuovamente il fatidico sì.</p>
      <related>
        <h4>Leggi anche</h4>
        <a href="https://dilei.it/vip/video/simona-ventura-sposa-giovanni-terzi-le-reazioni-su-instagram/634292/"/>
        <a href="https://dilei.it/vip/simona-ventura-prima-foto-con-il-nuovo-fidanzato-giovanni-terzi/580614/"/>
        <a href="https://dilei.it/vip/simona-ventura-giovanni-terzi-rivelazione-stefano-bettarini/635713/"/>
        <a href="https://dilei.it/vip/video/simona-ventura-felice-con-giovanni-terzi-su-instagram-i-tradimenti-di-gero-sono-lontani/615185/"/>
        <a href="https://dilei.it/vip/simona-ventura-dichiarazione-amore-instagram-giovanni-terzi/582180/"/>
      </related>
    </article>
  </body>
</html>