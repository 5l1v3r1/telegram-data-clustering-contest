<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919339/%D8%A8%DB%8C-%D8%B7%D8%B1%D9%81%DB%8C-%D8%B1%DA%A9%D9%86-%D8%A7%D8%B5%D9%84%DB%8C-%D8%AF%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-20T17:11:18+00:00"/>
    <meta property="og:title" content="بی‌طرفی رکن اصلی در برگزاری انتخابات است"/>
    <meta property="og:description" content="ایسنا/لرستان معاون سیاسی، امنیتی و اجتماعی استانداری لرستان گفت: برگزاری انتخاب سالم و بی طرفانه به عنوان یک اصل در دستور کار است."/>
  </head>
  <body>
    <article>
      <h1>بی‌طرفی رکن اصلی در برگزاری انتخابات است</h1>
      <address><time datetime="2019-11-20T17:11:18+00:00">20 Nov 2019, 17:11</time> by <a rel="author">ابراهیم شریفی</a></address>
      <p>ایسنا/لرستان معاون سیاسی، امنیتی و اجتماعی استانداری لرستان گفت: برگزاری انتخاب سالم و بی طرفانه به عنوان یک اصل در دستور کار است.</p>
      <p>محمود ثمینی در آیین افتتاح کتابخانه عمومی شهرستان کوهدشت اظهار کرد: باید تلاش کنیم انتخابات مجلس شورای اسلامی با رعایت اصل بی‌طرفی و قانون‌مداری برگزار شود.</p>
      <p>وی ادامه داد: آنچه که قانون ما را مکلف کرده باید برای برگزاری انتخابات با شور و نشاط تلاش کنیم و امیدواریم مردم لرستان در این راستا همکاری لازم را داشته باشند.</p>
      <p>ثمینی همچنین برگزاری انتخابات سالم و بی‌طرفانه در لرستان را نشانه سواد مردم این استان عنوان کرد.</p>
      <p>معاون سیاسی، امنیتی و اجتماعی استانداری لرستان با اشاره به افتتاح کتابخانه عمومی کوهدشت گفت: امیدواریم با اقدامات فرهنگی زمینه امکان توسعه در این شهرستان افزایش یابد چراکه آگاه سازی و مطلع کردن مردم با بی‌سوادی امکان‌پذیر نیست.</p>
      <p>ثمینی بیان کرد: اگر مردم باسواد باشند در برگزاری انتخابات نگرانی وجود ندارد چراکه سرنوشت خود را با آگاهی انتخاب می کنند.</p>
      <p>وی ادامه داد: اقدام کسانی که در راستای آگاه‌سازی مردم تلاش می‌کنند ستودنی است و کتابخانه یکی از مراکزی که می‌تواند بر افزایش آگاهی مردم کمک کند.</p>
      <p>انتهای پیام</p>
    </article>
  </body>
</html>