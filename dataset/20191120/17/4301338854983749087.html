<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/o-pateras-mas-den-tin-viaze-lei-psemmata-katathesi-sok-apo-tin-adelfi-22chronis/"/>
    <meta property="og:site_name" content="irafina"/>
    <meta property="article:published_time" content="2019-11-20T17:20:50+00:00"/>
    <meta property="og:title" content="«Ο πατέρας μας δεν την βίαζε, λέει ψέμματα» – Κατάθεση σοκ από την αδελφή 22χρονης!"/>
    <meta property="og:description" content="«Τα έκανε όλα για ένα καπρίτσιο» ισχυρίστηκε στη διάρκεια της δίκης που είναι σε εξέλιξη στο Μικτό Ορκωτό Εφετείο Ανατολικής Κρήτης, η αδερφή της 22χρονης που κακοποιήθηκε – σύμφωνα με την απόφαση του πρωτοβάθμιου δικαστηρίου – από τον πατέρα της, από την ηλικία των 11 ετών. Η εκδίκαση της υπόθεσης – σε δεύτερο βαθμό – […]"/>
  </head>
  <body>
    <article>
      <h1>«Ο πατέρας μας δεν την βίαζε, λέει ψέμματα» – Κατάθεση σοκ από την αδελφή 22χρονης!</h1>
      <address>
        <time datetime="2019-11-20T17:20:50+00:00">20 Nov 2019, 17:20</time>
      </address>
      <p>«Τα έκανε όλα για ένα καπρίτσιο» ισχυρίστηκε στη διάρκεια της δίκης που είναι σε εξέλιξη στο Μικτό Ορκωτό Εφετείο Ανατολικής Κρήτης, η αδερφή της 22χρονης που κακοποιήθηκε – σύμφωνα με την απόφαση του πρωτοβάθμιου δικαστηρίου – από τον πατέρα της, από την ηλικία των 11 ετών.</p>
      <p>Η εκδίκαση της υπόθεσης – σε δεύτερο βαθμό – διεξάγεται εν μέσω έντασης, αλλά και συναισθηματικής φόρτισης, με την νεαρή κοπέλα να περιγράφει στην κατάθεσή της όσα βίωσε και την πλευρά υπεράσπισης του κατηγορουμένου να κάνει λόγο για «αποκυήματα της φαντασίας».</p>
      <p>Η αδερφή της φοιτήτριας που είναι μεγαλύτερη και στην οποία η 22χρονη αποκάλυψε τι συνέβαινε με τον πατέρα της, κατέθεσε νωρίτερα στο δικαστήριο, δίνοντας μια τελείως διαφορετική εκδοχή σε σχέση με τα όσα υποστήριξε στο πρωτοβάθμιο δικαστήριο. Σημειώνεται ότι πρόκειται για την αδερφή, η οποία μετά την αποκάλυψη υπέστη σοκ και κάποια στιγμή αναγκάστηκε να μιλήσει στη μητέρα τους, η οποία έκανε την καταγγελία και έτσι δημοσιοποιήθηκε η υπόθεση.</p>
      <p>Ενώπιον της έδρας υποστήριξε ότι η αδερφή της την χρησιμοποίησε για την χειραφέτηση της. «Όσα λέει είναι όλα ψέμματα. Όλα ξεκίνησαν από ένα καπρίτσιο και από τον πολύ εγωισμό της δεν έχει το σθένος να τα πάρει πίσω. Θα ήταν ολέθριο σφάλμα από μέρους μου να έρθω εδώ σήμερα και να υπερασπιστώ όσα είχα πει. Είδα κάποια πράγματα και κατάλαβα ότι ήταν λάθος μου να την πιστέψω» ανέφερε χαρακτηριστικά.</p>
      <p>Η μάρτυρας κατέθεσε ότι επειδή ο πατέρας τους ήταν πολύ αυστηρός πολλές φορές είχε ξεφτιλίσει την αδερφή της και προσπαθούσε να την αποτρέψει από το να δημιουργεί πολλές σχέσεις. Ισχυρίζεται δηλαδή ότι η αδερφή της έφθασε στο σημείο να διαβάλλει τον πατέρα της για να κερδίσει την ελευθερία της.</p>
      <p>Πηγή: Cretalive</p>
    </article>
  </body>
</html>