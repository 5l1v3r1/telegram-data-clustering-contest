<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/voli-easyjet-a-impatto-zero-ecco-il-nuovo-progetto-con-aerei-elettrici/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T17:21:07+00:00"/>
    <meta property="og:title" content="Voli easyJet a impatto zero: ecco il nuovo progetto con aerei elettrici"/>
    <meta property="og:description" content="Per la compagnia aerea low cost easyJet, utili in frenata a causa della Brexit ma intanto avvia voli a impatto zero contro l'inquinamento."/>
  </head>
  <body>
    <article>
      <h1>Voli easyJet a impatto zero: ecco il nuovo progetto con aerei elettrici</h1>
      <h2>Per la compagnia aerea low cost easyJet, utili in frenata a causa della Brexit ma intanto avvia voli a impatto zero contro l'inquinamento.</h2>
      <address><time datetime="2019-11-20T17:21:07+00:00">20 Nov 2019, 17:21</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Anche gli aerei cercano di limitare i danni dell’inquinamento e progettano velivoli elettrici. A dare il via ai voli a impatto zero è la <b>compagnia low cost easyJet</b>, che ha deciso di compensare le emissioni di anidride carbonica sui voli. </p>
      <h3>Il nuovo progetto di easyJet</h3>
      <p>Il primo volo a impatto zero di easyjet è stato il Berlino Tegel-Vienna del 19 novembre.<br/>La low cost inglese compenserà le emissioni di anidride carbonica prodotte dal suo carburante per conto dei suoi passeggeri, il tutto per un costo di 29 milioni di euro l’anno. Ma come sarà possibile tutto ciò? A spiegarlo Lorenzo Lagorio, country manager easyJer per l’Italia. La low cost infatti compenserà le emissioni di anidride carbonica «Contribuendo a una serie di progetti che rimuovono dall’atmosfera una eguale quantità di CO2 emessa dai nostri velivoli. La compensazione dell’anidride carbonica è solo una misura provvisoria – ha continuato Lagorio – mentre aspettiamo l’introduzione di tecnologie in grado di ridurre drasticamente le emissioni». L’iniziativa dovrebbe costare 25 milioni di sterline per il primo anno inserita all’interno della voce costo carburante ma si tratta di una cifra che non avrà nessun impatto sui passeggeri in quanto sostenuta dalla compagnia.  </p>
      <h3>Si punta all’innovazione</h3>
      <p>Easyjet, in sostanza, ha deciso di investire sull’innovazione e dunque di sviluppare aerei ibridi ed elettrici grazie alla collaborazione con <b>Wright Electric,</b> start-up americana che si è posta l’obiettivo di creare un aereo elettrico per easyJet per i voli a corto raggio.</p>
      <p>Nel mercato italiano, intanto, la compagnia solo nel periodo ottobre 2018-settembre 2019 ha trasportato 20 milioni di persone confermandosi come terzo vettore dopo  Ryanair e Alitalia. La compagnia, inoltre, ha chiuso l’anno 2018-2019 con un utile in calo del 26%, un calo sicuramente legato alla Brexit e il rallentamento dell’economia.</p>
      <p>Leggi anche: <a href="https://www.investireoggi.it/economia/compagnie-aeree-piu-convenienti-lanalisi-sui-prezzi-dei-voli-piu-bassi-premia-ryanair/">Compagnie aeree più convenienti: inchiesta sui prezzi dei voli più bassi premia Ryanair</a></p>
      <p>
        <a href="https://www.investireoggi.it/economia/compagnie-aree-piu-sporche-al-mondo-inchiesta-shock-stronca-ryanair/">Compagnie aeree più puntuali al mondo: chi premia l’indagine sui voli</a>
      </p>
    </article>
  </body>
</html>