<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598325/evraiki-koinotita-o-proedros-den-einai-idioktitis-tou-van-oute-metoxos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T17:25:00+00:00"/>
    <meta property="og:title" content="Εβραϊκή Κοινότητα: Ο Πρόεδρος δεν είναι ιδιοκτήτης του βαν ούτε μέτοχος"/>
    <meta property="og:description" content="Ανακοίνωση εξέδωσε η Εβραϊκή Κοινότητα Κύπρου, σε σχέση με τα δημοσιεύματα για το «κατασκοπευτικό» βαν.   Διαβάστε αυτούσια την ανακοίνωση: Σχετ..."/>
  </head>
  <body>
    <article>
      <h1>Εβραϊκή Κοινότητα: Ο Πρόεδρος δεν είναι ιδιοκτήτης του βαν ούτε μέτοχος</h1>
      <address><time datetime="2019-11-20T17:25:00+00:00">20 Nov 2019, 17:25</time> by <a rel="author">SigmaLive</a></address>
      <p>Ανακοίνωση εξέδωσε η Εβραϊκή Κοινότητα Κύπρου, σε σχέση με τα δημοσιεύματα για το «κατασκοπευτικό» βαν.</p>
      <p>
        <b>Διαβάστε αυτούσια την ανακοίνωση:</b>
      </p>
      <p>Σχετικά με τα πρόσφατα δημοσιεύματα, η Εβραϊκή Κοινότητα της Κύπρου επιθυμεί να δηλώσει ότι:</p>
      <p>• Η Εβραϊκή Κοινότητα της Κύπρου και η ηγεσία αυτής εκφράζουν τις σοβαρές τους ανησυχίες σχετικά με τα όσα αναφέρθηκαν στα μέσα μαζικής ενημέρωσης και απορρίπτουν τους οποιουσδήποτε ισχυρισμούς και κατηγορίες.</p>
      <p>•  Ο Πρόεδρος της Εβραϊκής Κοινότητας δεν είναι ο ιδιοκτήτης του εν λόγω βαν, ούτε είναι μέτοχος ή κατέχει οποιαδήποτε θέση στις εταιρείες για τις οποίες γίνεται λόγος στον Τύπο σε σχέση με αυτό.<br/><br/>•  Μέρος του ρόλου του Προέδρου της Κοινότητας είναι οι διάφορες συναντήσεις με πολιτικούς αρχηγούς και παράγοντες, καθώς και με άτομα τα οποία δεν ανήκουν στον πολιτικό χώρο, με τους οποίους συζητούνται θέματα που αφορούν την Εβραϊκή Κοινότητα στην Κύπρο.<br/><br/>•  Λόγω του ρόλου του αυτού, ο Πρόεδρος της Κοινότητας υπήρξε στο παρελθόν στόχος απειλών από ξένες τρομοκρατικές οργανώσεις, γι' αυτό τον λόγο οι αρμόδιες αρχές του παρείχαν αστυνομική προστασία.<br/><br/>•  Η Εβραϊκή Κοινότητα της Κύπρο σέβεται και τηρεί τους νόμους της Κυπριακής Δημοκρατίας και συνεργάζεται πλήρως με τις Κυπριακές αρχές σε σχέση με οποιοδήποτε θέμα.</p>
      <p>Με την ευκαιρία αυτή, θα θέλαμε να ευχαριστήσουμε της αρμόδιες αρχές της Κυπριακής Δημοκρατίας για την συνεχή συνεργασία και υποστήριξη.</p>
      <p>Να σημειωθεί ότι στην πρώτη επίσημη τοποθέτησή της προχωρεί <a href="https://www.sigmalive.com/news/local/598301/gia-proti-fora-i-wispear-topotheteitai-gia-tis-drastiriotites-tou-van">η εταιρεία WiSpear, αναφορικά με τον σάλο</a> που έχει ξεσπάσει με τις δραστηριότητες του βαν στην Λάρνακα.</p>
      <p>Επίσης, οι κατασκοπευτικές δυνατότητες του περιβόητου βαν κάλυπταν και περιοχές του ψευδοκράτους, <a href="http://www.hurriyet.com.tr/dunya/eski-israil-ajanlarinin-sirketi-rum-kesiminde-ortaya-cikti-41377965">αναφέρει τουρκικό δημοσίευμα της Χουρριέτ.</a></p>
    </article>
  </body>
</html>