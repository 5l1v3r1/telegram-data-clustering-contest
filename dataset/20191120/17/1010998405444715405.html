<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sreshtu-rasizma-shalcheta-za-zapaljankovci-s-poslanie.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Срещу расизма: Нови шалчета с кауза за феновете"/>
    <meta property="og:description" content="Авторите са предвидили възможност агитките на чуждестранни отбори да поръчат шалове в цветовете на своя"/>
  </head>
  <body>
    <article>
      <h1>Срещу расизма: Нови шалчета с кауза за феновете</h1>
      <h2>Авторите са предвидили възможност агитките на чуждестранни отбори да поръчат шалове в цветовете на своя</h2>
      <address><time datetime="2019-11-20T17:12:00+00:00">20 Nov 2019, 17:12</time> by <a rel="author" href="https://btvnovinite.bg/author/?author=2001751" target="_blank">Теодора Енчева</a></address>
      <figure>
        <video src="https://vid.btv.bg/btvnews/2019/11/20/shalcheta_1574263072-1.mp4"/>
      </figure>
      <p>Месец след расистския скандал в бълграския футбол и оставката на ръководството му, вече има нова придобивка за фенове.</p>
      <p>Те вече могат да си купят антираристки шал.</p>
      <figure>
        <img src="https://img.bg.sof.cmestatic.com/media/images/640x/Nov2019/2112028052.jpg"/>
        <figcaption>Снимка: bTV</figcaption>
      </figure>
      <p>Авторите на кампанията са намерили начин да превърнат посланието в позитивно, независимо че футболните шалове разделят запалянковците. <br/><br/>„Ние искахме да направим нещо символично, което да покаже на света, че българските фенове не са такива, каквито са представяни в медиите и от друга страна да отправим едно глобално послание, че футболът по-скоро трябва да ни обединява”, заяви Александър Антонов, творчески директор на рекламна агенция.</p>
      <figure>
        <img src="https://img.bg.sof.cmestatic.com/media/images/640x/Nov2019/2112028054.jpg"/>
        <figcaption>Снимка: bTV</figcaption>
      </figure>
      <p>Върху всеки шал са използвани цветовете на националния флаг, а ръкостискането е изпълнено в черно и бяло. Авторите са предвидили възможност агитките на чуждестранни отбори да поръчат шалове в цветовете на своя. </p>
      <p>„Идеята на шаловете е, че когато те се съединят един до друг, те могат да създадат една дълга верига от ръце, която символизира обединението на феновете срещу расизма”, каза още Антонов.</p>
      <figure>
        <img src="https://img.bg.sof.cmestatic.com/media/images/640x/Nov2019/2112028053.jpg"/>
        <figcaption>Снимка: bTV</figcaption>
      </figure>
      <p>500 шала вече са  в продажба - парите ще бъдат дарявани на организация, която се бори срещу дискриминацията и расизма във футбола. В специална фотосесия се включиха вече бившият капитан на националите Ивелин Попов, нападателите Марселиньо и Божидар Краев, вратарката на женските национали Виктория Димова и футболисти от юношеския тим.</p>
    </article>
  </body>
</html>