<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655230/sardeles-to-neo-aprovlepto-kinima-poy-antisteketai-ston-salvini"/>
    <meta property="og:site_name" content="OnSports"/>
    <meta property="article:published_time" content="2019-11-20T02:01:57+00:00"/>
    <meta property="og:title" content="«Σαρδέλες»: Το νέο, απρόβλεπτο κίνημα που αντιστέκεται στον Σαλβίνι"/>
    <meta property="og:description" content="Αντιμέτωπος με ένα νέο, απρόβλεπτο αντίπαλο, το νέο κοινωνικό κίνημα «Le Sardine» («Οι Σαρδέλες»), το οποίο εναντιώνεται στις ξενοφοβικές πολιτικές του θέσεις, βρίσκεται ο γραμματέας της Λέγκας Ματέο Σαλβίνι."/>
  </head>
  <body>
    <article>
      <h1>«Σαρδέλες»: Το νέο, απρόβλεπτο κίνημα που αντιστέκεται στον Σαλβίνι</h1>
      <address><time datetime="2019-11-20T02:01:57+00:00">20 Nov 2019, 02:01</time> by <a rel="author">Onsports Team</a></address>
      <p>Αντιμέτωπος με ένα νέο, απρόβλεπτο αντίπαλο, το νέο κοινωνικό κίνημα «Le Sardine» («Οι Σαρδέλες»), το οποίο εναντιώνεται στις ξενοφοβικές πολιτικές του θέσεις, βρίσκεται ο γραμματέας της Λέγκας Ματέο Σαλβίνι.</p>
      <p>Η κοινωνική αντίσταση του αυθόρμητου, υπερκομματικού, κινήματος των «Σαρδελών» κατά του ηγέτη της ξενοφοβικής Λέγκας Ματέο Σαλβίνι, ενόψει των περιφερειακών εκλογών του Ιανουαρίου στην Εμίλια Ρομάνια διογκώνεται. Μετά τις 12.000 που συγκεντρώθηκαν στην Μπολόνια την περασμένη Πέμπτη, για να διαδηλώσουν ενάντια σε εκδήλωση της Λέγκας, χθες βράδυ ήταν η σειρά της γειτονικής Μόντενας, όπου, παρά τη βροχή, η κεντρική πλατεία Ματζόρε γέμισε με χιλιάδες ανθρώπους, που φώναξαν συνθήματα κατά του Σαλβίνι και τραγούδησαν το παρτιζάνικο τραγούδι «Μπέλα Τσάο».</p>
      <p>Κάνοντας λογοπαίγνιο με το όνομα της Λέγκας και το ρήμα legare (δένω), η γεμάτη από «Σαρδέλες» πλατεία βροντοφώναξε πως «η Μόντενα δεν δένεται». Ένας από τους διοργανωτές αφιέρωσε την εκδήλωση στην επιζήσασα του Άουσβιτς και γερουσιαστή Λιλιάνα Σέγκρε, όπου η προκλητική στάση του Σαλβίνι εναντίον της έχει προκαλέσει πολλές αντιδράσεις.</p>
      <p>Διαβάστε περισσότερα στο <a href="https://www.cnn.gr/news/kosmos/story/197917/italia-antimetopos-me-tis-sardeles-o-mateo-salvini">Cnn.gr</a></p>
    </article>
  </body>
</html>