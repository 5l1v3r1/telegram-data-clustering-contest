<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187181/"/>
    <meta property="og:site_name" content="Janam TV"/>
    <meta property="article:published_time" content="2019-11-20T02:22:35+00:00"/>
    <meta property="og:title" content="കോണ്‍ഗ്രസിന്റെ നിയമസഭാ മാര്‍ച്ചില്‍ സംഘര്‍ഷം"/>
    <meta property="og:description" content="തിരുവനന്തപുരം: കോണ്‍ഗ്രസ്സ് നടത്തിയ നിയമസഭാ മാര്‍ച്ചില്‍ സംഘര്‍ഷം. ഷാഫി പറമ്പില്‍ എംഎല്‍എയ്‌ക്കെതിരായ പോലീസ് മര്‍ദ്ദനത്തില്‍ പ്രതിഷേധിച്ച് കോണ്‍ഗ്രസ്സ്"/>
  </head>
  <body>
    <article>
      <h1>കോണ്‍ഗ്രസിന്റെ നിയമസഭാ മാര്‍ച്ചില്‍ സംഘര്‍ഷം</h1>
      <address><time datetime="2019-11-20T02:22:35+00:00">20 Nov 2019, 02:22</time> by <a rel="author">Janam TV Web Desk</a></address>
      <p>തിരുവനന്തപുരം: കോണ്‍ഗ്രസ്സ് നടത്തിയ നിയമസഭാ മാര്‍ച്ചില്‍ സംഘര്‍ഷം. ഷാഫി പറമ്പില്‍ എംഎല്‍എയ്‌ക്കെതിരായ പോലീസ് മര്‍ദ്ദനത്തില്‍ പ്രതിഷേധിച്ച് കോണ്‍ഗ്രസ്സ് നടത്തിയ മാര്‍ച്ചിലാണ് സംഘര്‍ഷം ഉണ്ടായത്. സംഭവത്തില്‍ ഒരു പ്രവര്‍ത്തകന് പരിക്കേറ്റു.</p>
      <p>തിരുവനന്തപുരം ഡിസിസിയുടെ നേതൃത്വത്തിലാണ് മാര്‍ച്ച് നടത്തിയത്. പോലീസിന്റെ ഷീല്‍ഡ് പ്രവര്‍ത്തകര്‍ പിടിച്ചു വാങ്ങാന്‍ ശ്രമിക്കുകയും കല്ലേറ് നടത്തുകയും ചെയ്തതിനെ തുടര്‍ന്നാണ് പോലീസ് ലാത്തി വീശിയത്. പ്രവര്‍ത്തകര്‍ക്ക് നേരെ രണ്ട് തവണ പോലീസ് ജല പീരങ്കി പ്രയോഗിക്കുകയും ചെയ്തു.</p>
    </article>
  </body>
</html>