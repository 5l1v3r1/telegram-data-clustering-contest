<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959594"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T02:52:02+00:00"/>
    <meta property="og:title" content="బాబూ... రైతులతో రాజకీయాలు తగవు"/>
    <meta property="og:description" content="ADVT"/>
  </head>
  <body>
    <article>
      <h1>బాబూ... రైతులతో రాజకీయాలు తగవు</h1>
      <address>
        <time datetime="2019-11-20T02:52:02+00:00">20 Nov 2019, 02:52</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> వ్యవసాయ ఉత్పత్తులపై అవాస్తవాలు ప్రచారం</b>
        </li>
        <li>
          <b> ధరల పెరుగుదలపై చంద్రబాబు అసందర్భ ట్వీట్లు</b>
        </li>
        <li>
          <b> మంత్రులు కన్నబాబు, మోపిదేవి, శంకరనారాయణ వ్యాఖ్యలు</b>
        </li>
      </ul>
      <p><b>అమరావతి, (ఆంధ్రజ్యోతి): </b>‘‘వ్యవసాయ ఉత్పత్తులేవీ మార్కెట్‌లోకి రాకుండానే టీడీపీ లేనిపోని ఊహాగానాలు వ్యాప్తి చేస్తోంది. వేరుశనగ పంటలో రూ.వేల కోట్లు రైతులకు నష్టం వాటిల్లినట్లుగా ప్రతిపక్షనేత చంద్రబాబు ట్వీట్‌ చేయడం సరికాదు. మొక్కజొన్న, జొన్న విషయంలోనూ రూ.600కోట్లు రైతులు నష్టపోయినట్లుగా టీడీపీ అవాస్తవ ప్రచారం చేస్తోంది. రైతులతో బాబు రాజకీయాలు చేయడం తగదు. ఇసుక, ఇంగ్లీషు మీడియం అయిపోయింది. ఇప్పుడు జొన్న, మొక్కజొన్నపై దుష్ప్రచారం చేస్తున్నారు’’ అని మంత్రి కురసాల కన్నబాబు మండిపడ్డారు. మంగళవారం సచివాలయంలో ఆయన విలేకరులతో మాట్లాడారు. వేరుశనగ, మొక్కజొన్నపై చంద్రబాబు చేస్తున్న ట్వీట్లు పచ్చి అబద్ధాలని ధ్వజమెత్తారు. మొక్కజొన్న కోసం ఇప్పటికే కొనుగోలు కేంద్రాలు ఏర్పాటు చేశామన్నారు. ఈ నెల 25నుంచి వేరుశనగ కొనుగోలు కేంద్రాలు ఏర్పాటు చేయనున్నట్లు చెప్పారు. మొక్కజొన్న రైతులకు బోనస్‌ ఇవ్వకుండా చంద్రబాబు మోసం చేశారన్నారు.</p>
      <p> తమ ప్రభుత్వం ఇప్పటివరకు 45 లక్షల 25 వేల మంది రైతు కుటుంబాలకు రైతు భరోసా పథకం ద్వారా లబ్ధిచేకూర్చిందన్నారు. మరో 1.25 లక్షల మంది రైతుల అర్హతలను పరిశీలించమని ఆర్టీజీఎస్‌కు వివరాలు ఇచ్చామన్నారు. డిసెంబరు 15లోపు కౌలు రైతులు రైతు భరోసా కోసం దరఖాస్తు చేసుకోవాలన్నారు. దేవదాయ భూములు సాగు చేసే కౌలు రైతులకూ పథకం వర్తింపజేస్తామన్నారు. ఆరు వేల మంది ఎంపీఈవోలను కొనసాగిస్తున్నామన్నారు. రైతులకు గిట్టుబాటు ధర చెల్లింపు కోసం ధరల స్థిరీకరణ నిఽధి నుంచి రూ.475 కోట్లు ఖర్చు చేసినట్లు మంత్రి మోపిదేవి వెంకటరమణారావు తెలిపారు.  స్థిరీరకరణ నిధి కోసం బడ్జెట్‌లో రూ.3 వేల కోట్లు కేటాయించామన్నారు. వినియోగదారులపై భారం పడకుండా కేజీ ఉల్లి రూ.25కే రైతు బజార్లలో అందిస్తున్నామన్నారు. ఉల్లి ఎగుమతులు నిషేధించి రాష్ట్రానికి ఇప్పించమని కేంద్రానికి లేఖకూడా రాశామన్నారు. మత్య్సకారులకు వేట నిషేధం సమయంలో ఇచ్చే ఆర్థిక సాయాన్ని ఈ నెల 21నసీఎం జగన్మోహన్‌రెడ్డి చేతుల మీదుగా అందించబోతున్నామని తెలిపారు. డీజిల్‌ తీసుకోవడానికి మత్య్సకారులకు స్మార్ట్‌ కార్డులు జారీ చేస్తామన్నారు. రాయలసీమను చంద్రబాబు నట్టేట ముంచారని మంత్రి శంకరనారాయణ ఽధ్వజమెత్తారు. వేరుశనగ రైతులపై బాబు కటప ప్రేమ చూపిస్తున్నారన్నారు.</p>
    </article>
  </body>
</html>