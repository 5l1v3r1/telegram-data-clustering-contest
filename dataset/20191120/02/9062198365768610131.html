<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380960/dhada-ise-yeni-alinanlara-yuksek-maas-iddiasi-ve-istifasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T02:00:00+00:00"/>
    <meta property="og:title" content="DHA'da işe yeni alınanlara yüksek maaş iddiası ve istifası"/>
    <meta property="og:description" content="Demirören Haber Ajansı'nda yaprak dökümü sürüyor. DHA Emniyet Muhabiri Çağatay Kenarlı, kurumla yollarını ayırdığını &quot;Yıllarca şükredip bekledim ama...&quot; sözleri duyurdu."/>
  </head>
  <body>
    <article>
      <h1>DHA'da işe yeni alınanlara yüksek maaş iddiası ve istifası</h1>
      <h2>Demirören Haber Ajansı'nda yaprak dökümü sürüyor. DHA Emniyet Muhabiri Çağatay Kenarlı, kurumla yollarını ayırdığını "Yıllarca şükredip bekledim ama..." sözleri duyurdu.</h2>
      <address>
        <time datetime="2019-11-20T02:00:00+00:00">20 Nov 2019, 02:00</time>
      </address>
      <p>Demirören Haber Ajansı'nda tasfiyelerin ardından işe yeni alınanlara yüksek maaş iddiası istifa getirtti. DHA'da 11 yıl boyunca çalışan gazeteci Çağatay Kenarlı, "Yeni alınan mesai arkadaşlarıma fazla ücret politikası uygulanmasının ardından DHA'da bunun olacağını, olacaksa da benim göremeyeceğime kanaat getirdim" iddiasında bulundu ve istifa ettiğini duyurdu.</p>
      <p>Sosyal medya hesabından istifasını duyuran Kenarlı, "Yıllarca şükredip bekledim ama…" paylaşımında bulundu.</p>
      <p>Beklediği düzeltmenin bir türlü gerçekleşmemesinin ardından istifa ettiğini belirten Kenarlı, “16 yıllık habercilik yolculuğuma ara veriyorum… Yıllarca iyileştirme, düzeltme, maaş farkı gibi çeşitli gerekçelere buna da şükür diyerek uzun bir süre bekledim. Yeni alınan mesai arkadaşlarıma fazla ücret politikası uygulanmasının ardından DHA'da bunun olacağını, olacaksa da benim göremeyeceğime kanaat getirdim" satırlarını paylaştı.</p>
      <p>Geçtiğimiz günlerde, grubun bağlı olduğu Hürriyet Gazetesi'nde ve ajanstan çok sayıda gazetecinin işine evlerine gönderilen tebligatla son verilmişti.</p>
      <p>Görevden almalara tepki olarak da, Hürriyet Genel Yayın Yönetmeni Vahap Munyar, istifasını noter üzerinden gazeteye göndermişti.</p>
    </article>
  </body>
</html>