<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-vardhan-puri-film-yeh-saali-aashiqui-will-now-be-released-on-this-date-2859128.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T02:32:25+00:00"/>
    <meta property="og:title" content="वर्धन पुरी की फिल्म 'ये साली आशिकी' अब इस तारीख को होगी रिलीज"/>
    <meta property="og:description" content="दिवंगत अभिनेता अमरीश पुरी के पोते वर्धन पुरी की डेब्यू फिल्म 'ये साली आशिकी' की रिलीज डेट में फिर से बदलाव किया गया है और अब यह फिल्म 29 नवंबर को रिलीज होगी। फिल्म का शीर्षक पहले..."/>
  </head>
  <body>
    <article>
      <h1>वर्धन पुरी की फिल्म 'ये साली आशिकी' अब इस तारीख को होगी रिलीज</h1>
      <address><time datetime="2019-11-20T02:32:25+00:00">20 Nov 2019, 02:32</time> by <a rel="author">एजेंसी, मुंबई।</a></address>
      <p>दिवंगत अभिनेता अमरीश पुरी के पोते वर्धन पुरी की डेब्यू फिल्म 'ये साली आशिकी' की रिलीज डेट में फिर से बदलाव किया गया है और अब यह फिल्म 29 नवंबर को रिलीज होगी। फिल्म का शीर्षक पहले 'पागल' रखा गया था और जुलाई में इसे रिलीज किया जाना था, लेकिन फिर इसके शीर्षक के साथ समस्या पैदा हो गई। केंद्रीय फिल्म प्रमाणन बोर्ड (सीबीएफसी) ने फिल्म के निमार्ताओं को यह शीर्षक बदलने को कहा, क्योंकि यह शब्द किसी रोग विशेष से संबंधित है।</p>
      <p>अक्टूबर में इस बात की घोषणा की गई कि फिल्म 22 नवंबर को रिलीज होगी, हालांकि अब फिल्म की रिलीज को एक हफ्ते के लिए टाल दिया गया है। चेराग रूपारेल द्वारा निर्देशित इस फिल्म में शिवालिका ओबेरॉय भी हैं।</p>
      <p>निमार्ता जयंतीलाला गाड़ा ने कहा कि हमने सोचा कि 29 नवंबर हमें सिनेमाघरों में 'ये साली आशिकी' दिखाने के लिए बेहतर अवसर प्रदान करेगी। हमने इसे ढेर सारे प्यार के साथ बनाया है और सशक्त प्रदर्शन के साथ फिल्म की स्टोरी लाइन भी काफी धड़ाकेदार है, यह फिल्म एक बेहतरीन पहुंच की हकदार है।</p>
    </article>
  </body>
</html>