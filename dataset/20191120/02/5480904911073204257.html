<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/rozpoctovy-vybor-dnes-opet-zasedne-nad-rozpoctem-na-pristi-rok/1823007?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-20T02:03:00+00:00"/>
    <meta property="og:title" content="Rozpočtový výbor dnes opět zasedne nad rozpočtem na příští rok"/>
    <meta property="og:description" content="Praha - Sněmovní rozpočtový výbor dnes opět zasedne nad návrhem státního rozpočtu na příští rok. Projednávat bude doporučení sněmovních výborů k jednotlivým rozpočtovým kapitolám a zabývat se bude i některými poslaneckými návrhy na přesuny peněz uvnitř rozpočtu. Loni při této příležitosti výbor podpořil přesuny peněz za téměř miliardu korun. Většinu návrhů však tehdy zamítl."/>
  </head>
  <body>
    <article>
      <h1>Rozpočtový výbor dnes opět zasedne nad rozpočtem na příští rok</h1>
      <address><time datetime="2019-11-20T02:03:00+00:00">20 Nov 2019, 02:03</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Sněmovní rozpočtový výbor dnes opět zasedne nad návrhem státního rozpočtu na příští rok. Projednávat bude doporučení sněmovních výborů k jednotlivým rozpočtovým kapitolám a zabývat se bude i některými poslaneckými návrhy na přesuny peněz uvnitř rozpočtu. Loni při této příležitosti výbor podpořil přesuny peněz za téměř miliardu korun. Většinu návrhů však tehdy zamítl.</p>
      <p>Většina výborů doporučila návrhy rozpočtů jednotlivých úřadů schválit. Naproti tomu hospodářský výbor nepodpořil rozpočet Správy státních hmotných rezerv, protože jeho členům se nelíbil záměr vlády prodat část kovů z hmotných rezerv.</p>
      <p>Před měsícem Sněmovna v prvním čtení schválila základní parametry rozpočtu, tedy příjmy, výdaje, schodek a způsob jeho vypořádání. Schodek má být stejně jako letos 40 miliard korun. Nyní už poslanci základní parametry měnit nemůžou, ale můžou jen přesouvat peníze uvnitř rozpočtu. Další příležitost dostanou poslanci příští týden, kdy bude druhé čtení rozpočtu na plénu Sněmovny.</p>
    </article>
  </body>
</html>