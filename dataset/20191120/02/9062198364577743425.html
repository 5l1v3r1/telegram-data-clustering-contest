<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380958/akpde-ekonomi-tutarsizligi-eyt-icin-para-var-mi-yok-mu"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T02:00:00+00:00"/>
    <meta property="og:title" content="AKP'de ekonomi tutarsızlığı: EYT için para var mı yok mu?"/>
    <meta property="og:description" content="Hükümet yetkililerinden ekonomiyle ilgili gelen çelişkili açıklamalar 'Emeklilikte Yaşa Takılanlar'ın tepkisine neden oluyor."/>
  </head>
  <body>
    <article>
      <h1>AKP'de ekonomi tutarsızlığı: EYT için para var mı yok mu?</h1>
      <h2>AKP'li iki yetkilinin ekonomiye dair açıklamaları çelişki olarak değerlendirilirken yapılan açıklamalar EYT'lilerin tepkisine neden oluyor.</h2>
      <address>
        <time datetime="2019-11-20T02:00:00+00:00">20 Nov 2019, 02:00</time>
      </address>
      <p>Hükümet yetkililerinden ekonomiyle ilgili gelen çelişkili açıklamalar <b>'Emeklilikte Yaşa Takılanlar'</b>ın tepkisine neden oluyor.</p>
      <p>Aile, Çalışma ve Sosyal Hizmetler Bakanı Zehra Zümrüt Selçuk'un <b>“En az 10 analiz yaptık. Her türlü kombinasyonu denedik. Hiçbirinin maliyeti sürdürülebilir değil”</b> ifadeleriyle AKP Genel Başkan Yardımcısı Cevdet Yılmaz'ın <b>"Cari açık verirdi geçmişte Türkiye, 60-70 milyara dolarlara varan cari açıklarımız olurdu. Son olarak eylül ayında açıklanan cari hesaplarla ilgili rakama baktığınız zaman açık değil fazla veren bir ülke olduk. 5,9 milyar dolar Türkiye Cumhuriyeti fazla verdi, dünyaya karşı yaptığı mal ve hizmet ticaretinde. Dolayısıyla artık Türkiye mali olarak çok daha güçlü bir bünyeye sahip. Bu mali bünye ile önümüzdeki dönem büyüme ve istihdam dönemi olacak”</b> açıklamaları çelişki olarak değerlendirildi.</p>
      <p>Bakan Selçuk'un EYT'liler üzerinden ekonomiye dair olumsuz ifadeler kullanırken AKP Genel Başkan Yardımcısı Yılmaz'ın olumlu ifadeler kullanması <b>'ekonominin iyi mi kötü mü'</b> sorularını gündeme getirdi.</p>
      <p>Ayrıca <b>'ekonomik parametreler olumlu seyir halinde ise neden EYT'lilerle ilgili düzenleme yapılmıyor'</b> sorgulamasına neden oluyor.</p>
      <p>Öte yandan AKP'li iki yetkilinin ekonomiye ilişkin tutarlı olmayan açıklamaları eleştiri konusu olurken AKP'nin ekonomi uygulaması toplumun taleplerine cevap verecek durumda olmadığı düşünülüyor.</p>
    </article>
  </body>
</html>