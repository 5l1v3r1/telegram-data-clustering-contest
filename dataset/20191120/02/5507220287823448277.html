<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187172/"/>
    <meta property="og:site_name" content="Janam TV"/>
    <meta property="article:published_time" content="2019-11-20T02:19:18+00:00"/>
    <meta property="og:title" content="നികുതി അടക്കാറില്ല, വാണിജ്യ ആവശ്യങ്ങള്‍ക്ക് ഉപയോഗിക്കുന്നു; നെഹ്‌റുവിന്റെ കുടുംബ വീടായ ആനന്ദ്ഭവന് 4.35 കോടി നികുതി കുടിശ്ശിക"/>
    <meta property="og:description" content="ലക്‌നൗ: മുന്‍ പ്രധാനമന്ത്രി ജവഹര്‍ലാല്‍ നെഹ്‌റുവിന്റെ വീടായ ആനന്ദ്ഭവന് 4.35 കോടിയുടെ നികുതി നോട്ടീസ്. അലഹബാദ് പ്രയാഗ്രാജിലെ ആനന്ദ്ഭവന്‍,സ്വരാജ്"/>
  </head>
  <body>
    <article>
      <h1>നികുതി അടക്കാറില്ല, വാണിജ്യ ആവശ്യങ്ങള്‍ക്ക് ഉപയോഗിക്കുന്നു; നെഹ്‌റുവിന്റെ കുടുംബ വീടായ ആനന്ദ്ഭവന് 4.35 കോടി നികുതി കുടിശ്ശിക</h1>
      <address><time datetime="2019-11-20T02:19:18+00:00">20 Nov 2019, 02:19</time> by <a rel="author">Janam TV Web Desk</a></address>
      <p>ലക്‌നൗ: മുന്‍ പ്രധാനമന്ത്രി ജവഹര്‍ലാല്‍ നെഹ്‌റുവിന്റെ വീടായ ആനന്ദ്ഭവന് 4.35 കോടിയുടെ നികുതി നോട്ടീസ്. അലഹബാദ് പ്രയാഗ്രാജിലെ ആനന്ദ്ഭവന്‍,സ്വരാജ് ഭവന്‍,ജവഹര്‍ പ്ലാനറ്റേറിയം എന്നിവയ്്ക്കാണ് നാലരക്കോടിയുടെ നികുതി കുടിശ്ശിക നോട്ടീസ് ലഭിച്ചിരിക്കുന്നത്. അലഹബാദിലെ പ്രയാഗ്രാജ് മുന്‍സിപ്പല്‍ കോര്‍പ്പറേഷനാണ് നോട്ടീസ് നല്‍കിയത്.</p>
      <p>2013-മുതല്‍ കെട്ടിടത്തിന്റെ നികുതി അടക്കാറില്ലെന്നാണ് അധികൃതര്‍ പറയുന്നത്. കോണ്‍ഗ്രസ് അധ്യക്ഷ സോണിയ ഗാന്ധിയുടെ നേതൃത്വത്തിലുള്ള ജവഹര്‍ലാല്‍ നെഹ്‌റു സ്മാരക ട്രസ്റ്റാണ് ആനന്ദ ഭവന്‍ ഉള്‍പ്പെടെയുള്ള മന്ദിരങ്ങള്‍ സംരക്ഷിക്കുന്നത്. ആനന്ദഭവനും സ്വരാജ് ഭവനും നെഹറുവിന്റെ കുടുംബ സ്വത്താണ്. അതേസമയം, ജവഹര്‍ പ്ലാനറ്റേറിയം സ്വാതന്ത്ര്യസമരവുമായി ബന്ധപ്പെട്ടുള്ള സ്മാരകവും മ്യൂസിയവുമാണ്.</p>
      <figure>
        <img src="https://janamtv.com/wp-content/uploads/2019/11/bavan2.jpg"/>
      </figure>
      <p>ആനന്ദ ഭവനും മറ്റു കെട്ടിടങ്ങളും വാണിജ്യ ആവശ്യങ്ങള്‍ക്ക് ഉപയോഗിക്കുന്നതായി ശ്രദ്ധയില്‍പ്പെട്ടിട്ടുണ്ടെന്നും അതിനാലാണ് നികുതി ചുമത്തിയതെന്നും അധികൃതര്‍ വ്യക്തമാക്കി. ഡല്‍ഹിയിലെ ട്രസ്റ്റിന്റെ മുതിര്‍ന്ന അധികാരികളില്‍ നിന്ന് നിര്‍ദ്ദേശങ്ങള്‍ ലഭിച്ചതിനു ശേഷം തുടര്‍ നടപടികള്‍ സ്വീകരിക്കുമെന്ന് നെഹ്‌റു മെമ്മോറിയല്‍ ഫണ്ടിന്റെ പ്രയാഗ്രാജ് യൂണിറ്റിന്റെ സംഘാടകര്‍ പറഞ്ഞു.</p>
    </article>
  </body>
</html>