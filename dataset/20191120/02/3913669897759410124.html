<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/321882/davis-cup-finals-australia-facile-sulla-colombia-spagna-ok-in-rimonta-sulla-russia/"/>
    <meta property="og:site_name" content="Live Tennis"/>
    <meta property="article:published_time" content="2019-11-20T02:03:00+00:00"/>
    <meta property="og:title" content="Davis Cup Finals: Australia facile sulla Colombia, Spagna ok in rimonta sulla Russia"/>
    <meta property="og:description" content="L’avventura della Spagna alle Davis Cup Finals di Madrid parte con una bella vittoria in rimonta ai danni della Russia che, dopo aver ottenuto il punto del vantaggio iniziale grazie a Rublev, nulla ha potuto né nel secondo singolare ben gestito da Rafael Nadal con Karen Khachanov, né nel doppio che ha visto gli specialisti […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals: Australia facile sulla Colombia, Spagna ok in rimonta sulla Russia</h1>
      <address>
        <time datetime="2019-11-20T02:03:00+00:00">20 Nov 2019, 02:03</time>
      </address>
      <p>L’avventura della <b>Spagna</b> alle <b>Davis Cup Finals</b> di Madrid parte con una bella vittoria in rimonta ai danni della <b>Russia</b> che, dopo aver ottenuto il punto del vantaggio iniziale grazie a Rublev, nulla ha potuto né nel secondo singolare ben gestito da <b>Rafael Nadal</b> con Karen Khachanov, né nel doppio che ha visto gli specialisti <b>Marcel Granollers</b> e <b>Feliciano Lopez</b> imporsi in due set su Khachanov/Rublev in un incontro terminato poco prima delle due del mattino.</p>
      <p><b>SPAGNA – RUSSIA 2-1</b><br/>Andrey Rublev (RUS) b. Roberto Bautista Agut (ESP) 3-6 6-3 7-6(0)<br/>Rafael Nadal (ESP) b. Karen Khachanov 6-3 7-6(7)<br/>Marcel Granollers/Feliciano Lopez (ESP) b. Karen Khachanov/Andrey Rublev (RUS) 6-4 7-6(5)</p>
      <hr/>
      <p>Comincia con un successo il cammino dell’<b>Australia</b> nel<b> Gruppo D</b> delle<b> Davis Cup Finals 2019</b> di Madrid: Nick Kyrgios ed Alex De Minaur hanno vinto agevolmente i rispettivi incontri di singolare, il primo ha superato Alejandro Gonzalez con un duplice 6-4 mentre il secondo ha concesso un gioco in meno (6-4 6-3) a Daniel Elahi Galan, che bene aveva figurato all’esordio nel torneo con David Goffin. A mettere la ciliegina sulla torta, per il 3-0 finale in favore degli uomini di Lleyton Hewitt, sono stati John Peers e Jordan Thompson, abili a spuntarla al tiebreak (8-6, dopo aver annullato ben quattro match point consecutivi dal 2-4) della terza frazione su Juan Sebastian Cabal e Robert Farah: <b>la Colombia</b>, alla seconda battuta d’arresto consecutiva,<b> saluta il torneo</b>.</p>
      <p><b>AUSTRALIA – COLOMBIA 3-0</b><br/>Nick Kyrgios (AUS) b. Alejandro Gonzalez (COL) 6-4 6-4<br/>Alex De Minaur (AUS) b. Daniel Elahi Galan (COL) 6-4 6-3<br/>John Peers/Jordan Thompson (AUS) b. Juan Sebastian Cabal/Robert Farah (COL) 6-3 3-6 7-6(6)</p>
    </article>
  </body>
</html>