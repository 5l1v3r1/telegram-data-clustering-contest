<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bortonben-akar-teherbe-esni-parjatol-vivien-perre-is-hajlando-az-asszony/186975"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T02:20:00+00:00"/>
    <meta property="og:title" content="Börtönben akar teherbe esni párjától Vivien - Perre is hajlandó az asszony"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Börtönben akar teherbe esni párjától Vivien - Perre is hajlandó az asszony</mark>
      </h1>
      <address><time datetime="2019-11-20T02:20:00+00:00">20 Nov 2019, 02:20</time> by <a rel="author">L. B.</a></address>
      <p>
        <b>A magyar büntetés-végrehajtás történetében példa nélkül álló esetről értesült a Bors. Egy asszony perelni is hajlandó azért, hogy elítélt párjával intim órákat tölthessen el a börtönben. A nő állítja: ez az utolsó esélye az anyaságra. </b>
        <b>A magyar büntetés-végrehajtás történetében példa nélkül álló esetről értesült a Bors. Egy asszony perelni is hajlandó azért, hogy elítélt párjával intim órákat tölthessen el a börtönben. A nő állítja: ez az utolsó esélye az anyaságra.</b>
      </p>
      <h3>A férfi többször is ült börtönben, s egy nem életellenes, de erőszakos bűncselekmény miatt visszaesőként nemrég több mint tíz évre ítélték.</h3>
      <p>Az 52 éves Tamás és vele egyidős szerelme, Vivien – szándékosan megváltoztattuk a neveiket – hét esztendeje szerettek egymásba.</p>
      <p>A nő mégis a végsőkig kitartana párja mellett, de a biológiai órájuk ketyeg, <b>egy évtized múlva már nem vállalhatnának gyermeket.</b> Vivien most azért harcol, hogy – ha­zánkban elsőként – a gyermekük megfoganhasson a börtönben.</p>
      <p>
        <b>Németországba szöktek</b>
      </p>
      <p>Vivien sokáig mit sem tudott a választottja múltjáról, két évig össze sem költöztek, de már nem tudnák elképzelni az éle­tüket egymás nélkül.</p>
      <p>Tisztelettudó, férfias, melegszívű és családcentrikus embernek ismertem meg. A múltjával is sikerült megbarátkoznom – mondja a Borsnak Vivien, aki még <b>akkor is kitartott a választottja mellett, amikor Tamást egy évre lecsukták</b>. Tudták, hamarosan egy másik cselekmény miatt is büntetés várhat a férfira, ezért Németországba szöktek, hogy új életet kezd­hessenek.</p>
      <p><b>– Az elfogatóparancs ellenére három évig tudtunk kint élni.</b> Tamás elfogása után szerettük volna, ha Németországban töltheti le a büntetését, az ottani börtönökben ugyanis emberileg és érzelmileg is sokkal közelebb maradhattunk volna egymáshoz. <mark>Még gyereket is vállalhattunk volna</mark> – meséli a szomorú nő.</p>
      <p>
        <b>Fizikai érintkezés kizárva</b>
      </p>
      <p>Tamás és Vivien egy húsüzemben dolgoztak Németországban. A férfit onnan vitték el a rendőrök, s egy jó ideig kiadatási őrizetbe került.</p>
      <p>Minden héten láthattam egy félórára. Érkezéskor és távozáskor is átölelhettem és a csókot is engedték. A beszélgetés alatt végig foghattuk egymás kezét. Végül májusban adták ki Magyarországnak, én pedig feladtam mindent, és jöttem utána – magyarázza.</p>
      <p><b>Itthon havi egyszer találkozhatnak másfél órára,</b> <b>a fizikai érintkezés pedig teljesen ki van zárva.</b> Mint mondja, mindkettejüket nagyon megviseli a mostani helyzet. A legfőbb céljuk, hogy Magyarország lehetővé tegye számukra a börtönben való gyermeknemzést, hogy a szabadulás után igazi családi életet tudjanak élni.</p>
      <figure>
        <img src="http://media.borsonline.hu/cikk/20/192580/gallery-picture/645w/2029424_unnamed111.jpg"/>
        <figcaption>A hazai börtönökben nincs lehetőség intim együttlétre. Ezen a gyakorlaton változtatna Vivien (képünkön) © Végh István</figcaption>
      </figure>
      <p>
        <b>Esküvő a rács mögött</b>
      </p>
      <p>A férfi még sosem volt házas és gyermeke sincsen, ezért nagyon szeretné, ha Viviennel mindezeket megvalósíthatná. Német­országban nem akarták magukra felhívni a figyelmet, ezért nem házasodtak össze, de hamaro­san a börtönben ezt is megvalósítanák.</p>
      <h3>– Álláspontom szerint a jelenlegi szabályozás hiányos, ezért első körben az érintett bv-intézet parancsnokának írunk egy kérelmet, amely kifejezetten a pár intim célú élettársi látogatására irányul.</h3>
      <figure>
        <img src="http://media.borsonline.hu/cikk/20/192580/gallery-picture/645w/2029389_vi-84131.jpg"/>
        <figcaption>Az asszony ügyvédjével, dr. Tran Dániellel egyeztet a jogi lehetőségekről © Végh istván</figcaption>
      </figure>
      <p>Minden jogi lehetőséget kihasználunk arra, hogy ezt sikerüljön elérni – nyilatkozta a Borsnak dr. Tran Dániel, a pár jogi képviselője. Az asszony nagyon eltökélt, ha kérelmüket elutasítják, egy per elindítását is fontolóra veszik.</p>
      <blockquote><b>Aktus havonta kétszer</b> <br/>A Bors érdeklődésére a Büntetés-végrehajtás Országos Parancsnoksága leszögezte: a fogvatartottak és hozzátartozóik intim együttléte a büntetés-végrehajtás szervezeti keretein belül sem korábban, sem jelenleg nem megvalósítható, a jogszabályok erre nem adnak lehetőséget. Információnk szerint a pár a büntetés félbeszakítását kérvényezhetné, amit a bv-bírónak kell elbírálnia. Érdekesség: a hazai példával ellentétben Németországban vagy Romániában az öt évnél hosszabb időre lecsukott elítéltek havi kétszer is kaphatnak három órát párjukkal egy megfigyelés nélküli szobában.</blockquote>
      <p>
        <a href="http://www.borsonline.hu/velemeny/elrendelve/186976">A cikkhez kapcsolódó jegyzetet itt olvashatja.</a>
      </p>
    </article>
  </body>
</html>