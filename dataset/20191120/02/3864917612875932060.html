<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821536-vlada-avstrii-rozmistit-v-budinku-gitlera-viddilenna-policii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T02:56:00+00:00"/>
    <meta property="og:title" content="Влада Австрії розмістить в будинку Гітлера відділення поліції"/>
    <meta property="og:description" content="Влада Австрії прийняла рішення розмістити відділення поліції в будинку, де народився лідер Третього рейху Адольф Гітлер."/>
  </head>
  <body>
    <article>
      <h1>Влада Австрії розмістить в будинку Гітлера відділення поліції</h1>
      <h2>Влада Австрії прийняла рішення розмістити відділення поліції в будинку, де народився лідер Третього рейху Адольф Гітлер.</h2>
      <address>
        <time datetime="2019-11-20T02:56:00+00:00">20 Nov 2019, 02:56</time>
      </address>
      <p>Про це написала газета <a href="https://www.diepresse.com/5725106/polizei-wird-in-hitlers-geburtshaus-einziehen">Die Press</a> з посиланням на МВС Австрії.</p>
      <p>Поліція не переїде в будівлю відразу ж, спочатку її повинні перепроєктувати. МВС оголосило про проведення тендера для архітекторів з усього ЄС, щоб знайти найкращий варіант для майбутньої перепланування будівлі. Як очікується, результати конкурсу оголосять у першій половині 2020 року.</p>
      <p>"Майбутнє використання цього будинку під потреби поліції має ясно продемонструвати, що ця будівля ніколи більше не буде нагадувати про націонал-соціалізм", — зазначив міністр внутрішніх справ Вольфганг Пешорн.</p>
      <p>Також наголошується, що колишня власниця будинку в місті Браунау-на-Інні отримала відступні в розмірі 812 тисяч євро.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2786449-v-avstrii-politicnij-skandal-cerez-vitanna-gitlera-u-facebook.html">В Австрії — політичний скандал через "привітання Гітлера" у Facebook</a>
      </blockquote>
      <p>Нагадаємо: Гітлер народився у квартирі на верхньому поверсі будівлі у 1889 році. Він жив там упродовж перших місяців життя, після чого разом з батьками переїхав до німецького міста Пассау.</p>
      <p>У триповерховому будинку колишнього готелю, побудованому у XVII столітті, після Другої світової війни розміщувалися бібліотека, школа, а з 1972 по 2011 роки — майстерня і культурний центр для людей з особливостями здоров'я. Після цього будинок кілька років стояв порожній, оскільки його власниця відмовлялася укладати новий орендний договір.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2777152-na-stavci-gitlera-vervolf-znajsli-cotiri-poverhi-pidzemnih-sporud.html">На ставці Гітлера «Вервольф» знайшли чотири поверхи підземних споруд</a>
      </blockquote>
      <p>Рішення про націоналізацію будинку було прийнято урядом і підтверджено парламентом <b><a href="https://www.ukrinform.ua/tag-avstria">Австрії</a></b>. У жовтні 2016 року влада вирішила не зносити будинок, але запланували "змінити його зовнішній вигляд до невпізнанності".</p>
    </article>
  </body>
</html>