<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/dochka-naftogazu-vzyala-pid-kontrol-tec-novogo-rozdolu-i-novoyavorivska-330257_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T02:09:00+00:00"/>
    <meta property="og:title" content="&quot;Дочка&quot; &quot;Нафтогазу&quot; взяла під контроль ТЕЦ Нового Роздолу і Новояворівська"/>
    <meta property="og:description" content="НКРЭКУ видало ТОВ Нафтогаз Тепло ліцензію на виробництво теплової і електричної енергії."/>
  </head>
  <body>
    <article>
      <h1>"Дочка" "Нафтогазу" взяла під контроль ТЕЦ Нового Роздолу і Новояворівська</h1>
      <h2>НКРЭКУ видало ТОВ "Нафтогаз Тепло" ліцензію на виробництво теплової і електричної енергії.</h2>
      <address>
        <time datetime="2019-11-20T02:09:00+00:00">20 Nov 2019, 02:09</time>
      </address>
      <p>ТЕЦ у <b><a href="https://dt.ua/ECONOMICS/zriv-opalyuvalnogo-sezonu-na-lvivschini-goncharuk-nazvav-termini-zapusku-tepla-329581_.html">Новому Роздолі і Новояворівську Львівської області</a></b> керуватиме компанія з групи "Нафтогаз". У вівторок, ТОВ "Нафтогаз Тепло" уклало договір з АРМА на управління майном двох згаданих ТЕЦ, а також отримало ліцензію на генерацію теплової й електроенергії, повідомляє прес-служба "НАК Нафтогаз України".</p>
      <p>Перед цим АРМА (Національне агентство України з питань виявлення, розшуку та управління активами, отриманими від корупційних та інших злочинів) розірвало договір з колишньою керуючою компанією "Гарант Енерго М".</p>
      <p>Ліцензію на вироблення теплової енергії та електрики "дочці" "Нафтогазу" видала Національна комісія, що здійснює державне регулювання у сферах енергетики і комунальних послуг (НКРЕКП).</p>
      <p>На початку жовтня з'ясувалося, що <b><a href="https://dt.ua/ECONOMICS/tri-oblasti-uviyshli-v-opalyuvalniy-sezon-bez-pereshkod-328618_.html">виробник теплової енергії</a></b> в містах Новояворівськ і Новий Роздол Львівської області виявився не в змозі розпочати опалювальний сезон.</p>
      <p>У 2018 році компанія "Гарант Енерго М" братів Дубневичів уклала контракт з АРМА про передачу в управління Новояворівської і Новораздільненської ТЕЦ. За цей період заборгованість двох ТЕЦ перед "Нафтогазом" зросла вдвічі: з 400 млн до 800 млн гривень. Через невиплату зарплат протягом п'яти місяців <b><a href="https://dt.ua/UKRAINE/noviy-rozdil-zalishivsya-bez-opalennya-y-elektriki-naftogaz-zaproponuvav-robotu-zvilnenim-pracivnikam-tec-329979_.html">з ТЕЦ почали масово звільнятися працівники</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>