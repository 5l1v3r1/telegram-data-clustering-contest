<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742587"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T02:41:00+00:00"/>
    <meta property="og:title" content="ฟาร์มไก่&quot;เอ๋ ปารีณา&quot;เริ๋มพ่นพิษ&quot;ธรรมนัส&quot;สั่งหยุดกิจการ"/>
    <meta property="og:description" content="“ธรรมนัส' ระบุ ฟาร์มไก่ เอ๋ ปารีณา หยุดกิจการ หลังปิดป้ายยึดคืนพื้นที่ส.ป.ก.หน้าฟาร์ม สั่งส.ป.ก.ทุกจังหวัดสแกนผู้ถือครองผิดกฎหมายทุกรายห้ามเลือกปฏิบัติ”"/>
  </head>
  <body>
    <article>
      <h1>ฟาร์มไก่"เอ๋ ปารีณา"เริ๋มพ่นพิษ"ธรรมนัส"สั่งหยุดกิจการ</h1>
      <address>
        <time datetime="2019-11-20T02:41:00+00:00">20 Nov 2019, 02:41</time>
      </address>
      <p>
        <b>“ธรรมนัส" ระบุ ฟาร์มไก่ เอ๋ ปารีณา หยุดกิจการ หลังปิดป้ายยึดคืนพื้นที่ส.ป.ก.หน้าฟาร์ม สั่งส.ป.ก.ทุกจังหวัดสแกนผู้ถือครองผิดกฎหมายทุกรายห้ามเลือกปฏิบัติ”</b>
      </p>
      <p>เมื่อวันที่ 20 พ.ย. ร.อ.ธรรมนัส พรหมเผ่า รมช.เกษตรและสหกรณ์ เปิดเผยว่า ได้สั่งการให้นายวิณะโรจน์ ทรัพย์ส่งสุข เลขาธิการสำนักงานปฏิรูปที่ดินเพื่อเกษตรกรรม(ส.ป.ก.)แถลงข่าวความคืบหน้าการเข้าตรวจสอบพื้นที่อย่างละเอียด ร่วมกับกรมป่าไม้ ในกรณีการตรวจสอบพื้นที่ส.ป.ก.และป่าไม้ ถือครองโดยน.ส.ปารีณา ไกรคุปต์ ส.ส.ราชบุรี พรรคพลังประชารัฐ กว่า1.7พันไร่ ตั้งฟาร์มไก่ เขาสนฟาร์ม หลังจากที่ส.ป.ก.เข้าปิดป้ายแสดงสิทธิในที่ดินเป็นที่ดินของส.ป.ก.บุคคลภายนอกข้ามเข้า เพื่อดำเนินการทางกฎหมายส.ป.ก.ยึดคืนพื้นที่และต้องหยุดกิจการ ส่วนจะหยุดเมื่อใดนั้นตนไม่มั่นใจ ต้องถามเลขาฯส.ป.ก.เพราะขั้นตอนกฎหมายมีกรอบช่วงเวลาให้ปฏิบัติชัดเจนอยู่แล้ว<br/><br/><br/>ร.อ.ธรรมนัส  กล่าวต่อว่า พร้อมกันนี้ได้กำหนดเป็นนโยบายให้เข้าการตรวจสอบที่ดินส.ป.ก.ทั่วประเทศ ได้สั่งสแกนทุกแปลง อย่าเลือกปฏิบัติ หากรายใดถือครองผิดกฎหมาย เร่งดำเนินการตามกฎหมายยึดคืนทั้งหมดตามข้อสั่งการของนายกรัฐมนตรี ให้จัดสรรที่ดินทำกินให้ผู้ยากไร้ เกษตรกรภายใต้นโยบายคณะกรรมการนโยบายที่ดินแห่งชาติ(คทช.)<br/> </p>
    </article>
  </body>
</html>