<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1030847/syria-h-antiaeroporiki-amyna-apetrepse-epithesi-sti-damasko"/>
    <meta property="og:site_name" content="Newsbomb"/>
    <meta property="article:published_time" content="2019-11-20T02:40:22+00:00"/>
    <meta property="og:title" content="Συρία: Η αντιαεροπορική άμυνα απέτρεψε επίθεση στη Δαμασκό"/>
    <meta property="og:description" content="Συστοιχίες των συστημάτων αντιπυραυλικής και αντιαεροπορικής άμυνας της Συρίας άνοιξαν πυρ εναντίον «εχθρικών στόχων» πάνω από τη Δαμασκό, μετέδωσε το συριακό κρατικό πρακτορείο ειδήσεων SANA, χωρίς να δώσει περισσότερες λεπτομέρειες."/>
  </head>
  <body>
    <article>
      <h1>Συρία: Η αντιαεροπορική άμυνα απέτρεψε επίθεση στη Δαμασκό</h1>
      <h2>Συστοιχίες των συστημάτων αντιπυραυλικής και αντιαεροπορικής άμυνας της Συρίας άνοιξαν πυρ εναντίον «εχθρικών στόχων» πάνω από τη Δαμασκό, μετέδωσε το συριακό κρατικό πρακτορείο ειδήσεων SANA, χωρίς να δώσει περισσότερες λεπτομέρειες.</h2>
      <address><time datetime="2019-11-20T02:40:22+00:00">20 Nov 2019, 02:40</time> by <a rel="author">Γιάννης Φιλιππάκος</a></address>
      <p>«<i><b>Η αντιαεροπορική άμυνα κατέρριψε εχθρικούς στόχους στα νότια της Δαμασκού</b></i>», ανέφερε το SANA.</p>
      <p>Ανταποκριτής του Γαλλικού Πρακτορείου μετέδωσε ότι άκουσε πολλές εκκωφαντικές εκρήξεις.</p>
      <p>Ανταποκριτής του ρωσικού κρατικού πρακτορείου ειδήσεων Sputnik μετέδωσε πως άκουσε τουλάχιστον 20 εκρήξεις, τη μια πίσω από την άλλη κάθε περίπου πέντε δευτερόλεπτα, μετά τις 01:30 (τοπική ώρα και ώρα Ελλάδας).</p>
      <p>Το κρατικό συριακό τηλεοπτικό δίκτυο αλ Ιχμπαρίγια μετέδωσε ότι απετρεψε επίθεση εναντίον της Δαμασκού και των προαστίων της, διευκρινίζοντας ότι καταρρίφθηκαν πολλοί πύραυλοι.</p>
      <p><b>Η επίθεση καταγράφηκε την επομένη βομβαρδισμών του Ισραήλ στο έδαφος της Συρίας, κοντά στη Δαμασκό, «σε αντίποινα» για τις εκτοξεύσεις ρουκετών εναντίον του κατεχόμενου από τους ισραηλινούς τμήματος του Υψιπέδου του Γκολάν</b>, σύμφωνα με μια ΜΚΟ.</p>
      <p>Τα κρατικά μέσα ενημέρωσης της Συρίας αναφέρθηκαν απλά σε «εκρήξεις» κοντά στο αεροδρόμιο της πρωτεύουσας.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <p>Από την έναρξη της σύρραξης στη Συρία το 2011, το Ισραήλ έχει εξαπολύσει εκατοντάδες επιδρομές στη χώρα, τόσο εναντίον θέσεων του καθεστώτος όσο και συμμάχων του, ιδίως του Ιράν και του ένοπλου σιιτικού κινήματος Χεζμπολάχ του Λιβάνου, ορκισμένων εχθρών του εβραϊκού κράτους.</p>
      <p>
        <b>Πηγή: <a href="https://www.cnn.gr/news/kosmos/story/197962/syria-h-antiaeroporiki-amyna-apetrepse-epithesi-sti-damasko">Cnn.gr</a></b>
      </p>
    </article>
  </body>
</html>