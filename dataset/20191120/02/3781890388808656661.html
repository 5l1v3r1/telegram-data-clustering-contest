<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742583"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T02:00:00+00:00"/>
    <meta property="og:title" content="ไม่ต้องรอหมายเรียก'ฟรอยด์'พร้อมพบตร.ปมเยลลี่กัญชา"/>
    <meta property="og:description" content="ตำรวจ สน.ลาดกระบัง พร้อมรอรับการให้ปากคำของดาราหนุ่มอารมณ์ดี 'ฟรอยด์-ณัฐพงษ์' โดยไม่ต้องรอให้ออกหมายเรียก หลังพบกัญชาในปัสสาวะ 'นศ.สาว'"/>
  </head>
  <body>
    <article>
      <h1>ไม่ต้องรอหมายเรียก'ฟรอยด์'พร้อมพบตร.ปมเยลลี่กัญชา</h1>
      <address>
        <time datetime="2019-11-20T02:00:00+00:00">20 Nov 2019, 02:00</time>
      </address>
      <p>
        <b>ตำรวจ สน.ลาดกระบัง พร้อมรอรับการให้ปากคำของดาราหนุ่มอารมณ์ดี "ฟรอยด์-ณัฐพงษ์" โดยไม่ต้องรอให้ออกหมายเรียก หลังพบกัญชาในปัสสาวะ "นศ.สาว"</b>
      </p>
      <p>เมื่อวันที่ 20 พ.ย. พ.ต.อ.คำแหง กัณฑวงศ์ ผกก.สน.ลาดกระบัง ได้เรียกประชุมทำความเข้าใจกับพนักงานสอบสวน หลังจากมีรายงานข่าวว่า ฟรอยด์-ณัฏฐพงษ์ ชาติพงศ์ นักแสดงหนุ่มอารมณ์ดี ได้ตอบรับคำติดต่อของตำรวจแล้วที่จะเดินทางเข้ามาให้ปากคำในคดีที่ถูก หญิงสาววัย 22 ปี นักศึกษาฝึกงานที่ห้างสรรพสินค้าแห่งหนึ่งย่านลาดกระบัง เข้าแจ้งความไว้ เพราะไปทานอาหารกับชายรุ่นพี่ที่ฝึกงานที่ร้านอาหาร Sweet Pista Pit บริเวณปากซอยลาดกระบัง 38 แล้วพบกับดาราหนุ่ม โดยอ้างว่า "ฟรอยด์" ได้ยื่นขนมเยลลี่ให้ทาน จากนั้นจึงมีอาการเวียนหัวคลื่นไส้คล้ายถูกมอมยาต้องขอความช่วยเหลือจากโต๊ะข้างๆ และเข้าโรงพยาบาล ก่อนที่ "ฟรอยด์" จะออกมาโต้ว่าไม่เคยมอมยาหรือวางยาใดๆ ทั้งสิ้นนั้น<br/><br/>หากผลตรวจปัสสาวะพบว่าไม่มีสารเสพติดเจือปนก็ไม่มีความจำเป้นต้องออกหมายเรียก แต่เมื่อผลตรวจปัสสาวะออกมาว่ามีสารเสพติด "กัญชา" ที่เชื่อว่าทำให้เกิดอาการมึนงง แต่ยังไม่พบสารเคมีอื่นๆ เจือปน ขณะที่ยังไม่ทราบว่าสารกัญชาดังกล่าวจะมาจากขนมเยลลี่หรือวัตถุอื่นใดหรือไม่ ทำให้ตัวดาราหนุ่มตัดสินใจจะเข้าให้ปากคำในวันนี้ทันที เพื่อแสดงความบริสุทธิ์ใจ โดยที่ไม่ต้องรอให้ตำรวจออกหมายเรียกแต่อย่างใด.</p>
    </article>
  </body>
</html>