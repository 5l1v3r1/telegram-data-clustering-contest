<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187162/"/>
    <meta property="og:site_name" content="Janam TV"/>
    <meta property="article:published_time" content="2019-11-20T02:13:38+00:00"/>
    <meta property="og:title" content="സിനിമാ ചിത്രീകരണത്തിനിടെ അപകടം; നടന്‍ ബിജു മേനോന് പൊള്ളലേറ്റു"/>
    <meta property="og:description" content="ചിത്രീകരണത്തിനിടെ നടന്‍ ബിജു മേനോന് പൊള്ളലേറ്റു. പൃഥ്വിരാജ്-ബിജു മേനോന്‍ കൂട്ടുകെട്ടിലിറങ്ങുന്ന അയ്യപ്പനും കോശിയും എന്ന ചിത്രത്തിന്റെ"/>
  </head>
  <body>
    <article>
      <h1>സിനിമാ ചിത്രീകരണത്തിനിടെ അപകടം; നടന്‍ ബിജു മേനോന് പൊള്ളലേറ്റു</h1>
      <address><time datetime="2019-11-20T02:13:38+00:00">20 Nov 2019, 02:13</time> by <a rel="author">Janam TV Web Desk</a></address>
      <p><b>ചി</b>ത്രീകരണത്തിനിടെ നടന്‍ ബിജു മേനോന് പൊള്ളലേറ്റു. പൃഥ്വിരാജ്-ബിജു മേനോന്‍ കൂട്ടുകെട്ടിലിറങ്ങുന്ന അയ്യപ്പനും കോശിയും എന്ന ചിത്രത്തിന്റെ ചിത്രീകരണത്തിനിടെയാണ് അപകടം. അട്ടപ്പാടി കോട്ടത്തറയില്‍ വെച്ചായിരുന്നു സംഭവം .</p>
      <p>വാഹനം കത്തിക്കുന്ന രംഗം ചിത്രീകരിക്കുന്നതിനിടെയാണ് ബിജു മേനോന് പൊള്ളലേറ്റത്. കാലിലും കൈയ്യിലും പൊള്ളലേറ്റ താരത്തിന് ചികിത്സ നല്‍കിയതിനു ശേഷം ചിത്രീകരണം തുടരുകയായിരുന്നു.</p>
      <p>2015-ല്‍ പുറത്തിറങ്ങിയ അനാര്‍ക്കലിക്ക് ശേഷം ബിജു-പൃഥ്വി കൂട്ടുകെട്ടില്‍ ഒരുങ്ങുന്ന ചിത്രമാണ് അയ്യപ്പനും കോശിയും. അനാര്‍ക്കലി സംവിധാനം ചെയ്ത സംവിധായകനും തിരക്കഥാകൃത്തുമായ സച്ചി തന്നെയാണ് ഈ ചിത്രവും ഒരുക്കുന്നത്. ലാല്‍ ജോസിന്റെ നാല്‍പ്പത്തിയൊന്ന് എന്ന സിനിമയാണ് ബിജു മേനോന്റെ പുറത്തിറങ്ങിയ ഏറ്റവും പുതിയ ചിത്രം.</p>
    </article>
  </body>
</html>