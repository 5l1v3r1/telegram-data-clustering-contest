<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/crime/detail/9620000111305"/>
    <meta property="og:site_name" content="MGR Online"/>
    <meta property="article:published_time" content="2019-11-20T05:02:00+00:00"/>
    <meta property="og:title" content="มธ.รังสิตเข้มวิน จยย.เถื่อนห้ามเข้า หลัง รปภ.คราวพ่อถูกรุมตี ออกหมายจับตัวก่อเหตุบ่ายนี้"/>
    <meta property="og:description" content="อาจารย์ปริญญา รองอธิการ มธ. รังสิต ประสาน ตร.หลองหลวงจัดระเบียบ มอไซต์เข้ามหาลัย หลังเกิดเหตุทำร้ายรปภ.ฝ่ายสืบสวนขอหมายจัยบ่ายนี้ พบประวัติคนก่อเหตุสร้างความเดือดร้อนเป็นประจำ"/>
  </head>
  <body>
    <article>
      <h1>มธ.รังสิตเข้มวิน จยย.เถื่อนห้ามเข้า หลัง รปภ.คราวพ่อถูกรุมตี ออกหมายจับตัวก่อเหตุบ่ายนี้</h1>
      <address><time datetime="2019-11-20T05:02:00+00:00">20 Nov 2019, 05:02</time> by <a rel="author">ทีมข่าวอาชญากรรม</a></address>
      <figure>
        <img src="https://mpics.mgronline.com/pics/Images/562000011516801.JPEG"/>
      </figure>
      <p><b>อาจารย์ปริญญา รองอธิการ มธ. รังสิต ประสาน ตร.หลองหลวงจัดระเบียบ มอไซต์เข้ามหาลัย หลังเกิดเหตุทำร้ายรปภ.ฝ่ายสืบสวนขอหมายจัยบ่ายนี้ พบประวัติคนก่อเหตุสร้างความเดือดร้อนเป็นประจำ</b><br/><br/>วันนี้(20 พ.ย.) เมื่อเวลา 09.15 น.ที่ห้องประชุมชั้น 3 อาคารโดมบริหาร มหาวิทยาลัยธรรมศาสตร์ ศูนย์รังสิต อาจารย์ปริญญา เทวานฤมิตรกุล รองอธิการ มธ. พ.ต.อ.เติมเผ่า สิริภูบาล ผกก.สภ.คลองหลวง พ.ต.ท.ศิโรจน์ แนบเนียน สารวัตรสอบสวน สภ.คลองหลวง ได้แถลงข่าวเกี่ยวกับเหตุการณ์ที่เกิดขึ้น<br/>อาจารย์ปริญญา เทวานฤมิตรกุล รองอธิการ มธ. เปิดเผยว่า เหตุที่เกิดขึ้นเป็นวินจยย.รับจ้างซึ่งเป็นวินนอกรั้วมหาวิทยาลัยเข้ามาทำร้ายรปภ.ของมหาวิทยาลัยที่กำลังปฏิบัติหน้าที่ <br/><br/>โดยผู้ขับขี่ไม่พอใจเจ้าหน้าที่ที่เข้มงวดกวดขันเรื่องหมวกกันน๊อค เรื่องการไม่ปฏิบัติตามกฏจราจรหลายครั้งเข้าจึงเกิดความไม่พอใจ หลังเกิดเหตุได้มีการแจ้งความกับสภ.คลองหลวง เกี่ยวกับการดำเนินคดีกับผู้ก่อเหตุและการแก้ปัญหา โดยหลังเกิดเหตุทราบว่าทางผู้ก่อเหตุทั้งสองคนได้หลบหนีไปแล้ว เหตุที่เกิดถือเป็นเรื่องสะเทือนขวัญเกี่ยวกับบุคลากรธรรมศาสตร์พอสมควร อยู่ดีๆก็มีคนนอกเข้ามาตีรปภ. <br/><br/>จากการที่ม.ธรรมศาสตร์และสภ.คลองหลวง จะได้ร่วมมือกันในการตรวจสอบวินจยย.รับจ้างที่จะเข้ามาในมธ.จะต้องเป็นวินจยย.ที่ถูกกฏหมาย เสื้อวินจยย.รับจ้างและผู้ขับขี่ต้องคนๆเดียวกันไม่ใช่ให้เช่าเสื้อวินจยย.มาขับ หลังจากนี้จะมีการจัดระเบียบวินจยย.รับจ้างครั้งใหญ่<br/><br/>สำหรับมาตราการคือ การตรวจวินจยย.รับจ้างจะต้องถูกกฏหมาย และต้องปฏิบัติตามกฏจราจรหากกล้องวงจรปิดจับได้ว่ามีการกระทำความผิดจะไม่อนุญาตให้เข้ามาในพื้นที่อีก ทั้งนี้จะช่วยให้มีการขับขี่ที่ถูกต้องทั้งในและนอกมธ. หากมาตรการไม่ได้ผลจะต้องหารือกับทางสภ.คลองหลวง ว่าจะต้องไม่ให้วินจยย.รับจ้างด้านนอกเข้ามาเลยจะดีมั้ยเช่นที่มหาวิทยาลัยอื่นทำกัน แต่มาตรการนี้ยังไม่อยากทำเพราะจะไปกระทบกับผู้ขับขี่วินจยย.รับจ้างที่ไม่มีปัญหา และก่อนหน้านี้เคยมีการกระทบกระทั่งกันระหว่างวินจยย.รับจ้างกับรปภ.แต่ไม่ถึงขั้นนี้สำหรับรปภ.ที่ได้รับบาดเจ็บนั้นทางมหาวิทยาลัยได้สั่งให้หยุดพัก 1 สัปดาห์ หลังจากนี้จะนำเจ้าหน้าที่รปภ.ที่อายุน้อย มีรูปร่างที่เข้มแข็งเข้ามาเสริมจุดที่มีปัญหา อาจารย์ปริญญา เทวานฤมิตรกุล รองอธิการ มธ.กล่าว<br/><br/>ด้าน พ.ต.ท.ศิโรจน์ แนบเนียน สารวัตรสอบสวนสภ.คลองหลวง เปิดเผยว่า ผู้ก่อเหตุทั้งสองคนนั้นเป็นผู้ที่เคยขับจยย.รับจ้างอยู่วินอื่นมาก่อนแต่ไม่เป็นที่ยอมรับกับเพื่อนในวิน เช่น มีพฤติกรรมไม่เหมาะสมถูกร้องเรียน โดยมีการย้ายวินขับขี่จยย.รับจ้างไปเรื่อยกระทั่งมาอยู่ที่วินทรงพิเชษฐ์กระทั่งมาก่อเหตุ โดยจากการข่าวหัวหน้าวินดังกล่าวก็ให้การว่า ส่วนตัวเขาเองหนักใจที่ไม่สามารถดูแลความประพฤติของผู้ขับขี่วินจยย.รับจ้างได้</p>
    </article>
  </body>
</html>