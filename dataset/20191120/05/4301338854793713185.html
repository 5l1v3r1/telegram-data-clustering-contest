<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/giorgos-liagkas-osa-eginan-ston-skai-ke-to-paraskinio-piso-apo-ti-singnomi/"/>
    <meta property="og:site_name" content="irafina"/>
    <meta property="article:published_time" content="2019-11-20T05:00:45+00:00"/>
    <meta property="og:title" content="Γιώργος Λιάγκας: Όσα έγιναν στον ΣΚΑΪ και το παρασκήνιο πίσω από τη συγγνώμη"/>
    <meta property="og:description" content="Χρειάστηκαν µόλις λίγα λεπτά µε άστοχα σχόλια και κάποια περιπαικτικά γέλια -περισσότερο άγνοιας για το τι είχε διαδραµατιστεί στην πραγµατικότητα- για να ξεσπάσει ένα τσουνάµι σφοδρών αντιδράσεων. Ηταν το µεσηµέρι της Τετάρτης 6 Νοεµβρίου όταν στην εκποµπή του ο Γιώργος Λιάγκας και οι συνεργάτες του αναφέρθηκαν στο πρωτοφανές περιστατικό της ασέλγειας ενός 20χρονου φοιτητή προς […]"/>
  </head>
  <body>
    <article>
      <h1>Γιώργος Λιάγκας: Όσα έγιναν στον ΣΚΑΪ και το παρασκήνιο πίσω από τη συγγνώμη</h1>
      <address>
        <time datetime="2019-11-20T05:00:45+00:00">20 Nov 2019, 05:00</time>
      </address>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Χρειάστηκαν µόλις λίγα λεπτά µε άστοχα σχόλια και κάποια περιπαικτικά γέλια -περισσότερο άγνοιας για το τι είχε διαδραµατιστεί στην πραγµατικότητα- για να ξεσπάσει ένα τσουνάµι σφοδρών αντιδράσεων.</p>
      <p>Ηταν το µεσηµέρι της Τετάρτης 6 Νοεµβρίου όταν στην εκποµπή του ο Γιώργος Λιάγκας και οι συνεργάτες του αναφέρθηκαν στο πρωτοφανές περιστατικό της ασέλγειας ενός 20χρονου φοιτητή προς φοιτήτρια στον χώρο της βιβλιοθήκης του Αριστοτέλειου Πανεπιστηµίου Θεσσαλονίκης.</p>
      <p>Ο τρόπος µε τον οποίο σχολιάστηκε η είδηση προκάλεσε οργή στα µέσα κοινωνικής δικτύωσης αλλά και την αντίδραση πολλών παρουσιαστών, µεταξύ των οποίων της Μαίρης Συνατσάκη αλλά και της Ρούλας Κοροµηλά, η οποία δήλωσε πως «χάθηκε το µέτρο».</p>
      <p>Στην εκποµπή της επόµενης µέρας ο δηµοσιογράφος και τα υπόλοιπα µέλη της εκποµπής απολογήθηκαν, υπογραµµίζοντας ότι η συγκεκριµένη πράξη είναι καταδικαστέα από όλους και ότι δεν ήθελαν να στενοχωρήσουν κανέναν µε τα σχόλιά τους, καθώς ήταν µια άτυχη στιγµή. «Κάναµε ένα λάθος χθες, το συγκεκριµένο θέµα το αντιµετωπίσαµε λίγο, όπως θα το αντιµετωπίζαµε σε ένα καφενείο, σε µια παρέα, γιατί έχει και µια αστεία διάσταση και πήραµε την αστεία διάσταση, κάνοντας µια πλάκα και µη δίνοντας την ξεκάθαρη θέση και στάση µας ότι αυτό είναι απόλυτα καταδικαστέο» είπε χαρακτηριστικά ο Λιάγκας.</p>
      <p>Η Κατερίνα Γκαγκάκη έκανε λόγο για µια παρεΐστικη πλάκα και ζήτησε το θέµα να σταµατήσει εκεί. «Ολοι χρωστάµε κατά καιρούς µία συγνώµη. Σήµερα εγώ, µία µεγάλη» έγραψε στον λογαριασµό της στο Instagram, ενώ µε ανάλογο τρόπο κινήθηκε και η Ελένη Τσολάκη.</p>
      <p>Σύµφωνα µε πληροφορίες του «TV Εθνος», µετά την επίµαχη εκποµπή υψηλόβαθµο στέλεχος του ΣΚΑΪ επικοινώνησε τόσο µε τον Γιώργο Λιάγκα όσο και µε την αρχισυντάκτρια της εκποµπής Ελεάννα Τρυφίδου και σε έντονο ύφος ζήτησε εξηγήσεις για το περιστατικό. Αυτές δόθηκαν παράλληλα µε την παραίτηση της Ελεάννας Τρυφίδου, η οποία και δεν έγινε αποδεκτή από το κανάλι.</p>
      <p>Τη ∆ευτέρα, ενώ οι αντιδράσεις είχαν κορυφωθεί, σύµφωνα µε ασφαλείς πληροφορίες του «ΤV Εθνος», στο στούντιο της εκποµπής στα Μελίσσια µετέβη προσωπικά η διευθύνουσα σύµβουλος του οµίλου του ΣΚΑΪ, Εύη Κουτσαυτάκη, συνοδευόµενη από τον διευθυντή Προγράµµατος του καναλιού Λοΐζο Ξενόπουλο και τον Χρήστο Κόµπο, υπεύθυνο στρατηγικού σχεδιασµού προγράµµατος του ΣΚΑΪ. Εγινε µια µεγάλη συζήτηση µε τον Γιώργο Λιάγκα, την Ελεάννα Τρυφίδου και τους υπόλοιπους βασικούς συντελεστές της εκποµπής, όπου τα στελέχη ξεκαθάρισαν πως αυτό το ύφος και στυλ δεν εκφράζει σε καµία περίπτωση τη φιλοσοφία του σταθµού και πως δεν πρόκειται να επιτρέψουν να επαναληφθεί κάτι ανάλογο στο µέλλον. Τους ζήτησαν επίσης η εκποµπή να επιστρέψει στο περιεχόµενο που είχε τις πρώτες εβδοµάδες προβολής της στον τηλεοπτικό αέρα. Οι συντελεστές επανέλαβαν τη συγνώµη, παρείχαν εξηγήσεις αλλά και διαβεβαιώσεις πως κάτι ανάλογο δεν πρόκειται να επαναληφθεί.</p>
      <p>Το µεσηµέρι της ίδιας µέρας έγινε γνωστό πως το Εθνικό Συµβούλιο Ραδιοτηλεόρασης σκοπεύει να ασχοληθεί µε το θέµα µε τη διαδικασία του κατεπείγοντος. Οχι λανθασµένα, όπως γράφτηκε στη συνεδρίαση της προηγούµενης Τρίτης, αλλά όπως εξηγούσε αρµόδια πηγή στο «TV Εθνος» «µετά από σωρεία καταγγελιών που υπήρξαν προς την ανεξάρτητη Αρχή, βάζοντας το θέµα πολύ ψηλά στην ατζέντα των υπό συζήτηση θεµάτων». Ηδη τα µέλη της Ανεξάρτητης αρχής, βάσει της διαδικασίας που ακολουθείται, έχουν ζητήσει από τους νοµικούς τους συνεργάτες να παρακολουθήσουν το επίµαχο απόσπασµα, να τους ενηµερώσουν για τις παραβιάσεις και παραβάσεις του νόµου που ενδεχοµένως έχουν τελεστεί, και εν συνεχεία θα καλέσουν τους νοµικούς εκπροσώπους του ΣΚΑΪ σε απολογία. Πιθανότατα η κλήση θα γίνει µέσα στην εβδοµάδα που διανύουµε. Πληροφορίες αναφέρουν πως ήδη κάποια µέλη της Αρχής σκέφτονται ως πιθανή ποινή τη διακοπή της εκποµπής για κάποιες µέρες µε την προβολή σχετικής κάρτας για τις παραβιάσεις του κώδικα δεοντολογίας που έχουν τελεστεί, συνοδευόµενη από χρηµατικό πρόστιµο προς το κανάλι.</p>
      <p>Για το θέµα έχει κληθεί σε απολογία στην ΕΣΗΕΑ και ο Γιώργος Λιάγκας. Το πρωτοβάθµιο Πειθαρχικό Συµβούλιο πραγµατοποίησε συνεδρίαση για το ζήτηµα του δηµοσιογράφου, κατά την οποία αποφασίστηκε οµόφωνα να ασκηθεί πειθαρχική δίωξη κατά του παρουσιαστή. Παράλληλα, το βράδυ της Τετάρτης έγινε γνωστό πως ο δήµαρχος Αθηναίων Κώστας Μπακογιάννης έκανε δεκτή «για λόγους ευθιξίας» την παραίτηση της Κατερίνας Γκαγκάκη από τη θέση της προέδρου του ∆ιοικητικού Συµβουλίου της Τεχνόπολης. Συνέπειες υπήρξαν για τον ΣΚΑΪ και σε διαφηµιστικό επίπεδο, καθώς όπως αναφέρουν ασφαλείς πηγές, τουλάχιστον δυο µεγάλες εταιρείες επικοινώνησαν µε το εµπορικό τµήµα του σταθµού ζητώντας να αποσυρθούν οι διαφηµίσεις των προϊόντων τους από το «Μεσηµέρι». Σύµφωνα µε πληροφορίες του «ΤV Εθνος», στην τελευταία µεγάλη σύσκεψη που πραγµατοποιήθηκε µεταξύ των συντελεστών της εκποµπής για το θέµα αποφασίστηκε πως το κεφάλαιο αυτό πρέπει να κλείσει. Η εκποµπή επιστρέφει σε µια πιο ανάλαφρη θεµατολογία, που θα βασίζεται στο lifestyle και στο τηλεοπτικό ρεπορτάζ και πολύ λιγότερο έως καθόλου στο κοινωνικό, ενώ έµφαση θα δοθεί το επόµενο διάστηµα και στο κοµµάτι των συνεντεύξεων.</p>
      <p>Πηγή: <a href="https://www.newstars.gr/media/%ce%b3%ce%b9%cf%8e%cf%81%ce%b3%ce%bf%cf%82-%ce%bb%ce%b9%ce%ac%ce%b3%ce%ba%ce%b1%cf%82-%cf%8c%cf%83%ce%b1-%ce%ad%ce%b3%ce%b9%ce%bd%ce%b1%ce%bd-%cf%83%cf%84%ce%bf%ce%bd-%cf%83%ce%ba%ce%b1%cf%8a-%ce%ba/">www.newstars.gr</a></p>
    </article>
  </body>
</html>