<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918644/%D8%A7%D9%86%D8%AA%D9%82%D8%A7%D9%84-%D8%A8%D9%86%DA%A9%D8%AF%D8%A7%D8%B1%D8%A7%D9%86-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A8%D9%87-%D9%85%DA%A9%D8%A7%D9%86-%D8%AC%D8%AF%DB%8C%D8%AF-%D8%A7%D8%B2-%DB%B1%DB%B5-%D8%A2%D8%B0%D8%B1-%D9%81%D8%B9%D8%A7%D9%84%DB%8C%D8%AA-%D9%87%D8%B1%DA%AF%D9%88%D9%86%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-20T05:22:32+00:00"/>
    <meta property="og:title" content="انتقال بنکداران بندرعباس به مکان جدید/ از ۱۵ آذر فعالیت هرگونه انبار در سطح شهر ممنوع!"/>
    <meta property="og:description" content="ایسنا/هرمزگان فرماندار بندرعباس گفت: کلیه بنکداران ظرف مدت ۲۰ روز آینده نسبت به انتقال انبارهای مربوطه از درون بافت مسکونی شهر (انبار یا مغازه) به مجتمع بنکداران اقدام کنند."/>
  </head>
  <body>
    <article>
      <h1>انتقال بنکداران بندرعباس به مکان جدید/ از ۱۵ آذر فعالیت هرگونه انبار در سطح شهر ممنوع!</h1>
      <address><time datetime="2019-11-20T05:22:32+00:00">20 Nov 2019, 05:22</time> by <a rel="author">امير حسين طالبي</a></address>
      <p>ایسنا/هرمزگان فرماندار بندرعباس گفت: کلیه بنکداران ظرف مدت ۲۰ روز آینده نسبت به انتقال انبارهای مربوطه از درون بافت مسکونی شهر (انبار یا مغازه) به مجتمع بنکداران اقدام کنند.</p>
      <p>عزیزاله کناری در جلسه ستاد ساماندهی مشاغل و اصناف مزاحم شهری بندرعباس، ضمن تبریک سالروز ولادت پیامبر اسلام و هفته وحدت اظهار کرد: در راستای ضرورت ایجاد ایمنی برای شهروندان و کاهش تبعات و زیان های ناشی از مشکلاتی که انبارهای کالا در سطح شهر داشته اند و کاهش ترافیک در محدوده بازار و همچنین کمک به زیباسازی منظر شهر و ممنوعیت کامیون ها به درون شهر با توجه به سرمایه گذاری انجام شده کلیه بنکداران به مکان جدید انتقال پیدا خواهند کرد.<br/>وی اظهار کرد: مجموعه اصناف، شهرداری و سازمان صنعت، معدن و تجارت نیز نظارت لازم  را در این خصوص داشته باشد لذا از پانزده آذرماه فعالیت هرگونه انبار در سطح شهر ممنوع است.<br/>وی در پایان تصریح کرد: کلیه بنکداران ظرف مدت ۲۰ روز آینده نسبت به انتقال انبارهای مربوطه از درون بافت مسکونی شهر (انبار یا مغازه ) به مجتمع بنکداران اقدام کنند.</p>
      <p>انتهای پیام</p>
    </article>
  </body>
</html>