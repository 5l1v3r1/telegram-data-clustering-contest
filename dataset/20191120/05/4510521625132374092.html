<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/europa/boris-johnson-promite-finalizarea-brexitului-31-ianuarie-nou-acord-comercial-sfarsitul-anului-2020-1_5dd4d0125163ec42713688bb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T05:34:56+00:00"/>
    <meta property="og:title" content="Boris Johnson promite finalizarea Brexitului pe 31 ianuarie şi un nou acord comercial până la sfârşitul anului 2020"/>
    <meta property="og:description" content="Premierul britanic Boris Johnson a promis marţi să scoată Marea Britanie din Uniunea Europeană pe 31 ianuarie şi să încheie un nou acord comercial până la sfârşitul anului 2020, încercând să îşi promoveze mesajul că numai el poate realiza rapid Brexitul, în timpul unei dezbateri cu liderul laburist Jeremy Corbyn, transmite Reuters."/>
  </head>
  <body>
    <article>
      <h1>Boris Johnson promite finalizarea Brexitului pe 31 ianuarie şi un nou acord comercial până la sfârşitul anului 2020</h1>
      <address><time datetime="2019-11-20T05:34:56+00:00">20 Nov 2019, 05:34</time> by <a rel="author">News.ro</a></address>
      <h4>Premierul britanic Boris Johnson a promis marţi să scoată Marea Britanie din Uniunea Europeană pe 31 ianuarie şi să încheie un nou acord comercial până la sfârşitul anului 2020, încercând să îşi promoveze mesajul că numai el poate realiza rapid Brexitul, în timpul unei dezbateri cu liderul laburist Jeremy Corbyn, transmite Reuters.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/europa/alegeri-legislative-anticipate-marea-britanie-johnson-sicorbyn-cot-cot-dezbatere-televizata-atacuri-tema-brexitului-1_5dd507125163ec4271384841/index.html"/>
        <a href="https://adevarul.ro/locale/targoviste/dambovita-judetul-cea-mai-mica-rata-mortalitatii-randul-copiilor-romania-1_5dd4f73f5163ec427137ce00/index.html"/>
        <a href="https://adevarul.ro/international/europa/procuratura-suedeza-abandoneaza-procedurile-privire-viol-julian-assange-1_5dd3f2c95163ec42712f244c/index.html"/>
      </related>
      <p>În timpul dezbaterii organizată înainte de alegerile din 12 decembrie, ieşirea Marii Britanii din UE a dominat discursurile de deschidere, ambii lideri încercând să pună sub semnul îndoielii angajamentele celuilalt.</p>
      <p>”Vom ieşi în mod sigur pe 31 ianuarie, pentru că avem un acord...care este gata”, a afirmat Johnson în timpul dezbaterii cu Corbyn,, transmisă de ITV.</p>
      <p>Johnson promite implementarea acordului de ieşire din Uniunea Europeană negociat cu Bruxelles şi să scoată ţara din UE.</p>
      <p>Corbyn vrea să negocieze un nou acord de ieşire din UE şi să includă acest lucru, alături de opţiunea de a rămâne în UE într-un nou referendum, în termen de şase luni.</p>
      <p>Sondajele îi plasează pe conservatorii lui Johnson cu până la 18 puncte procentuale înaintea laburiştilor, dar rezultatul alegerilor este dificil de anticipat, având în vedere alianţele care au loc de ambele părţi ale discuţiilor referitoare la Brexit.</p>
      <hr/>
    </article>
  </body>
</html>