<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-beauty-tips-do-you-actually-know-the-right-way-to-comb-your-hair-for-having-long-sliky-hair-2859162.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T05:00:16+00:00"/>
    <meta property="og:title" content="क्या आप वाकई जानते हैं कंघी करने का क्या है सही तरीका, अपनाएं ये टिप्स कभी नहीं झड़ेंगे बाल"/>
    <meta property="og:description" content="आपकी खूबसूरती में चार चांद लगाने में आपके लंबे घने बालों का बहुत बड़ा हाथ होता है। खूबसूरत काले घने बालों की ख्वाहिश हर किसी की होती है, पर कई बार अनजाने में की गई कुछ गलतियों की वजह से आपके बाल रूखे..."/>
  </head>
  <body>
    <article>
      <h1>क्या आप वाकई जानते हैं कंघी करने का क्या है सही तरीका, अपनाएं ये टिप्स कभी नहीं झड़ेंगे बाल</h1>
      <address><time datetime="2019-11-20T05:00:16+00:00">20 Nov 2019, 05:00</time> by <a rel="author">लाइव हिन्दुस्तान टीम,नई दिल्ली</a></address>
      <p>आपकी खूबसूरती में चार चांद लगाने में आपके लंबे घने बालों का बहुत बड़ा हाथ होता है। खूबसूरत काले घने बालों की ख्वाहिश हर किसी की होती है, पर कई बार अनजाने में की गई कुछ गलतियों की वजह से आपके बाल रूखे और बेजान होकर समय से पहले ही पतले और बेजान हो जाते हैं। इन्हीं गलतियों में से एक गलती है बालों में गलत तरह से कंघी करना। जिसकी वजह से बालों के झड़ने की समस्या उत्पन्न होने लगती है। तो आइए जानते हैं आखिर क्या है बालों को कंघी करने का सही तरीका। जिसकी मदद से आप भी पा सकते हैं स्वस्थ घने लंबे बाल।  </p>
      <p>आजकल की भागदौड़ और स्ट्रेस भरी जिंदगी में लोग सोचते हैं कि स्ट्रॉन्ग और सिल्की बालों के लिए अच्छा शैंपू ,कंडिशन और ऑयल का इस्तेमाल काफी रहता है। पर क्या आप जानते हैं बालों की सेहत बनाए रखने में बालों की एक्सरसाइज का भी बहुत बड़ा हाथ होता है। </p>
      <p><b>कंघी से होती है बालों की एक्सरसाइज-</b><br/>अच्छी क्वालिटी के शैंपू, कंडिशन और ऑयल के साथ कंघी करने के सही तरीके से भी आप अपने बालों की ग्रोथ को अच्छा कर सकते हैं। कंघी बालों की एक तरह की एक्सरसाइज होती है। सही तरह से कंघी करने से  सिर में ब्लड सर्कुलेशन इंप्रूव होता है।   </p>
      <p><b>दिन में इतनी बार करें बालों में कंघी- </b><br/>हेयर स्टाइलिस्ट अक्सर लोगों को ये सुझाव देते हैं कि पूरे दिन में कम से कम 3 से 4  बार कंघी करने से बालों को फायदा पहुंचता है। लेकिन कंघी करते समय इस बात का ध्यान रखना बेहज जरूरी है कि कंघी बालों के सिरों तक पहुंचनी चाहिए। ऐसा करने से सिर का ब्लड सर्कुलेशन इंप्रूव होने से बालों की ग्रोथ अच्छी होती है। </p>
      <p><b>बालों की सेहत बनाए रखने के लिए ऐसे करें कंघी-</b><br/>बालों की सेहत बनाए रखने के लिए सीधे कंघी करना सबसे अच्छा रहता है। ऐसा करने से बाल मजबूत बनने के साथ उनकी ग्रोथ भी अच्छी होती है। इसके अलावा रोजाना इस तरह कंघी करने से व्यक्ति को दो मुंहे बालों की समस्या से भी जल्द छुटकारा मिल जाता है।  यदि आपके बाल अक्सर रूखे रहते हैं तो कंघी करने से पहले बालों में सीरम लगाकर पहले उन्हें मुलायम बना लें। ऐसा करने से भी आपके बाल नहीं टूटेंगे। </p>
    </article>
  </body>
</html>