<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/bm-raporu-abd-103-bin-cocugu-gocmenlik-nedeniyle-gozalt-nda-tutuyor"/>
    <meta property="og:site_name" content="euronews"/>
    <meta property="article:published_time" content="2019-11-20T05:45:08+00:00"/>
    <meta property="og:title" content="BM Raporu: ABD 103 bin çocuğu göçmenlik nedeniyle gözaltında tutuyor"/>
    <meta property="og:description" content="Birleşmiş Milletler (BM), Amerika Birleşik Devletleri'nde (ABD) 100 binden fazla çocuğun göçmenlik nedeniyle gözaltında tutulduğunu ve bunun uluslararası hukuka aykırı olduğunu açıkladı"/>
  </head>
  <body>
    <article>
      <h1>BM Raporu: ABD 103 bin çocuğu göçmenlik nedeniyle gözaltında tutuyor</h1>
      <address><time datetime="2019-11-20T05:45:08+00:00">20 Nov 2019, 05:45</time> by <a rel="author">Berrak Kanbir Rodriguez Sanmartin</a></address>
      <p>Birleşmiş Milletler (BM), Amerika Birleşik Devletleri'nde (ABD) 100 binden fazla çocuğun göçmenlik nedeniyle gözaltında tutulduğunu ve bunun uluslararası hukuka aykırı olduğunu açıkladı.</p>
      <p>Manfred Novak'ın BM için hazırladığı Özgürlükten Mahrum Bırakılmış Çocuklar üzerine yapılan küresel çalışmada yer alan bu rakam, ABD sınırına yanlarında bir yetişkin olmaksızın gelen çocuklardan oluşuyor.</p>
      <p>Çalışma 80 ülkeden 330 bin çocuğun göçmenlik nedeniyle tutuklu olduğunu ve bu çocukların üçte birinin ABD'de tutulduğunu ortaya koyuyor.</p>
      <h3>"Trump yönetiminin uygulaması insanlık dışı muameleye giriyor"</h3>
      <p>Çalışmayı Cenevre'deki bir basın toplantısında kamuoyuyla paylaşan Novak, bu rakama güvenilir kaynaklar ve en son resmi veriler temel alınarak bu durumdaki çocuk sayısının 103 bin olarak tespit edildiğini belirtti ve asıl rakamın çok daha yüksek olabileceğine dikkat çekti.</p>
      <p>Novak ayrıca göçmenlikle ilgili tutuklamaların çocuklar söz konusu olduğunda asla son çare olamayacağını, başka seçeneklerin her zaman bulunabileceğini de sözlerine ekledi.</p>
      <p>ABD, 1990 yılında yürürlüğe giren BM Çocuk Hakları Sözleşmesi'ne taraf olmayan tek BM üyesi ülke.</p>
      <p>ABD'nin sözleşmeye taraf olmamasına rağmen sözleşmenin zalim ve insanlık dışı muameleyi yasaklayan kamu hakları ve siyasi haklara ilişkili bölümüyle bağlı olduğunu hatırlatan Novak Trump yönetimi tarafından evebeynlerinden <a href="https://tr.euronews.com/2019/07/31/amerikan-yonetimi-meksika-sinirinda-900-cocugu-ailesinden-ayirdi">ayrılan</a> çocukların Meksika sınırında olduğunun ve bunun insanlık dışı muameleye girdiğinin altını çiziyor.</p>
      <ul>
        <li>
          <a href="https://tr.euronews.com/2019/06/26/abd-meksika-sinirinda-aylan-kurdi-ile-ayni-kaderi-paylasan-baba-ve-kizi">ABD-Meksika sınırında Aylan Kurdi ile aynı kaderi paylaşan baba ve kızı</a>
        </li>
        <li>
          <a href="https://tr.euronews.com/2019/11/18/dunya-cocuklarini-bekleyen-yeni-tehlike-iklim-krizi-ve-siber-zorbalik">Dünya çocuklarını bekleyen yeni tehlike: iklim krizi ve siber zorbalık</a>
        </li>
      </ul>
      <p>Ek kaynaklar<b> • AFP, Reuters</b></p>
    </article>
  </body>
</html>