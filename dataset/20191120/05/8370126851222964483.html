<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135322/dr-sadi-konuk-egitim-ve-arastirma-hastanesinde-yangin-panigi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T05:29:00+00:00"/>
    <meta property="og:title" content="Dr. Sadi Konuk Eğitim ve Araştırma Hastanesi'nde yangın paniği"/>
    <meta property="og:description" content="İstanbul,(DHA) BAKIRKÖY Dr. Sadi Konuk Eğitim ve Araştırma Hastanesi Kadın Doğum ve Çocuk Acil Servisi'nin bulunduğu binada çıkan yangın korku ve paniğe neden oldu. "/>
  </head>
  <body>
    <article>
      <h1>Dr. Sadi Konuk Eğitim ve Araştırma Hastanesi'nde yangın paniği</h1>
      <h2>İstanbul,(DHA) BAKIRKÖY Dr. Sadi Konuk Eğitim ve Araştırma Hastanesi Kadın Doğum ve Çocuk Acil Servisi'nin bulunduğu binada çıkan yangın korku ve paniğe neden oldu. </h2>
      <address>
        <time datetime="2019-11-20T05:29:00+00:00">20 Nov 2019, 05:29</time>
      </address>
      <p>Yangın saat 03:30 sıralarında Kadın Doğum Servisi'nde çıktı. Henüz belirlenemeyen bir nedenle, serviste bulunan yazıcıdan dumanlar yükselmeye başladı.</p>
      <p>Yangın alarmının devreye geçmesinin ardından hastaneye çok sayıda itfaiye ekibi sevk edildi. Olay yerine gelen itfaiye ekipleri yangını kısa sürede söndürdü. </p>
      <h3>HASTALAR DIŞARI ÇIKARILDI</h3>
      <p>Çıkan yangın nedeniyle hastalar arasında kısa süreli panik yaşandı. Bina içinin dumanla dolması nedeniyle, hastalar dışarı çıkarıldı. İtfaiye ekiplerince bina içindeki dumanın tahliye edilmesiyle birlikte hastalar tekrar içeri alındı.</p>
      <p>Kadın doğum servisinde bulunan yazıcıdan çıktığı iddia edilen yangının kesin çıkış nedeni ise itfaiye ekiplerinin yapacağı incelemenin ardından belirlenecek. </p>
    </article>
  </body>
</html>