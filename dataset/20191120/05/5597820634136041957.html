<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/laika-zinas/laika-zinas/nedelas-nogale-saksies-dazu-dienu-kailsala-periods.a338959/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T05:25:00+00:00"/>
    <meta property="og:title" content="Nedēļas nogalē sāksies dažu dienu kailsala periods"/>
    <meta property="og:description" content="Nedēļas otrajā pusē mūsu reģionā pastiprināsies plašs un spēcīgs anticiklons no Krievijas, kas ienesīs sausu un vēsu gaisu, liecina prognozes."/>
  </head>
  <body>
    <article>
      <h1>Nedēļas nogalē sāksies dažu dienu kailsala periods</h1>
      <address><time datetime="2019-11-20T05:25:00+00:00">20 Nov 2019, 05:25</time> by <a rel="author" href="https://www.lsm.lv/autors/toms-bricis/" target="_blank">Toms Bricis</a></address>
      <p>
        <b>Nedēļas otrajā pusē mūsu reģionā pastiprināsies plašs un spēcīgs anticiklons no Krievijas, kas ienesīs sausu un vēsu gaisu, liecina prognozes.</b>
      </p>
      <p>Ceturtdienas rītā vietām Vidzemē un Latgalē temperatūra būs ap nulli, bet dienā tā būs +2..+7 grādu robežās, savukārt no piektdienas jau valsts lielākajā daļā iestāsies neliels sals.</p>
      <p>Brīvdienu naktīs temperatūra pazemināsies līdz 0..-5 grādiem, Latvijas austrumos līdz -6..-9 grādiem, bet dienās tā būs no +1..+2 grādiem Kurzemē līdz -4..-6 grādiem valsts austrumos.</p>
      <p>Pūtīs dienvidaustrumu vējš, kas ceturtdien un piektdien būs brāzmains, bet brīvdienās kļūs lēnāks. Nokrišņi nav gaidāmi, līdz ar to valdīs kailsals. Debesis lielākoties klās mākoņi, bet brīžiem parādīsies arī saule.</p>
      <p>Līdzīgi laika apstākļi saglabāsies arī nākamās nedēļas sākumā, bet no trešdienas atgriezīsies siltāks un mitrāks laiks.</p>
      <related>
        <h4>Saistītie raksti</h4>
        <a href="https://www.lsm.lv/raksts/laika-zinas/laika-zinas/ari-ceturtdiena-bus-apmakusies-klus-vejainaks-un-vesaks.a339019/"/>
        <a href="https://www.lsm.lv/raksts/laika-zinas/laika-zinas/tresdien-visa-latvija-bus-apmacies-laiks.a338942/"/>
        <a href="https://www.lsm.lv/raksts/laika-zinas/laika-zinas/tresdiena-bus-apmakusies-vietam-migla-un-smidzinoss-lietus.a338896/"/>
        <a href="https://www.lsm.lv/raksts/laika-zinas/laika-zinas/otrdien-saulainakais-laiks-bus-kurzeme.a338822/"/>
        <a href="https://www.lsm.lv/raksts/laika-zinas/laika-zinas/daudzviet-latvija-piedzivots-siltakais-18-novembris-vesture.a338798/"/>
        <a href="https://www.lsm.lv/raksts/laika-zinas/laika-zinas/sogad-18-novembris-tuvu-rekordsiltam-citus-gadus-bijis-sals-un-putenis.a338775/"/>
        <a href="https://www.lsm.lv/raksts/laika-zinas/laika-zinas/pirmdien-vietam-smilas-lietus.a338763/"/>
        <a href="https://www.lsm.lv/raksts/laika-zinas/laika-zinas/valsts-svetkos-gaidams-apmacies-laiks-vietam-smidzinas-lietus.a338731/"/>
      </related>
    </article>
  </body>
</html>