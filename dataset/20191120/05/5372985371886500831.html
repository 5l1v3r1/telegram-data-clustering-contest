<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/montecchio/spray-antiviolenza-comune-lo-regala-a-donne-e-16enni-1.7788943"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-20T05:59:50+00:00"/>
    <meta property="og:title" content="Spray antiviolenza Comune lo regala a donne e 16enni"/>
    <meta property="og:description" content="."/>
  </head>
  <body>
    <article>
      <h1>Spray antiviolenza <br/>Comune lo regala <br/>a donne e 16enni</h1>
      <address>
        <time datetime="2019-11-20T05:59:50+00:00">20 Nov 2019, 05:59</time>
      </address>
      <p><b>MONTECCHIO MAGGIORE.</b> Lo spray anti-aggressione in regalo alle donne e alle ragazze dai 16 anni. Verrà distribuito gratuitamente venerdì al mercato di Montecchio Maggiore da Comune e polizia locale “Dei Castelli” a chi lo chiederà, così da tenerlo in borsa.</p>
      <p>«Un segno concreto di attenzione rivolto alle donne che per motivi diversi potrebbero trovarsi di fronte a situazioni di pericolo», spiega il sindaco Gianfranco Trapula.</p>
      <p>«È un’ottima idea - afferma Eros Parise, psicologo e psicoterapeuta - ma è importante che ai ragazzi venga spiegato che lo spray è per difesa e non va usato in altri contesti», altrimenti può diventare un’arma.</p>
      <p>«Lodevole iniziativa - osserva l’educatore Marco Maggi - ma nel caso degli adolescenti occorre creare un contesto formativo adatto perché capiscano quando e dove usarlo».</p>
    </article>
  </body>
</html>