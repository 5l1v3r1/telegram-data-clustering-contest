<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-gala-zf-2019-21-noiembrie-30-de-ani-de-capitalism-30-de-ani-de-business-in-romania-3-generatii-de-antreprenori-cine-duce-romania-mai-departe-si-unde-18596463"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T05:10:00+00:00"/>
    <meta property="og:title" content="Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?"/>
    <meta property="og:description" content="Galerie foto"/>
  </head>
  <body>
    <article>
      <h1>Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?</h1>
      <address><time datetime="2019-11-20T05:10:00+00:00">20 Nov 2019, 05:10</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21334/18596463/1/2gala-zf-2017-1.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18596463/2/2gala-zf-2017-2.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18596463/3/2gala-zf-2017-3.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18596463/4/2gala-zf-2017-4.jpg?width=620"/>
        </figure>
      </slideshow>
      <p>Galerie foto</p>
      <p>Andreas Treichl de la grupul bancar austriac Erste şi Mark Andersen de la UBS Wealth Management, cea mai mare bancă elveţiană, au fost invitaţii speciali ai Galei ZF din 2017, care a marcat 19 ani de existenţă a publicaţiei.</p>
      <figure>
        <img src="https://storage0.dms.mpinteractiv.ro/media/1/1481/21334/18596463/5/2-cifre.jpg"/>
      </figure>
      <p>Andreas Treichl a vorbit la gala ZF despre direcţia în care se îndrepta România în acel moment şi despre paşii pe care trebuie să-i facă pentru a ajunge o ţară de top.</p>
      <p>„România mai are nevoie de un singur lucru pentru a deveni mai bună: schimbarea. Câtă vreme oamenii investesc în regiunea noastră, suntem fericiţi. Din toate posibilităţile de investiţie din regiune, majoritatea sunt în România. Aveţi nevoie de mult mai multe investiţii decât Ungaria, pentru că sunteţi de două ori mai mulţi. Trebuie să aveţi încredere în viitorul acestei ţări. România are un potenţial enorm“, a spus Treichl, unul dintre cei mai puternici bancheri din Europa Centrală şi de Est.</p>
      <p>Anuarul Cele mai valoroase 100 de companii ajunsese la cea de-a douăsprezecea ediţie în 2017, fiind cel mai longeviv catalog editat de Ziarul Financiar. Anual, catalogul este realizat în colaborare cu casa de investiţii Capital Partners.</p>
      <p>Pe lângă cele mai valoroase zece companii din România, ZF a premiat în 2017 şi cele cinci reuşite din business care au marcat anul. Premianţi au fost Trust Motors, Daimler, Transavia, TeraPlast şi MedLife.</p>
      <p>Cea mai valoroasă companie din România în 2017, potrivit catalogului realizat de ZF, a fost, pentru al doilea an consecutiv, Hidroelectrica, cel mai mare producător de energie electrică.</p>
      <p>În 2017, angajaţii români aveau salarii de patru ori mai mici decât germanii, iar PIB-ul pe locuitor era de 4,5 ori mai scăzut decât în Germania, una dintre cele mai dezvoltate economii europene.</p>
      <p>Economia din 2017 arăta semni­ficativ mai bine decât cea din 1999, cu aproape două decenii în urmă, majoritatea indicatorilor întârindu-se. Cu un PIB de 180 mld. euro în 2017, România era fruntaşa Europei în ceea ce priveşte ritmul de creştere al economiei.</p>
    </article>
  </body>
</html>