<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918635/%D8%AA%DA%A9%D9%85%DB%8C%D9%84-%D9%81%D8%B1%D8%A2%DB%8C%D9%86%D8%AF-%D8%A8%D8%B1%D8%B1%D8%B3%DB%8C-%D9%84%D8%A7%DB%8C%D8%AD%D9%87-%D8%A7%D8%B5%D9%84%D8%A7%D8%AD-%D9%82%D8%A7%D9%86%D9%88%D9%86-%D8%A7%D8%B1%D8%AA%D9%82%D8%A7%DB%8C-%D8%B3%D9%84%D8%A7%D9%85%D8%AA-%D9%86%D8%B8%D8%A7%D9%85-%D8%A7%D8%AF%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T05:07:24+00:00"/>
    <meta property="og:title" content="تکمیل فرآیند بررسی لایحه اصلاح قانون ارتقای سلامت نظام اداری"/>
    <meta property="og:description" content="در جلسه اصلی کمیسیون لوایح که به ریاست وزیر دادگستری برگزار شد، مواد باقیمانده از لایحه «اصلاح قانون ارتقای سلامت نظام اداری و مقابله با فساد» بررسی و با اصلاحاتی تصویب شد."/>
  </head>
  <body>
    <article>
      <h1>تکمیل فرآیند بررسی لایحه اصلاح قانون ارتقای سلامت نظام اداری</h1>
      <address>
        <time datetime="2019-11-20T05:07:24+00:00">20 Nov 2019, 05:07</time>
      </address>
      <p>در جلسه اصلی کمیسیون لوایح که به ریاست وزیر دادگستری برگزار شد، مواد باقیمانده از لایحه «اصلاح قانون ارتقای سلامت نظام اداری و مقابله با فساد» بررسی و با اصلاحاتی تصویب شد.</p>
      <p>به گزارش  ایسنا به نقل از پایگاه اطلاع رسانی دفتر هیئت دولت، در این جلسه، مواد باقیمانده از لایحه «اصلاح قانون ارتقای سلامت نظام اداری و مقابله با فساد» مورد بررسی قرار گرفت و با اصلاحاتی به تصویب رسید.</p>
      <p>لازم به ذکر است،‌ روند بررسی این لایحه در کمیته اصلی کمیسیون لوایح در تاریخ پنج مرداد ۱۳۹۸ به اتمام رسید و در جلسه روز ۲۱ مهر هیئت وزیران، مورد تصویب نهایی قرار گرفت ولی با نظر اعضای دولت، برخی مواد آن برای تکمیل فرآیند بررسی، مجددا در دستورکار کمیسیون قرار گرفت.</p>
      <p>گفتنی است، جلسه اصلی کمیسیون لوایح به ریاست علیرضا آوایی،‌ وزیر دادگستری و با حضور حسینعلی امیری،‌ معاون امور مجلس رئیس جمهور، جمشید انصاری،‌ معاون رئیس جمهور و رئیس سازمان اداری و استخدامی کشور، لعیا جنیدی، معاون حقوقی رئیس جمهور، حسن مرادی، دبیر کمیسیون و دیگر نمایندگان وزارت‌خانه های راه و شهرسازی، امور اقتصادی و دارایی، ارتباطات و فناوری اطلاعات، دادگستری، نفت، تعاون،‌کار و رفاه اجتماعی و کشور، سازمان های ثبت اسناد و املاک کشور و بازرسی کل کشور، نهاد ریاست جمهوری و اتاق بازرگانی، صنایع، معادن و کشاورزی ایران روز شنبه ۲۵ آبان ماه ۱۳۹۸ به میزبانی دفتر هیئت دولت نهاد ریاست جمهوری تشکیل شد.</p>
      <p>انتهای پیام</p>
    </article>
  </body>
</html>