<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/stalo-vidomo-skilki-groshey-vitrachav-kabmin-na-zaboroneni-dubiletom-bloknoti-z-zolotim-tisnennyam-330265_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T05:22:00+00:00"/>
    <meta property="og:title" content="Стало відомо, скільки грошей витрачав Кабмін на заборонені Дубілетом блокноти з золотим тисненням"/>
    <meta property="og:description" content="Чи зуміє Кабмін заощадити на блокнотах з золотим тисненням?"/>
  </head>
  <body>
    <article>
      <h1>Стало відомо, скільки грошей витрачав Кабмін на заборонені Дубілетом блокноти з золотим тисненням</h1>
      <h2>Чи зуміє Кабмін заощадити на блокнотах з золотим тисненням?</h2>
      <address>
        <time datetime="2019-11-20T05:22:00+00:00">20 Nov 2019, 05:22</time>
      </address>
      <p>Сума коштів, витрачених раніше Кабміном на престижні блокноти з золотим тисненням виявилася не так вже й велика на тлі інших витрат, а собівартість одного блокнота більш ніж скромна, але з крапель збирається море, тому більше в уряду красивої "канцелярії" не буде. Міністр Кабінету міністрів <b><a href="https://dt.ua/ECONOMICS/v-ukrayini-zaprovadyat-elektronniy-oblik-likarnyanih-listiv-dubilet-327928_.html">Дмитро Дубілет заборони</a>в</b> будь-які закупівлі, крім паперу А4 і А5 ще у вересні.</p>
      <p>У минулому році уряд для потреб Кабінету міністрів і його Секретаріату витратило на закупівлю блокнотів з тисненням фольгою золотистого кольору понад 78 тисяч гривень. Про це <b>з</b>повідомили в прес-службі Секретаріату Кабінету міністрів України.</p>
      <p>"У 2018 році ГФД СКМУ (управління адміністративних будівель господарсько-фінансового департаменту Секретаріату Кабінету міністрів України - ред.) на закупівлю канцтоварів для потреб Кабінету міністрів і його Секретаріату було витрачено 313 980,00 грн. В 2018 році на закупівлю блокнотів з тисненням фольгою золотистого кольору в кількості 4000 шт. було витрачено 78 960,00 грн. (з урахуванням ПДВ)", - йдеться у відповіді.</p>
      <p>Виходить, один блокнот коштував менше 20 грн - 19,74 грн.</p>
      <p>Також повідомляється, що остання закупівля ГФД канцелярських товарів для потреб Кабінету міністрів і його Секретаріату відбулася в серпні 2019-го через систему державних закупівель ProZorro.</p>
      <p>"Вартість закупівлі склала 18 876,00 грн (з урахуванням ПДВ) на наступні види канцелярських товарів: папір для нотаток - 500 шт., пластикові закладки з клейкою смужкою - 500 шт., роздільник сторінок на 12 позицій - 300 шт., блокнот формату А5 у клітинку на 120 аркушів - 100 штук", - зазначили у відповіді.</p>
      <p>Втім, у проекті Державного бюджету на 2020 рік закладено фінансування господарсько-фінансового департаменту секретаріату Кабінету міністрів в сумі 4,670 млрд. грн. Так що, не виключено, що блокноти повернуться.</p>
      <p>Кабінет міністрів подав у Верховну Раду законопроект, який дозволить публікувати закони та інші документи на офіційних сайтах, а не в офіційних друкованих органах. Про це на своїй сторінці в Facebook написав <a href="https://dt.ua/UKRAINE/bloknotiv-i-blankiv-z-simvolikoyu-kabminu-bilshe-ne-bude-dubilet-322751_.html"><b>міністр Кабінету міністрів Дмитро Дубілет</b></a>.</p>
      <p>"Тільки що ми подали в Раду законопроект, який повинен позбавити нас від дивного архаїзму. Зараз, щоб якийсь закон чи постанова набрали чинності, вони повинні бути надруковані у газетах "Голос України" або "Урядовий Кур'єр". Ми пропонуємо публікувати закони та інші акти на офіційних сайтах, а не на папері, як і личить в XXI столітті", — написав він.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>