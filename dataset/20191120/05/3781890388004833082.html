<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742609"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T05:00:00+00:00"/>
    <meta property="og:title" content="สยามพิวรรธน์ องค์กรต้นแบบสร้างความยั่งยืน"/>
    <meta property="og:description" content="สยามพิวรรธน์เปิดต้นแบบองค์กรของการสร้างคุณค่าร่วมกันสู่ความยั่งยืน พร้อมเดินหน้าโครงการเพื่อสังคม Citizen of Love by Siam Piwat"/>
  </head>
  <body>
    <article>
      <h1>สยามพิวรรธน์ องค์กรต้นแบบสร้างความยั่งยืน</h1>
      <address>
        <time datetime="2019-11-20T05:00:00+00:00">20 Nov 2019, 05:00</time>
      </address>
      <p>
        <b>สยามพิวรรธน์เปิดต้นแบบองค์กรของการสร้างคุณค่าร่วมกันสู่ความยั่งยืน พร้อมเดินหน้าโครงการเพื่อสังคม Citizen of Love by Siam Piwat</b>
      </p>
      <p><b>บริษัท สยามพิวรรธน์ จำกัด </b>เจ้าของและผู้บริหารโครงการที่มีชื่อเสียงระดับโลก อาทิ สยามพารากอน สยามเซ็นเตอร์ สยามดิสคัฟเวอรี่ และหนึ่งในพันธมิตรเจ้าของ <b>“ไอคอนสยาม” เปิดวิสัยทัศน์การดำเนินธุรกิจกว่าหกทศวรรษ ที่มุ่งมั่นให้เป็นธุรกิจที่เอื้ออำนวยประโยชน์ให้กับคนจำนวนมาก และเป็นส่วนหนึ่งในการยกระดับคุณภาพชีวิตของคนไทย ที่ขับเคลื่อนด้วยการใช้กลยุทธ์ต้นแบบ “การสร้างคุณค่า สมประโยชน์ร่วมกันสู่ความยั่งยืน” </b>โดยจัดให้มีการแถลงข่าวไปเมื่อเร็วๆนี้ ณ ไอคอนลักซ์ ฮอลล์ ชั้น 1 ไอคอนสยาม</p>
      <figure>
        <img src="https://www.dailynews.co.th/admin/upload/20191120/news_imgGqWYuXT114109_533.jpg?v=20191121117?v=5336"/>
      </figure>
      <p>นางชฎาทิพ จูตระกูล <br/>ประธานเจ้าหน้าที่บริหาร กลุ่มบริษัท สยามพิวรรธน์ กล่าวว่า กว่า 60 ปี ที่บริษัทยึดมั่นทำงานร่วมกับทุกภาคส่วนในการสนับสนุนคนไทยที่มีความสามารถทั่วประเทศ ไม่ว่าจะเป็นผู้ประกอบการรายย่อยจากต่างจังหวัด ดีไซเนอร์ นักออกแบบไทยที่มีความสามารถ เยาวชน ผู้พิการ ผู้ทุพพลภาพ เด็กพิเศษ และผู้ด้อยโอกาส  เพื่อให้เขาเหล่านั้นได้มีโอกาสใช้ธุรกิจและสถานที่ของสยามพิวรรธน์เป็นเวทีของการนำเสนอสินค้าและบริการในหลากหลายประเภทด้วยความภาคภูมิใจ โดยสยามพิวรรธน์ได้สร้างความยั่งยืนใน 3 มิติคือ</p>
      <figure>
        <img src="https://www.dailynews.co.th/admin/upload/20191120/news_LUfbjvtHAZ114106_533.jpg?v=20191121117?v=8895"/>
      </figure>
      <p>มิติผู้คน<br/> ให้ความสำคัญกับการให้โอกาส ความเท่าเทียมและการสนับสนุนให้ประสบความสำเร็จ กับบุคคล 3 กลุ่ม คือ บุคคล, คนที่มีความสามารถในหลากหลายประเภท และกลุ่มผู้พิการ ผู้ทุพพลภาพ เด็กพิเศษ และผู้ด้อยโอกาส โดยใช้ศักยภาพพื้นที่ในทุกโครงการสร้างให้เกิดประโยชน์กับพวกเขาเหล่านั้น</p>
      <figure>
        <img src="https://www.dailynews.co.th/admin/upload/20191120/news_cHbwmsYueI114108_533.jpg?v=20191121117?v=1756"/>
      </figure>
      <p>มิติชุมชนสังคม<br/> มุ่งมั่นพัฒนาและสร้างคุณค่าให้กับพื้นที่โดยรอบโครงการที่เข้าไปดำเนินธุรกิจ  ทำประโยชน์ให้กับชุมชนธุรกิจที่อยู่รายล้อม  ดูแลรักษาสิ่งแวดล้อม และส่งเสริมคุณภาพชีวิตที่ดีของชุมชน  ตลอดจน สร้างพื้นที่ด้วยแนวคิด อารยสถาปัตย์ โดยสยามพิวรรธน์ถือเป็นผู้นำเรื่องการทำอารยสถาปัตย์ (Universal Design) ในอาคารอย่างครบวงจรเป็นรายแรกในวงการอสังหาริมทรัพย์และค้าปลีก เพื่ออำนวยความสะดวกให้กับผู้พิการและผู้ทุพพลภาพรวมถึงผู้สูงอายุและคนทั้งมวลให้เข้าถึงอย่างเท่าเทียม</p>
      <figure>
        <img src="https://www.dailynews.co.th/admin/upload/20191120/news_izycYiJVms114107_533.jpg?v=20191121117?v=7971"/>
      </figure>
      <p>มิติสิ่งแวดล้อม <br/>สยามพิวรรธน์เล็งเห็นถึงความสำคัญในการร่วมมือกันช่วยลดภาวะโลกร้อนอย่างต่อเนื่องโดยสยามดิสคัฟเวอรี่เป็นต้นแบบให้แนวคิดสำคัญเรื่องสิ่งแวดล้อม สร้างแรงบันดาลใจให้กับกลุ่มคนผ่านกิจกรรม นอกจากนี้ยังนำหลัก  3Rs ได้แก่ Reduce Reuse Recycle มาใช้จัดการสิ่งแวดล้อมของอาคารต่าง ๆ อย่างต่อเนื่องเป็นเวลามากกว่า 10 ปี<br/> </p>
      <figure>
        <img src="https://www.dailynews.co.th/admin/upload/20191120/news_yVdsvcEvFq114109_533.jpg?v=20191121117?v=4835"/>
      </figure>
      <p>พร้อมเดินหน้าโครงการ <b>Citizen of Love by Siam Piwat</b> การจัดกิจกรรมเพื่อให้ลูกค้า และพันธมิตรร่วมกันมอบของขวัญปีใหม่ให้กับเด็กผู้ด้อยโอกาส ด้วยการจัดทำกระเป๋าเป้ พร้อมอุปกรณ์การเรียน ใส่ความสุขและความรู้ส่งมอบให้กับเด็กนักเรียนโรงเรียนตำรวจตระเวนชายแดนจำนวน 26,500 คนจาก 218 โรงเรียนทั่วประเทศ เพื่อเป็นกำลังใจและก่อให้เกิดแรงบันดาลใจในการศึกษาอย่างมีความสุขเนื่องในโอกาสวันขึ้นปีใหม่ พุทธศักราช 2563 โดยประชาชนทั่วไปสามารถร่วมบริจาคกับโครงการได้ ณ สยามเซ็นเตอร์ ,สยามพารากอน ,สยามดิสคัฟเวอรี่  และไอคอนสยาม ตั้งแต่วันนี้จนถึง 5 มกราคม 2563<br/> </p>
    </article>
  </body>
</html>