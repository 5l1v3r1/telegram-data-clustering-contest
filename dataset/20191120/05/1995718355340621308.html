<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152568-iakyh-zvychok-varto-pozbutysia-do-30-rokiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T05:27:00+00:00"/>
    <meta property="og:title" content="Яких звичок варто позбутися до 30 років"/>
    <meta property="og:description" content="У кожного є цілі, яких вони хочуть досягти. Але інколи ті чи інші погані звички заважають нам на цьому шляху."/>
  </head>
  <body>
    <article>
      <h1>Яких звичок варто позбутися до 30 років</h1>
      <address>
        <time datetime="2019-11-20T05:27:00+00:00">20 Nov 2019, 05:27</time>
      </address>
      <p>У кожного є цілі, яких вони хочуть досягти. Але інколи ті чи інші погані звички заважають нам на цьому шляху.<br/><br/>Про це пише <a href="https://maximum.fm/5-zvichok-yakih-varto-pozbutisya-do-30-rokiv_n169830">Радіо Максимум.</a><br/><br/><b>Жити від вихідного до вихідного.</b> Плануйте на вечір після роботи щось цікаве. Заведіть хобі, зустрічайтеся з друзями, просто відверніться від комп'ютера. Тоді будні перестануть болісно тягнутися в очікуванні вихідних.<br/><br/><b>Купувати речі, які швидко застаріють.</b> Часом такий одяг ми надягаємо разів п'ять за сезон, а потім він перестає бути актуальним і припадає пилом у шафі. Краще купуйте речі, які прослужать довго.<br/><br/><b>Курити за компанію.</b> Зазвичай люди не вважають себе курцями, якщо не курять щодня. Але якщо ви робите це хоча б іноді, у вас підвищується ризик серцево-судинних захворювань і раку, не кажучи вже про такі наслідки, як неприємний запах з рота, погана шкіра і даремно витрачені гроші.<br/><br/><b>Чіплятися за дружбу.</b> Чим ближче до тридцятиріччя, тим менше зазвичай залишається друзів. Спілкування з однокласниками і одногрупниками поступово сходить нанівець, і з цим треба просто змиритися. Не звинувачуйте себе. Вкладайте більше часу і сил у стосунки з тими, хто вас цінує.<br/><br/><b>Нехтувати режимом сну.</b> Більшість людей кожен день лягає в різний час, найчастіше дуже пізно. Це погано позначається на якості сну. Виробіть відповідний вам режим і дотримуйтеся його.</p>
    </article>
  </body>
</html>