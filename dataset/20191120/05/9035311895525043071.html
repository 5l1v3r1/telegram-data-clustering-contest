<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/abde-teror-saldirilarinda-olen-kisi-sayisi-yuzde-70-oraninda-azald-asir-sag-teroru-yukseli"/>
    <meta property="og:site_name" content="euronews"/>
    <meta property="article:published_time" content="2019-11-20T05:00:54+00:00"/>
    <meta property="og:title" content="AB'de terör saldırılarında ölen kişi sayısı yüzde 70 oranında azaldı"/>
    <meta property="og:description" content="Avrupa Birliği genelinde terör saldırılarından dolayı ölen kişi sayısı yüzde 70 oranında azaldı. Aşırı sağ görüşlere bağlı terör ise dünya genelinde son üç yıldır giderek yükseliyor."/>
  </head>
  <body>
    <article>
      <h1>AB'de terör saldırılarında ölen kişi sayısı yüzde 70 oranında azaldı</h1>
      <address><time datetime="2019-11-20T05:00:54+00:00">20 Nov 2019, 05:00</time> by <a rel="author">Gülsüm Alan</a></address>
      <p>Avrupa Birliği genelinde terör saldırılarında ölen kişi sayısı yüzde 70 oranında azaldı. Aşırı sağ görüşlere bağlı terör ise dünya genelinde son üç yıldır giderek yükseliyor.</p>
      <p>Merkezi Avustralya'da bulunan Ekonomi ve Barış Enstitüsü’nün raporuna göre 2018 yılında dünya genelinde terör saldırılarında ölen kişi sayısı yüzde 15,2 oranında düşerek 15 bin 952'ye geriledi.</p>
      <p>Raporda, Avrupa'da terör ile ilgili ölümlerin yüzde 70 oranında düşüş yaşandığı, rakamların 2012 yılından bu yana en düşük seviyede olduğu ifade edildi.</p>
      <h3>"Aşırı sağ terörü giderek yükseliyor"</h3>
      <p>"Aşırı sağ görüşlere bağlı terörün" Avrupa'da ve Amerika'da son 3 yıldır giderek yükseldiği, 2018 yılında buna bağlı ölümlerin yüzde 52 oranında arttığı belirtiliyor. Raporda 2019'da da bu yükselişin devam ettiği, 77 kişinin hayatını kaybettiği belirtiliyor.</p>
      <p>Raporda, terör olaylarının küresel ekonomik etkisinin 2018'de bir önceki yıla göre yüzde 38 oranında azaldığı belirtiliyor.</p>
      <h3>"Taliban en tehlikeli terör grubu haline geldi"</h3>
      <p>Taliban'ın dünya genelinde ölüm oranlarını yüzde 71 düzeyinde artırarak İŞİD'in önüne geçerek dünyanın en tehlikeli terör grubu haline geldiği ifade ediliyor. Raporda,Taliban'ın 2018 yılında dünya genelinde ölen teröristlerin yüzden 38'inden sorumlu olduğu bilgisi yer alıyor.</p>
      <ul>
        <li>
          <a href="https://tr.euronews.com/2019/11/01/paris-teror-saldirisi-magdurlarindan-ack-mektup-bizim-icin-savasan-kurtlere-sahip-cikalim">Paris terör saldırısı mağdurlarından açık mektup: 'Bizim için savaşan' Kürtlere sahip çıkalım</a>
        </li>
        <li>
          <a href="https://tr.euronews.com/2019/10/29/29-ekim-de-eylem-haz-rl-g-nda-olduklar-iddia-edilen-isid-uyelerine-operasyon">Eylem hazırlığında oldukları iddia edilen IŞİD üyelerine operasyon</a>
        </li>
      </ul>
    </article>
  </body>
</html>