<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/luyindamada-umut-yok/haber-1023354"/>
    <meta property="og:site_name" content="Akşam"/>
    <meta property="article:published_time" content="2019-11-20T05:00:00+00:00"/>
    <meta property="og:title" content="Luyindama'da umut yok"/>
    <meta property="og:description" content="Galatasaraya milli maçlar yaramadı. Mevcut sakatların yanına yenileri de eklendi. İlk olarak tecrübeli stoperin, cuma günü oynamaması kesinleşti. Sakatlığının ne kadar süreceği ise yarın netleşecek."/>
  </head>
  <body>
    <article>
      <h1>Luyindama'da umut yok</h1>
      <h2>Galatasaraya milli maçlar yaramadı. Mevcut sakatların yanına yenileri de eklendi. İlk olarak tecrübeli stoperin, cuma günü oynamaması kesinleşti. Sakatlığının ne kadar süreceği ise yarın netleşecek.</h2>
      <address>
        <time datetime="2019-11-20T05:00:00+00:00">20 Nov 2019, 05:00</time>
      </address>
      <p>
        <b>AKŞAM</b>
      </p>
      <p>SÜPER Ligin 12. haftasında Medipol Başakşehir ile karşılaşacak olan Galatasarayda, milli takım kampında bulunan Christian Luyindamanın sakatlığı moralleri bozdu. Sarı-Kırmızılıların tecrübeli stoperi Cuma günü takımını yalnız bırakacak. Demokratik Kongo Cumhuriyetinin, Gambiya ile oynadığı karşılaşmada sakatlanan ve maçı yarıda bırakan oyuncunun sakatlığı merak edilirken Başakşehir maçında oynayamaması kesinleşti. Bu haber bütün planları bozacak.</p>
      <p>
        <b>iHTiMAL ORTADAN KALKTI</b>
      </p>
      <p>Sakatlık durumu çekilecek MR sonrası kesinleşecek olan Luyindamanın, yarın İstanbula geleceği öğrenildi. Perşembe günü İstanbula gelecek olan Luyindamanın Başakşehir maçına tek antrenmanla çıkması hafta başında planlanırken, yaşadığı sakatlık sonrasında bu ihtimal tamamen rafa kalktı. Christian Luyindamanın beklenmedik sakatlığı Galatasarayda durumu daha da kötü hale getirdi. Aslanda Muslera ve Babelin ardından Luyindama ve Leminadan da kötü haber geldi.</p>
      <p>
        <b>SON DARBE DE LEMİNADAN</b>
      </p>
      <p>Leminanın da sağ diz iç yan bağındaki zorlanma nedeniyle Başakşehir maçında oynayıp oynamayacağı belirsiz. Yapılan açıklamaya göre; Muslera bel ağrısı, Babel de sol dizindeki sıvı birikmesi sebebiyle günü tedaviyle geçirdi. Sarı-Kırmızılı takımdaki sakatlık listesi ise şöyle oluştu: Andone, Şener Özbayraklı (devreyi kapattı). Belhanda, Emre Akbaba, Radamel Falcao, (tedavileri sürüyor). Muslera, Ryan Babel, Luyindama, Lemina (belirsiz).</p>
    </article>
  </body>
</html>