<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187209/"/>
    <meta property="og:site_name" content="Janam TV"/>
    <meta property="article:published_time" content="2019-11-20T05:52:24+00:00"/>
    <meta property="og:title" content="ഭാരതരത്‌ന വീരസവര്‍ക്കര്‍ക്ക് നല്‍കാന്‍ പ്രത്യേക ശുപാര്‍ശ ആവശ്യമില്ലെന്ന് ആഭ്യന്തരവകുപ്പ്"/>
    <meta property="og:description" content="ന്യൂഡല്‍ഹി: വീരസവര്‍ക്കര്‍ക്ക് ഭാരതരത്‌ന നല്‍കുന്നതുമായി ബന്ധപ്പെട്ട് ഒരു വകുപ്പിന്റേയോ സംസ്ഥാന സര്‍ക്കാറുകളുടേയോ മറ്റ് സ്ഥാപനങ്ങളുടേയോ പ്രത്യേക ശുപാര്‍ശ"/>
  </head>
  <body>
    <article>
      <h1>ഭാരതരത്‌ന വീരസവര്‍ക്കര്‍ക്ക് നല്‍കാന്‍ പ്രത്യേക ശുപാര്‍ശ ആവശ്യമില്ലെന്ന് ആഭ്യന്തരവകുപ്പ്</h1>
      <address><time datetime="2019-11-20T05:52:24+00:00">20 Nov 2019, 05:52</time> by <a rel="author">Janam TV Web Desk</a></address>
      <p>ന്യൂഡല്‍ഹി: വീരസവര്‍ക്കര്‍ക്ക് ഭാരതരത്‌ന നല്‍കുന്നതുമായി ബന്ധപ്പെട്ട് ഒരു വകുപ്പിന്റേയോ സംസ്ഥാന സര്‍ക്കാറുകളുടേയോ മറ്റ് സ്ഥാപനങ്ങളുടേയോ പ്രത്യേക ശുപാര്‍ശ ആവശ്യമില്ലെന്ന് കേന്ദ്ര ആഭ്യന്തര വകുപ്പ്. ഭാരതരത്‌ന ആര്‍ക്കൊക്കെ നല്‍കണമെന്നതിന് സമയാസമയം കേന്ദ്രസര്‍ക്കാര്‍ തീരുമാനമെടുക്കുമെന്നും ആഭ്യന്തരവകുപ്പ് വ്യക്തമാക്കി.</p>
      <p>സവര്‍ക്കര്‍ക്ക് ഭാരതരത്‌ന നല്‍കുന്നതുമായി ബന്ധപ്പെട്ട് വിവിധ കോണുകളില്‍ നിന്ന് ദേശവിരുദ്ധപരാമര്‍ശങ്ങളടക്കം വരുന്ന പശ്ചാത്തലത്തിലാണ് പാര്‍ലമെന്റ് സമ്മേളനം ആരംഭിച്ച ദിവസം തന്നെ ആഭ്യന്തരവകുപ്പിന്റെ സഹചുമതല വഹിക്കുന്ന മന്ത്രി നിത്യാനന്ദ റായ് ലോകസഭയില്‍ മറുപടി നല്‍കിയത്. സവര്‍ക്കര്‍ക്ക് ഭാരതരത്‌ന നല്‍കുന്നതുമായി ബന്ധപ്പെട്ട് കേന്ദ്രസര്‍ക്കാര്‍ എന്തൊക്കെ നടപടികളാണ് കൈക്കൊണ്ടിട്ടുള്ളത്, എംപി മാരില്‍ ആരൊക്കെയാണ് പിന്താങ്ങിയത് എന്ന മുംബൈയില്‍ നിന്നുള്ള എംപി ഗോപാല്‍ ഷെട്ടിയുടെ ചോദ്യത്തിനാണ് റായ് വ്യക്തമായ മറുപടി നല്‍കിയത്.</p>
      <p>‘ഭാരതരത്‌ന അടക്കമുള്ള രാജ്യത്തിന്റെ പരമോന്നത ബഹുമതികള്‍ക്ക് വിവിധ മേഖലകളില്‍ നിന്ന് ഔദ്യോഗിക ശുപാര്‍ശകള്‍ സ്വീകരിക്കുന്ന പതിവുണ്ട്. എന്നാല്‍ ഏറ്റവും ഉന്നതമായ ഭാരതരത്‌നക്കായി ഇത്തവണ പ്രത്യേക ശുപാര്‍ശകളൊന്നും ആവശ്യമില്ല. വേണ്ട സമയത്ത് കേന്ദ്രസര്‍ക്കാര്‍ തീരുമാനമെടുക്കും’ റായ് വ്യക്തമാക്കി.</p>
    </article>
  </body>
</html>