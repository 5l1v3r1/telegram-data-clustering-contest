<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-man-did-this-12-times-in-pilot-uniform-the-cisf-caught-him-finally-2859171.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T05:25:25+00:00"/>
    <meta property="og:title" content="पायलट की वर्दी में 12 बार कर चुका था ये काम, CISF ने दबोचा तो हुआ खुलासा"/>
    <meta property="og:description" content="आईजीआई एयरपोर्ट पर सोमवार को लुफ्थांसा एयरलाइंस के पायलट की वर्दी में पहुंचे शख्स को सीआईएसएफ ने धरदबोचा। आरोपी राजन महबूबनी विमान में सुविधा पाने के लिए पायलट के भेष में हवाई यात्रा करता था। वह 12..."/>
  </head>
  <body>
    <article>
      <h1>पायलट की वर्दी में 12 बार कर चुका था ये काम, CISF ने दबोचा तो हुआ खुलासा</h1>
      <address><time datetime="2019-11-20T05:25:25+00:00">20 Nov 2019, 05:25</time> by <a rel="author">संवाददाता,नई दिल्ली</a></address>
      <p>आईजीआई एयरपोर्ट पर सोमवार को लुफ्थांसा एयरलाइंस के पायलट की वर्दी में पहुंचे शख्स को सीआईएसएफ ने धरदबोचा। आरोपी राजन महबूबनी विमान में सुविधा पाने के लिए पायलट के भेष में हवाई यात्रा करता था। वह 12 बार ऐसा कर चुका है।</p>
      <p>आरोपी के सामान में एक तस्वीर मिली है, जिसमें वह कर्नल की वर्दी में है। उसे अलग-अलग वेशभूषा में टिक-टॉक वीडियो बनाने का शौक हे। आईजीआई एयरपोर्ट पुलिस उपायुक्त संजय भाटिया के मुताबिक, आरोपी वसंत कुंज का रहने वाला है। वह एयरपोर्ट और विमान में यात्रियों की भीड़ से बचने, सुरक्षा जांच में समय बचाने के मकसद से ऐसा करता था। उसकी बनाई वीडियो भी देखी जा रही है। आईजीआई थाने में उसके खिलाफ केस दर्ज किया गया है। सोमवार दोपहर आरोपी फ्लाइट कैप्टन की वर्दी में कोलकाता की उड़ान पकड़ने एयरपोर्ट पर पहुंचा। टर्मिनल-3 पर उसे देखकर लुफ्थांसा एयरलाइंस के मुख्य सुरक्षा अधिकारी आदित्य सिंह पठानिया ने सीआईएसएफकर्मियों इसकी सूचना दी।</p>
      <p>पहचान पत्रभी फर्जी निकला :सीआईएसएफकर्मियों ने राजन को रोककर उससे पूछताछ की और पहचान पत्र दिखाने को कहा। उसे एयर एशिया की उड़ान से कोलकाता जाना था। आरोपी द्वारा दिखाया गया पहचान पत्र फर्जी निकला। वह पहचान पत्र उसे बैंकाक में मिला था। उसने कोलकाता से पायलट की वर्दी खरीदी थी। वह कई निजी कंपनियों में सलाहकार व प्रशिक्षक के रूप में काम कर चुका है।</p>
      <p> </p>
    </article>
  </body>
</html>