<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/miestas/vienas-po-kito-sostineje-atidaromi-nauji-moduliniai-darzeliai-nuotraukos/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T05:06:40+00:00"/>
    <meta property="og:title" content="Vienas po kito sostinėje atidaromi nauji moduliniai darželiai (nuotraukos)"/>
    <meta property="og:description" content="Pašilaičių rajone, duris atvers naujas lopšelio-darželio „Gabijėlė“ modulinis priestatas, kurį nuo gruodžio 2 d. pradės lankyti 105 mažieji vilniečiai. Naujajame  837 kv. m ploto dviejų aukštų darželyje (Gabijos  g. 1) veiks 6 grupės, edukacinės erdvės, skirtos vaikų ugdymui ir žaidimams. Taip pat įrengtos patalpos ir vaikų persirengimui, daiktų saugojimui, miegui..."/>
  </head>
  <body>
    <article>
      <h1>Vienas po kito sostinėje atidaromi nauji moduliniai darželiai (nuotraukos)</h1>
      <address><time datetime="2019-11-20T05:06:40+00:00">20 Nov 2019, 05:06</time> by <a rel="author">Made in Vilnius</a></address>
      <p>Pašilaičių rajone, duris atvers naujas lopšelio-darželio „Gabijėlė“ modulinis priestatas, kurį nuo gruodžio 2 d. pradės lankyti 105 mažieji vilniečiai.</p>
      <p>Naujajame 837 kv. m ploto dviejų aukštų darželyje (Gabijos g. 1) veiks 6 grupės, edukacinės erdvės, skirtos vaikų ugdymui ir žaidimams. Taip pat įrengtos patalpos ir vaikų persirengimui, daiktų saugojimui, miegui bei valgymui skirtos erdvės. Planuojama 45 vaikus ugdyti 2-3 metų amžiaus grupėse, 40 vaikų – 3-4 metų amžiaus grupėse ir 20 vaikų – 4-5 metų amžiaus grupėse. Įdarbinti visi reikiami pedagogai – ikimokyklinio ugdymo, meninio ugdymo, pagalbos vaikui specialistai (psichologas, logopedas, socialinis pedagogas), auklėtojų padėjėjos.</p>
      <p>„Statydami modulinius priestatus, didiname ikimokyklinio ugdymo vietų skaičių tuose miesto rajonuose, kur šiuo metu labiausiai trūksta darželių“, – sako Mero pavaduotoja Edita Tamošiūnaitė.</p>
      <p>Artimiausiu metu taip pat planuojama pradėti kitų darželių modulinių priestatų veiklą: prie lopšelių-darželių „Atžalėlės“ (Antakalnio g. 74, Antakalnyje), „Medynėlis“ (A. P. Kavoliuko g. 5, Karoliniškėse) ir „Gintarėlis“ (Didlaukio g. 35, Baltupiuose). Taip pat savivaldybė nuomojasi ir patalpas darželių veiklai vykdyti. Jau išsinuomotos patalpos Perkūnkiemyje, pradėtos patalpų nuomos procedūros Pašilaičiuose bei Pilaitėje.</p>
      <p>Tėveliai (ar globėjai), gavę pranešimą apie priskirtą vietą lopšelyje-darželyje „Gabijėlė“, kviečiami kreiptis į darželį ir patvirtinti vaiko atvykimą bei pateikti reikiamus dokumentus (vaiko gimimo liudijimo/išrašo kopiją; gydytojų pažymas (jei tokių esama). Negalintys atvykti į darželį pateikti dokumentų ir patvirtinti, kad lankys, dėl pateisinamų priežasčių (ligos, išvykę), turi apie tai pranešti lopšelio-darželio „Gabijėlė“ vadovui raštu ir informuoti apie darželio lankymo pradžią bei dokumentų pateikimo datą.</p>
      <slideshow>
        <figure>
          <img src="https://cdn3.hellovilnius.lt/wp-content/uploads/2017/11/VMS_8347-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/VMS_8343-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/VMS_8302-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/VMS_8284-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/VMS_8274-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/ZEfVJlqA_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/wt0V9C-g_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/SUp4XYzQ_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/nm-Ua-WA_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/lZbNW0Kw_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/FDMBDyuA_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/a1qxaFOA_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2017/11/3qRyShYQ_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2017/11/6jZ9Ns3A_jpeg-585x390.jpg"/>
          <figcaption>Nuotr.: Sauliaus Žiūros</figcaption>
        </figure>
      </slideshow>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>44 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/miestas/konkursas-50-tukst-eur-uz-unikalias-idejas-vilniui/"/>
        <a href="https://madeinvilnius.lt/naujienos/miestas/lukiskiu-aikstes-istatymo-projekta-prasoma-perduoti-svarstyti-svietimo-ir-mokslo-komitetui/"/>
        <a href="https://madeinvilnius.lt/naujienos/miestas/savivaldybe-atmete-plana-snipiskese-statyti-apzvalgos-boksta/"/>
        <a href="https://madeinvilnius.lt/naujienos/miestas/naujamiescio-bendruomene-kas-nutiko-per-50-tukstanciu-metu/"/>
        <a href="https://madeinvilnius.lt/naujienos/miestas/naujininkuose-planuojama-irengti-pesciuju-tuneli-po-gelezinkeliu/"/>
        <a href="https://madeinvilnius.lt/naujienos/miestas/teismas-lukiskiu-aikstes-projektas-laisves-kalva-konkursa-laimejo-teisetai/"/>
      </related>
    </article>
  </body>
</html>