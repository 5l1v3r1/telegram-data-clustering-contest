<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/120999/raport-z-rejonu.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T05:20:00+00:00"/>
    <meta property="og:title" content="Raport z rejonu"/>
    <meta property="og:description" content="„Proceder” to niepoprawna politycznie opowieść o Polsce, której filmowcy zwykle nie zauważają. O transformacji ustrojowej w rytmie gangsta rapu"/>
  </head>
  <body>
    <article>
      <h1>Raport z rejonu</h1>
      <address><time datetime="2019-11-20T05:20:00+00:00">20 Nov 2019, 05:20</time> by <a rel="author">Piotr Gociek</a></address>
      <h4>„Proceder” to niepoprawna politycznie opowieść o Polsce, której filmowcy zwykle nie zauważają. O transformacji ustrojowej w rytmie gangsta rapu</h4>
      <p>Raport z rejonów / Z których tak ciężko jest uciec” – rapuje Tomasz Chada w jednym z utworów, które słyszymy w filmie „Proceder”. A w innym precyzuje: „Niejeden na tych blokach zna nieprzespane noce / Tu kradniesz lub handlujesz, pożyczasz hajs na procent / Ziomki z ulicy latają z polskim ścierwem / Rodzice nie pytają, skąd mają biżuterię”.</p>
      <p>„Proceder” zabiera widza na wyprawę w świat, którego zwykle nie oglądamy w polskich filmach. A kiedy już, to prze-filtrowany przez wrażliwość zupełnie innego pokolenia twórców. Kiedy w 2000 r. Jacek Bromski kręcił „To ja, złodziej” o młodocianym adepcie złodziejskiego fa-chu, dla którego nie ma auta nie do ukradzenia, uderzał w tony nieco komediowe, a sam był już 54-letnim wpływowym członkiem kinowego establishmentu.</p>
      <footer>/ jfi</footer>
    </article>
  </body>
</html>