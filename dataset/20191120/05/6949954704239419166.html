<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/20/ketszaz_felett_szaguldott_a_vilag_leggyorsabb_traktora/"/>
    <meta property="og:site_name" content="totalcar"/>
    <meta property="article:published_time" content="2019-11-20T05:15:00+00:00"/>
    <meta property="og:title" content="Kétszáz felett száguldott a világ leggyorsabb traktora"/>
    <meta property="og:description" content="A hivatalos világrekordot 240 km/h fölé emelte a módosított JCB Fastrac."/>
  </head>
  <body>
    <article>
      <h1>Kétszáz felett száguldott a világ leggyorsabb traktora</h1>
      <address><time datetime="2019-11-20T05:15:00+00:00">20 Nov 2019, 05:15</time> by <a rel="author">Andróczi Balázs</a></address>
      <p>A sárga-fekete szörnyetegről <a href="https://totalcar.hu/magazin/hirek/2019/06/25/ez_a_vilag_leggyorsabb_traktora/">már a nyáron hallhattunk</a>: akkor 166,72 km/h-val száguldottak vele, ami egy ilyen öt tonnás munkagéptől eleve rekord eredménynek számított. Ám ezzel akkor nem voltak megelégedve, ezért tovább reszelték a csúcstartó traktort.</p>
      <figure>
        <img src="https://kep.cdn.indexvas.hu/1/0/2836/28362/283621/28362179_2175619_3566677cb02a4df10afe826ff9c0ebae_wm.jpg"/>
      </figure>
      <p>A tökéletesített géppel októberben újra nekifutottak a feladatnak, ami ezúttal sokkal jobb eredménnyel zárult. A JCB Fastrac és Guy Martin 217,57 k km/h-s átlagot, és 247,35 km/h-s csúcssebességet ért el.</p>
      <figure>
        <iframe src="https://www.youtube.com/embed/H8QIyVQ29-Y" width="727" height="409" data-service="Youtube" scrolling="no"/>
      </figure>
      <p>Az igazsághoz azért hozzá tartozik, hogy bár a fődarabok tényleg azonosak a sorozatgyártású JCB traktorokéval, a pilóta szerint érzésre egyáltalán nem traktorszerű. Ehhez többek közt az is hozzájárul, hogy a fokozatmentes váltót hatsebességes manuálisra cserélték, és bár a 7,2 literes dízelmotor blokkjához nem nyúltak, a teljesítményét így is sikerült 1000 lóerő fölé tornászni.</p>
    </article>
  </body>
</html>