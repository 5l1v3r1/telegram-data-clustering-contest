<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742624"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T05:31:00+00:00"/>
    <meta property="og:title" content="'วอริเออร์ส' คืนฟอร์มบุกเชือด 'กริซซ์ลีส์' ถึงถิ่น"/>
    <meta property="og:description" content="โกลเดน สเตท วอริเออร์ส คืนฟอร์มเก่งหลังแพ้มา 7 เกมติด ด้วยการบุกชนะ เมมฟิส กริซซ์ลีส์ ถึงถิ่น 114-95 คะแนน ในเกมยัดห่วง เอ็นบีเอ เช้าวันพุธที่ผ่านมา "/>
  </head>
  <body>
    <article>
      <h1>'วอริเออร์ส' คืนฟอร์มบุกเชือด 'กริซซ์ลีส์' ถึงถิ่น</h1>
      <address>
        <time datetime="2019-11-20T05:31:00+00:00">20 Nov 2019, 05:31</time>
      </address>
      <p>
        <b>โกลเดน สเตท วอริเออร์ส คืนฟอร์มเก่งหลังแพ้มา 7 เกมติด ด้วยการบุกชนะ เมมฟิส กริซซ์ลีส์ ถึงถิ่น 114-95 คะแนน ในเกมยัดห่วง เอ็นบีเอ เช้าวันพุธที่ผ่านมา </b>
      </p>
      <p>ศึกบาสเกตบอล เอ็นบีเอ ช่วงฤดูกาลปกติ เมื่อวันอังคารที่ 19 พ.ย. ที่ผ่านมา หรือตรงกับช่วงเช้าวันพุธตามเวลาประเทศไทย โกลเดน สเตท วอริเออร์ส ทีมรองแชมป์เก่า หยุดสถิติอันเลวร้ายแพ้รวดเอาไว้ที่ 7 เกมติดต่อกัน หลังบุกชนะ เมมฟิส กริซซ์ลีส์ ถึงถิ่น เฟดเอ็กซ์ฟอรัม 114-95 คะแนน โดยเกมนี้ อเล็ก เบิร์คส์ ทำ 29 แต้ม เป็นสถิติสูงสุดของเจ้าตัวในซีซั่นนี้ ขณะที่ เกล็น โรบินสัน เดอะ เธิร์ด บวกเพิ่มอีก 20 แต้ม ช่วยให้ วอริเออร์ส เพิ่มสถิติเป็นชนะ 3 แพ้ 12 แต่ยังจมบ๊วยของกลุ่มแปซิฟิก ดิวิชั่น ในสายตะวันตก ส่วน กริซซ์ลีส์ ซึ่งแพ้เป็นเกมที่ 2 ติดต่อกันนั้น ได้จาก จา โมแรนต์ การ์ดรุคกีมากสุด 20 คะแนน ส่วนสถิติของทีมอยู่ที่ชนะ 5 แพ้ 9 รั้งอันดับ 3 ของกลุ่มเซาธ์เวสต์ ดิวิชั่น ในสายตะวันตก<br/>    <br/>ผลคู่อื่น (ชื่อหลังเป็นเจ้าบ้าน) ปอร์ตแลนด์ เทรล เบลเซอร์ส แพ้ นิวออร์ลีนส์ เพลิแกนส์ 104-115, ฟีนิกซ์ วันส์ แพ้ ซาคราเมนโต คิงส์ 116-120 <br/><br/>เครดิตภาพ : AP</p>
    </article>
  </body>
</html>