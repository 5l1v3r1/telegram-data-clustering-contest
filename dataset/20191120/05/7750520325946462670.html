<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sud-areshtuvav-komp-yutery-na-60-miljoniv-gryven.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T05:40:26+00:00"/>
    <meta property="og:title" content="Суд арештував комп’ютери у Києві на 60 мільйонів гривень"/>
    <meta property="og:description" content="Суд арештував комп'ютери у Києві на 60 мільйонів гривень"/>
  </head>
  <body>
    <article>
      <h1>Суд арештував комп’ютери у Києві на 60 мільйонів гривень</h1>
      <h2>Також під арешт потрапили мобільні телефони різних виробників та моделей, аксесуари до мобільних телефонів та комп’ютерної техніки, медичні апарати та пристрої для оброблення інформації</h2>
      <address>
        <time datetime="2019-11-20T05:40:26+00:00">20 Nov 2019, 05:40</time>
      </address>
      <figure>
        <img src="https://1news.com.ua/wp-content/uploads/2019/11/1-12.jpg"/>
      </figure>
      <p>Столичний суд задовольнив клопотання прокуратури Київської області про накладення арешту на товари вартістю 59 млн грн та передачі їх в управління Агентству з розшуку та менеджменту активів (АРМА).</p>
      <p>Про це повідомляє 1NEWS.</p>
      <p>Зокрема, як зазначається в повідомленні, прокуратурою Київщини здійснюється процесуальне керівництво у кримінальному провадженні за фактом незаконного ввезення на територію України товарно-матеріальних цінностей на загальну суму майже 59 мільйонів гривень.</p>
      <p>За даними відомства, під час досудового розслідування слідчим управлінням фінансових розслідувань ГУ ДФС у Київській області на території Київської митниці ДФС виявлено та вилучено мобільні телефони різних виробників та моделей, аксесуари до мобільних телефонів та комп’ютерної техніки, медичні апарати та пристрої для оброблення інформації.</p>
      <p>Джерело: <a href="https://kobl.gp.gov.ua/ua/news.html?_m=publications&amp;_c=view&amp;_t=rec&amp;id=261326">пресслужба прокуратури Київської області</a></p>
    </article>
  </body>
</html>