<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-20T05:20:55+00:00"/>
    <meta property="og:title" content="Η Αγγελική Λάμπρη μπαίνει στις «Άγριες Μέλισσες» και φέρνει τα πάνω-κάτω"/>
    <meta property="og:description" content="Θα ενσαρκώσει τη νύφη του Νέστορα. Εχει ένα γιο 15 ετών και έχασε τον άντρα της κατά τη διάρκεια της αντιστασιακής του δράσης"/>
  </head>
  <body>
    <article>
      <h1>Η Αγγελική Λάμπρη μπαίνει στις «Άγριες Μέλισσες» και φέρνει τα πάνω-κάτω</h1>
      <h2>Θα ενσαρκώσει τη νύφη του Νέστορα. Εχει ένα γιο 15 ετών και έχασε τον άντρα της κατά τη διάρκεια της αντιστασιακής του δράσης</h2>
      <address><time datetime="2019-11-20T05:20:55+00:00">20 Nov 2019, 05:20</time> by <a rel="author">Μάρτζυ Λαζάρου</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Facebook 0</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Twitter</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">LinkedIn</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Περισσότερα</a>
        </li>
      </ul>
      <p>Eνα από τα μυστικά της επιτυχίας της σειράς εποχής του ΑΝΤ1 «Αγριες μέλισσες», που σκαρφαλώνει πολύ ψηλά στους πίνακες της Nielsen, είναι χωρίς αμφιβολία οι ταλαντούχοι ηθοποιοί που πρωταγωνιστούν. Μαρία Κίτσου, Ελλη Τρίγκου, Λεωνίδας Κακούρης, Κατερίνα Διδασκάλου, Θεοφανία Παπαθωμά, Δημήτρης Γκοτσόπουλος είναι μερικοί από αυτούς που απογειώνουν την ιστορία και καθηλώνουν το κοινό.</p>
      <p>Στο ήδη πλούσιο καστ θα προστεθεί και η ηθοποιός Αγγελική Λάμπρη, που αγαπήθηκε ιδιαίτερα από το κοινό μέσα από την κωμική σειρά του Mega «Στο παρά πέντε» ως Αγγέλα. Υποδυόμενη το ρόλο της Μάρθας, θα φέρει τα πάνω κάτω στο χωριό και θα ταράξει τις ζωές των υπόλοιπων ηρώων.</p>
      <p>Η ταλαντούχος ηθοποιός θα ενσαρκώσει τη νύφη του Νέστορα Φαναριώτη (Παύλος Ορκόπουλος), η οποία είναι χήρα. Ο άντρας της -γιος του ταξίαρχου- πέθανε κατά τη διάρκεια της αντιστασιακής του δράσης. Η Μάρθα έχει έναν γιο 15 ετών, τον Αγγελο. Δεν ξαναπαντρεύτηκε, ενώ δεν συγχώρησε ποτέ τον πεθερό της, Νέστορα, για την επιμονή του να στείλει το γιο του σε μια τόσο επικίνδυνη αποστολή. Από την άλλη μεριά, ο Νέστορας θα επιχειρήσει να αποκαταστήσει τις σχέσεις τους στα προσεχή επεισόδια.</p>
      <p>Ο Μιλτιάδης αποκαλύπτει στον Λάμπρο το μυστικό του και τον πραγματικό λόγο για τον οποίο δεν δέχεται τη σχέση του με την Ελένη. Πώς θα αντιδράσει εκείνος απέναντι στην τρομερή αυτή αλήθεια; Ο Νέστορας δείχνει καχύποπτος απέναντι στον Κυπραίο, καθώς δεν έχει πειστεί για την ενοχή της Δρόσως. Ο Δούκας βρίσκεται αντιμέτωπος με τον εκβιασμό του Κωνσταντή. Το παρελθόν συνεχίζει να τον στοιχειώνει. Τι θα γίνει, όμως, όταν η Αγορίτσα ακούσει αυτά για τα οποία κατηγορεί τον πατέρα του ο Κωνσταντής; Η Ελένη περιμένει τον Λάμπρο να πραγματοποιήσει όσα της υποσχέθηκε. Ο Λάμπρος μετά τις αποκαλύψεις του πατέρα του βρίσκεται σε μεγάλο δίλημμα για το τι θα επιλέξει να κάνει.</p>
      <p>Ο Νέστορας ανακοινώνει στο καφενείο πως θα καταθέσει ο ίδιος ένσταση για τη βιομηχανική ζώνη και η πρόθεσή του χωρίζει σε δύο στρατόπεδα το χωριό. Ο Δούκας χτυπάει άγρια τον Κωνσταντή, μπροστά στον Νικηφόρο, ο οποίος απαιτεί να μάθει το λόγο της σύγκρουσής τους. Ο Κυπραίος πείθει τη Δρόσω πως πίσω από την κλοπή των χρυσαφικών κρύβονται οι Σεβαστοί και όχι αυτός. Η ξαφνική επίσκεψη της Ελένης στο σπίτι του Νέστορα θα ακυρώσει μια κρυφή συνάντηση της Μυρσίνης με τον Κυπραίο και θα κινήσει υποψίες στην Ελένη για την παρουσία της Μυρσίνης εκεί. Η Θεοδοσία και ο Λάμπρος συναντούν τυχαία την Ελένη και η Θεοδοσία τής ζητάει συγγνώμη για την άσχημη συμπεριφορά της με σκοπό να τα ξαναβρούν, τίποτα όμως δεν πηγαίνει όπως περίμενε. Η Αγορίτσα πλησιάζει την Ανετ και της αποκαλύπτει το τρομερό μυστικό του Δούκα.</p>
      <p>
        <b>Από την έντυπη έκδοση του Ελεύθερου Τύπου  </b>
      </p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Facebook 0</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Twitter</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">LinkedIn</a>
        </li>
        <li>
          <a href="https://www.eleftherostypos.gr/cinematv/489839-i-aggeliki-lampri-mpainei-stis-agries-melisses-kai-fernei-ta-pano-kato/#">Περισσότερα</a>
        </li>
      </ul>
    </article>
  </body>
</html>