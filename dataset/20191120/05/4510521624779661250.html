<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/economie/business-international/o-comisie-siguranta-sua-cere-boeing-reproiecteze-sistemul-turbinelor-avioanele-737-ng-1_5dd4d14c5163ec42713691ed/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T05:45:31+00:00"/>
    <meta property="og:title" content="O comisie pentru siguranţă din SUA cere Boeing să reproiecteze sistemul turbinelor la toate avioanele 737 NG"/>
    <meta property="og:description" content="Comisia pentru Siguranţa Transporturilor Naţionale din SUA a cerut marţi Boeing să reproiecteze structura carcasei turbinei motoarelor pentru toate avioanele 737 NG şi să înlocuiască sistemul respectiv pentru toate avioanele existente, după un incident produs în aprilie 2019 în care o femeie a fost ucisă într-un avion al operatorului Southwest Airlines din cauza defectării unui motor în urma ruperii unei palete a turbinei, transmite Reuters."/>
  </head>
  <body>
    <article>
      <h1>O comisie pentru siguranţă din SUA cere Boeing să reproiecteze sistemul turbinelor la toate avioanele 737 NG</h1>
      <address><time datetime="2019-11-20T05:45:31+00:00">20 Nov 2019, 05:45</time> by <a rel="author">News.ro</a></address>
      <h4>Comisia pentru Siguranţa Transporturilor Naţionale din SUA a cerut marţi Boeing să reproiecteze structura carcasei turbinei motoarelor pentru toate avioanele 737 NG şi să înlocuiască sistemul respectiv pentru toate avioanele existente, după un incident produs în aprilie 2019 în care o femeie a fost ucisă într-un avion al operatorului Southwest Airlines din cauza defectării unui motor în urma ruperii unei palete a turbinei, transmite Reuters.</h4>
      <p>Potrivit comisiei, Administraţia Federală pentru Aviaţie a SUA ar trebui să ceară Boeing să stabilească punctul sau punctele de impact ale paletei elicei în carcasă şi reproiectarea structurii pentru a minimiza o defecţiune catastrofală.</p>
      <p>Comisia a investigat în 2016 defectarea motorului unui alt avion Southwest 737-700, într-un accident fatal. Incidentele ambelor zboruri au avut loc în urma desprinderii unei palete a elicei.</p>
      <p>Boeing a anunţat marţi că va lucra pentru a implementa îmbunătăţirile recomandate de comisiei, inclusiv cele de creştere a capacităţii carcasei de a rezista la un incident provocat de paleta unei elice.</p>
      <hr/>
    </article>
  </body>
</html>