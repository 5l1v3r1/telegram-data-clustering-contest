<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ygeia/proxoroun-oi-proslipseis-giatron-paramenoun-oi-epikourikoi-nees-pistoseis-sta-nosokomeia/2919396/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T05:32:09+00:00"/>
    <meta property="og:title" content="Προχωρούν οι προσλήψεις γιατρών, παραμένουν οι επικουρικοί – Νέες πιστώσεις στα Νοσοκομεία"/>
    <meta property="og:description" content="Λύση για να μην βρεθούν εκτός νοσοκομείων οι επικουρικοί γιατροί, των οποίων οι συμβάσεις λήγουν, ήρθε να δώσει το Υπουργείο Υγείας."/>
  </head>
  <body>
    <article>
      <h1>Προχωρούν οι προσλήψεις γιατρών, παραμένουν οι επικουρικοί – Νέες πιστώσεις στα Νοσοκομεία</h1>
      <h2>Λύση για να μην βρεθούν εκτός νοσοκομείων οι επικουρικοί γιατροί, των οποίων οι συμβάσεις λήγουν, ήρθε να δώσει το Υπουργείο Υγείας.</h2>
      <address><time datetime="2019-11-20T05:32:09+00:00">20 Nov 2019, 05:32</time> by <a rel="author">Newsit Newsroom</a></address>
      <p>Με απόφασή του υπουργού Υγείας, <b>Βασίλη Κικίλια,</b> 285 επικουρικοί γιατροί – οι μισθοί των οποίων μέχρι σήμερα καλύπτονταν από το Πρόγραμμα Δημοσίων Επενδύσεων (πρώην ΕΣΠΑ) και έληγαν οι συμβάσεις τους τέλος Νοεμβρίου – θα παραμείνουν για ακόμη ένα έτος. Το ίδιο θα ισχύσει και για τους επικουρικούς γιατρούς, των οποίων η θητεία λήγει τον Δεκέμβριο του 2019 και τον Ιανουάριο του 2020.</p>
      <p>Για τα παραπάνω δεσμεύτηκε ο υφυπουργός Υγείας, <b>Βασίλης Κοντοζαμάνης,</b> σε συνάντησή του με  εκπροσώπους της ΕΙΝΑΠ (Ένωσης Ιατρών Νοσοκομείων Αθήνας και Πειραιά), με αφορμή το πολύ σοβαρό πρόβλημα των ελλείψεων γιατρών στα δημόσια νοσοκομεία.</p>
      <p>Συγκεκριμένα, ο υφυπουργός Υγείας τόνισε ότι η μόνη λύση για να παραμείνουν οι επικουρικοί γιατροί για ένα ακόμη έτος -καθώς δεν υπάρχουν χρήματα μέσω του Προγράμματος Δημοσίων Επενδύσεων- είναι να δοθούν πιστώσεις στα νοσοκομεία, ώστε να προσλάβουν τον ίδιο αριθμό γιατρών. Και τόνισε και ότι στο μέλλον με τον ίδιο τρόπο θα δίνεται προτεραιότητα στις θέσεις επικουρικών, όπου υπάρχουν ήδη υπηρετούντες, ώστε αυτές οι θέσεις να μην χάνονται.</p>
      <p>Δείτε τη συνέχεια στο <a href="https://www.iatropedia.gr/eidiseis/prochoroun-oi-proslipseis-giatron-paramenoun-oi-epikourikoi-nees-pistoseis-sta-nosokomeia/124696/">iatropedia.gr</a></p>
    </article>
  </body>
</html>