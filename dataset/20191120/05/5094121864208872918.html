<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/hongkongske-skoly-znovu-otevrely-protesty-ale-zastavily-dopravu-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T05:53:00+00:00"/>
    <meta property="og:title" content="Hongkongské školy znovu otevřely. Protesty ale zastavily dopravu"/>
    <meta property="og:description" content="V Hongkongu byly dnes po šesti dnech opět otevřeny školy. Mnozí studenti ale čelili výpadkům v dopravě. V univerzitním areálu hongkongské polytechnické univerzity se mezitím drží poslední skupiny prodemokratických demonstrantů, kteří místo z obav ze zatčení odmítají opustit. Informovala o tom agentura AP. Bývalou britskou kolonií Hongkong zmítají již pátý měsíc protivládní protesty, které v posledních dnech vyvrcholily prudkými střety na polytechnické univerzitě."/>
  </head>
  <body>
    <article>
      <h1>Hongkongské školy znovu otevřely. Protesty ale zastavily dopravu</h1>
      <address><time datetime="2019-11-20T05:53:00+00:00">20 Nov 2019, 05:53</time> by <a rel="author">ČTK</a></address>
      <p>Opět otevřeny byly nyní podle AP základní a střední školy. Protesty ale na některých místech zastavily dopravu na silnicích či vlaky. Střety však byly o poznání menší než v předchozích dnech, doplnila agentura.</p>
      <figure>
        <img src="https://g.denik.cz/1/a5/na-oblehane-univerzite-v-hongkongu-zustava-jeste-stovka-studentu_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/na-oblehane-univerzite-v-hongkongu-zustava-jeste-stovka-studentu-20191119.html">Na obléhané univerzitě v Hongkongu zůstává ještě stovka studentů Přečíst článek ›</a>
      </aside>
      <p>Některé stanice vlaků zůstaly dnes uzavřeny, zavřen zůstal také důležitý most, u kterého protestující dříve zapálili automaty na mýtné. Malá skupina demonstrantů mezitím stále z obav ze zatčení odmítá opustit hongkongskou polytechnickou univerzitu.</p>
      <p>Demonstrace v Hongkongu jsou namířeny proti vládě bývalé britské kolonie, která se v roce 1997 vrátila pod čínskou správu a v současnosti je spravována podle principu jedna země, dva systémy. Ten má oblasti zaručovat demokratické zřízení a autonomní výsady. Kritici tvrdí, že Čína tyto svobody postupně omezuje, což Peking popírá.</p>
      <figure>
        <img src="https://g.denik.cz/1/bf/ctk-policie-slznym-plynem-brani-aktivistum-v-opusteni-univerzity_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/zapalne-lahve-a-slzny-plyn-policie-v-hongkongu-bojuje-se-studenty-o-univerzitu-20191118.html">Drama v Hongkongu. Desítkám studentů se podařilo utéct z univerzity Přečíst článek ›</a>
      </aside>
    </article>
  </body>
</html>