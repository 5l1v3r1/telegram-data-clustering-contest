<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/szepseg/pixie-frizurak-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-20T05:06:03+00:00"/>
    <meta property="og:title" content="10 szupernőies frizura rövid hajból, amelyekkel éveket fiatalodhatsz: kedvenc pixie fazonjaink"/>
    <meta property="og:description" content="A szexi pixie minden arcformához jól illik."/>
  </head>
  <body>
    <article>
      <h1>10 szupernőies frizura rövid hajból, amelyekkel éveket fiatalodhatsz: kedvenc pixie fazonjaink</h1>
      <h2>A szexi pixie minden arcformához jól illik.</h2>
      <address><time datetime="2019-11-20T05:06:03+00:00">20 Nov 2019, 05:06</time> by <a rel="author">Vágó Júlia</a></address>
      <p>A szexi pixie-frizura évről évre nagyobb népszerűségnek örvend, hiszen viselőjét nemcsak magabiztossággal és nőiességgel ruházza fel, de az arcformához illő fazon kiválasztásával akár éveket is fiatalodhatsz.</p>
      <p>Ez a vágás egy teljesen új szintre emeli a stílusváltást, kiemeli az egyéniséget, nem utolsósorban pedig rendkívül modern és csinos.</p>
      <h3>A legszexibb pixie fazonok</h3>
      <p>A pixie-frizura az ovális, kerek, szív- és szögletes arcúak számára is tökéletes választás lehet, a végeredmény pedig akkor lesz igazán előnyös, ha egy jó szemű és kezű fodrászra bízod magad, aki az arcformádhoz, személyiségedhez igazítja a frizurát. Kerek arcnál a nyújtás lesz az elsődleges szempont, amit réteges vágással és a tarkón megemelt tincsekkel lehet elérni, ovális fejformánál pedig fontos, hogy kerüld a fejtetőn a felfelé formázott frizurát, ami még jobban megnyújtja a pofit. Választhatsz klasszikusat, frufrusat, bobszerűt vagy akár őszes beütésű, granny stílusút is. Mutatjuk az idei év legnőiesebb és legszexibb pixie-frizuráit.</p>
      <figure>
        <img src="https://kep.index.hu/1/0/2874/28745/287459/28745927_a07b0f15b79715deeb8aca440ff4394a_wm.jpg"/>
        <figcaption>Bella Hadid lelapított, oldalra fésült pixie-frizurája rendkívül jó választás: elegáns, kifinomult és szépen kiemeli az arcot.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/2874/28745/287459/28745951_f0f781a746b5f2109ff5d34be6a0a1f6_wm.jpg"/>
        <figcaption>Az ovális archoz jól passzol a réteges vágás. Fontos, hogy a fejtetőnél ne legyen túlságosan megemelve a haj, mivel az még jobban megnyújtja az arcot. Ha vékony szálú a hajad, még inkább válaszd ezt a formát, hiszen dúsabb hatást tudsz vele elérni.<cite>Pinterest</cite></figcaption>
      </figure>
      <figure>
        <img src="https://kep.index.hu/1/0/2874/28746/287466/28746627_c3e7e17d29f76b00430b60c3cf642df8_wm.jpg"/>
        <figcaption>Az extrém rövid frufru és az oldalt meghagyott hosszú pajesz a rövid hajhoz kifejezetten jól illik. A pixie stílust Audrey Hepburn hozta divatba, de Rowan Blanchardnak is remekül áll.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/2874/28746/287460/28746079_99027619fae8987d95a0a10306a21bc4_wm.jpg"/>
        <figcaption>Mivel a pixie és a bob fazonok a mai napig uralják a trendeket, miért ne lehetne a kettőt ötvözni? Ráadásként igazán izgalmas frizurát varázsolhatsz, ha kétszínűre festeted a hajad.<cite>Pinterest</cite></figcaption>
      </figure>
      <figure>
        <img src="https://kep.index.hu/1/0/2874/28746/287461/28746101_e30a444d90925d31fab83e57a8552a54_wm.jpg"/>
        <figcaption>Ciara igazi átváltozóművész, számos fazont viselt az elmúlt időszakban, a legjellegzetesebb mind közül azonban a rétegezett pixie extra rövid frufruval. Szuper inspiráció lehet az új frizurádhoz.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/2874/28746/287461/28746135_b0d57479cf54b447d34efb85899094e5_wm.jpg"/>
        <figcaption>A pixie-frizurák gyönyörűen kiemelik a kecses nyakat és a vállakat. A frufru azoknak ajánlott, akiknek magas a homlokuk, így jó megoldás lehet az oldalt elválasztott, tépett, hosszított frufru.<cite>Pinterest</cite></figcaption>
      </figure>
      <figure>
        <img src="https://kep.index.hu/1/0/2874/28746/287463/28746381_3615db382839b492e2173d187f3abbb9_wm.jpg"/>
        <figcaption>A granny stílussal, azaz az ezüst vagy platinaszőkére festett hajjal is lehet kacérkodni, ha valami igazán különleges és vagány külsőre vágysz. Oldalra fésült pixie-ben is remekül mutat.<cite>Pinterest</cite></figcaption>
      </figure>
      <figure>
        <img src="https://kep.cdn.indexvas.hu/1/0/2874/28746/287464/28746403_52e045de71992fe095b9ea5a65f697ea_wm.jpg"/>
        <figcaption>A hajad lehet göndör, vékony vagy vastag szálú, az ezekből készült pixie-frizura könnyen kezelhető, és jól variálható.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/2874/28746/287468/28746817_70244eb09164aca88e284f1008102035_wm.jpg"/>
        <figcaption>A pixie-frizura leginkább a játékosságáról híres, lehetsz vele szexi, vagány, cuki és elegáns is. Ez a stílus megállja a helyét a lázadó tinik és a rockerek világában is.<cite>Pinterest</cite></figcaption>
      </figure>
      <figure>
        <img src="https://kep.cdn.indexvas.hu/1/0/2874/28746/287468/28746819_ed2242366f3b9dfb135cbad3725b9eaf_wm.jpg"/>
        <figcaption>Ötven felett sem kell lemondani a vagány megjelenésről és a színek használatáról, ha mindezt ízlésesen és nem túlzóan teszed. Ezzel a hosszított frufrus megoldással és egy kis ombre-festéssel <a href="https://www.retikul.hu/kencefice/fiatalito-frizurak-rovid-hajbol/">éveket letagadhatsz a korodból</a>.<cite>Pinterest</cite></figcaption>
      </figure>
      <p>
        <i>Képek: Getty Images Hungary, Pinterest.</i>
      </p>
    </article>
  </body>
</html>