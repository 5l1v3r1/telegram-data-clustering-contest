<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277241-tonan-silili-fasto-ya-tilasta-amarya-ta-cire-kayan-amarci-saboda-taba-kwanciya-da-ita.html"/>
    <meta property="og:site_name" content="Legit"/>
    <meta property="article:published_time" content="2019-11-20T05:06:32+00:00"/>
    <meta property="og:title" content="Tonan silili: Fasto ya tilasta amarya ta cire kayan amarci saboda an taba kwanciya da ita"/>
    <meta property="og:description" content="Wata budurwa ta bada labarin yadda wani fasto ya tozarta wata amarya a ranar bikinta a wata coci dake garin Uyo cikin jihar Akwa Ibom. Kamar yadda budurwar ta bada labari, lamarin ya faru ne a cocin inda ake shirin daurin auren..."/>
  </head>
  <body>
    <article>
      <h1>Tonan silili: Fasto ya tilasta amarya ta cire kayan amarci saboda an taba kwanciya da ita</h1>
      <address>
        <time datetime="2019-11-20T05:06:32+00:00">20 Nov 2019, 05:06</time>
      </address>
      <p>
        <b>- Wata budurwa ta wallafa yadda wani fasto ya tozarta amarya a ranar bikinta</b>
      </p>
      <p>
        <b>- Ya tambayeta ko an taba kwanciya da ita sai ta amsa mishi da cewa eh an taba</b>
      </p>
      <p>
        <b>- A take ya umarceta da cire farar rigar daurin auren tare da bata mai launin ruwan madara ta sanya</b>
      </p>
      <p>Wata budurwa ta bada labarin yadda wani fasto ya tozarta wata amarya a ranar bikinta a wata coci dake garin <a href="https://www.legit.ng/tag/uyo-news-today.html">Uyo</a> cikin jihar Akwa Ibom.</p>
      <p>Kamar yadda budurwar ta bada labari, lamarin ya faru ne a cocin inda ake shirin daurin auren amaryar da angonta. Faston ya tambayi amaryar ko budurwa ce, amma sai ta amsa mishi da a’a. A take kuwa faston ya bada umarnin ta cire farar rigar daurin auren tunda ba budurwa ba ce.</p>
      <p>Faston ya musanya mata da riga mai launin ruwan madara wacce ya umarceta da ta sanya saboda ba budurwa ba ce, wannan abu da Faston yayi shine karshen tozarci a wajen wannan amarya.</p>
      <p><b>KU KARANTA:</b> <a href="https://hausa.legit.ng/1277239-kwamacala-saurayi-dan-shekara-31-ya-auri-kakarsa-mai-shekaru-91.html">Kwamacala: Saurayi dan shekara 31 ya auri kakarsa mai shekaru 91</a></p>
      <p>
        <i>“Wata yarinya da na sani ta yi aure a garin Uyo cikin jihar Akwa Ibom a ranar Asabar. A gaban jama’ar da ke cocin faston ya tambayeta ko ita budurwa ce amma sai ta amsa da a’a. A take kuwa ya umarceta da cire farar rigar da ta sanya don daurin auren inda ya bata mai launin ruwan madara don ta saka.</i>
      </p>
      <p>
        <i>“A kan me fasto zai tozarta amarya kamar haka, a kuma ranar bikinta? Na tausaya mata kuma naji haushi. Haka ita kanta ta dinga dariyar yake wacce bata kai zuci ba a ranar.”</i>
      </p>
      <p>
        <b>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</b>
      </p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook</b>: <a href="https://facebook.com/legitnghausa">https://facebook.com/legitnghausa</a></p>
      <p><b>Twitter</b>: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p><b>Tuntube mu a:</b> labaranhausa@corp.legit.ng</p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>