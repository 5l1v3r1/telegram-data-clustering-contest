<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/pranzo-solidarieta-apro-onlus-raccolti-9-400-euro/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T15:28:18+00:00"/>
    <meta property="og:title" content="Pranzo di Solidarietà di Apro Onlus: raccolti 9.400 euro"/>
    <meta property="og:description" content="REGGIO EMILIA – Ammonta a ben 9.400 euro la somma raccolta domenica scorsa al termine del grande pranzo di solidarietà di Apro Onlus. Trecentoquaranta i partecipanti. Non solo volontari, ma anche tanti sostenitori e cittadini, oltre ai rappresentanti delle istituzioni. La somma raccolta servirà ad aiutare l’attività della onlus presieduta dal dottor Giovanni Fornaciari, a […]"/>
  </head>
  <body>
    <article>
      <h1>Pranzo di Solidarietà di Apro Onlus: raccolti 9.400 euro</h1>
      <address><time datetime="2019-11-20T15:28:18+00:00">20 Nov 2019, 15:28</time> by <a rel="author">Davide Bianchini</a></address>
      <p>
        <b>Sono stati 340 i partecipanti: non solo volontari, ma anche tanti sostenitori e cittadini, oltre ai rappresentanti delle istituzioni</b>
      </p>
      <p><b>REGGIO EMILIA</b> – Ammonta a ben 9.400 euro la somma raccolta domenica scorsa al termine del grande pranzo di solidarietà di Apro Onlus. Trecentoquaranta i partecipanti. Non solo volontari, ma anche tanti sostenitori e cittadini, oltre ai rappresentanti delle istituzioni. La somma raccolta servirà ad aiutare l’attività della onlus presieduta dal dottor Giovanni Fornaciari, a sostegno del progetto sul tumore del pancreas, inaugurato lo scorso anno. In questi mesi di attività, la generosità dei reggiani ha portato alla onlus 300.000 euro, 200.000 dei quali già stanziati per l’acquisto di macchinari e il supporto alle attività dei 3 reparti di riferimento dell’Associazione: la Medicina III, la Gastroenterologia ed Endoscopia Digestiva e la Radioterapia Oncologica.<br/>La buona riuscita del pranzo è stata resa possibile dagli instancabili volontari dell’Associazione, primi tra tutti i coniugi Elsa e Giuseppe Rota, Nadia e Claudio Ferrari e Adriana Fontanesi.</p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/apro-onlus-Sindaco-Vecchi-Dott-Fornaciari.jpg"/>
      </figure>
    </article>
  </body>
</html>