<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/u-knigarni-ie-vidbudetsja-lekcija-natalii-lobach-moja-babcja-vs-feminizm/"/>
    <meta property="og:site_name" content="МИГ"/>
    <meta property="article:published_time" content="2019-11-20T15:27:37+00:00"/>
    <meta property="og:title" content="У книгарні &quot;Є&quot; відбудеться лекція Наталії Лобач &quot;Моя бабця vs фемінізм&quot;"/>
    <meta property="og:description" content="Книгарня «Є» та ГО «Інсайт» запрошують на лекцію Наталії Лобач «Моя бабця vs фемінізм», яка відбудеться 21 листопада. Початок – о 18.30. Кому потрібен фемінізм? Жінкам? Чоловікам? Вам? Мені? Чи потрібен він був моїй бабусі, яка жила в країні, де «гендерна рівність» маніфестувалась гучно і на весь с"/>
  </head>
  <body>
    <article>
      <h1>У книгарні "Є" відбудеться лекція Наталії Лобач "Моя бабця vs фемінізм"</h1>
      <address><time datetime="2019-11-20T15:27:37+00:00">20 Nov 2019, 15:27</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Книгарня «Є» та ГО «Інсайт» запрошують на лекцію Наталії Лобач «Моя бабця vs фемінізм», яка відбудеться 21 листопада. Початок – о 18.30.</p>
      <p>Кому потрібен фемінізм? Жінкам? Чоловікам? Вам? Мені? Чи потрібен він був моїй бабусі, яка жила в країні, де «гендерна рівність» маніфестувалась гучно і на весь світ? Де мистецтво показувало сильних, сміливих і самодостатніх жінок. Вони керували великими підприємствами, брали на себе ініціативу і відповідальність, будували світле майбутнє тоді, коли західні жінки тільки починали виборювати свої права.</p>
      <p>То чи потрібен нам фемінізм, який розвився і набирав сили в інших контекстах, в іншій гілці історії? Яка роль фемінізму у нашому житті? І яка наша роль у фемінізмі?</p>
      <p>Поспілкуватися про це пропонує запоріжцям Наталія Лобач, регіональна координаторка ГО «Інсайт» Запоріжжя, активістка Amnesty International Ukraine, урбаністичних та правозахисних рухів.</p>
      <p>Адреса Книгарні «Є»: м. Запоріжжя пр. Соборний, 139.</p>
      <p>Тел.: (094) 885 3903.</p>
      <p>Вхід вільний.</p>
    </article>
  </body>
</html>