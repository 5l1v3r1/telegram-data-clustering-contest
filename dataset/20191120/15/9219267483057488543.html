<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391687-%d7%93%d7%99%d7%95%d7%95%d7%97-%d7%a8%d7%90%d7%a9%d7%95%d7%a0%d7%99-%d7%99%d7%94%d7%95%d7%93%d7%99-%d7%a0%d7%93%d7%a7%d7%a8-%d7%91%d7%a0%d7%99%d7%95-%d7%99%d7%95%d7%a8%d7%a7-%d7%9e%d7%a6%d7%91%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-20T15:08:11+00:00"/>
    <meta property="og:title" content="בדרך לבית הכנסת: יהודי נדקר בניו יורק, מצבו קריטי"/>
    <meta property="og:description" content="גבר חרדי, נדקר והותקף באלימות בעיירה מונסי שבמדינת ניו יורק, זאת בזמן שהיה בדרכו לתפילת שחרית בבית הכנסת המקומי. מצבו הוגדר כקריטי, והוא הועבר..."/>
  </head>
  <body>
    <article>
      <h1>בדרך לבית הכנסת: יהודי נדקר בניו יורק, מצבו קריטי</h1>
      <h2>גבר חרדי, נדקר והותקף באלימות בעיירה מונסי שבמדינת ניו יורק, זאת בזמן שהיה בדרכו לתפילת שחרית בבית הכנסת המקומי. מצבו הוגדר כקריטי, והוא הועבר לבית החולים. המשטרה פתחה בחקירה</h2>
      <address><time datetime="2019-11-20T15:08:11+00:00">20 Nov 2019, 15:08</time> by <a rel="author">, חדשות סרוגים</a></address>
      <p>חשד לפיגוע אנטישמי: כלי התקשורת בארה"ב דיווחו היום (רביעי) כי גבר חרדי כבן 30 נדקר ברחוב מיי בעיירה מונסי שבמדינת ניו יורק. מצבו של הפצוע הוגדר כקריטי, והוא הועבר לבית החולים בעיר ווסטצ'סטר הסמוכה, שם נאלץ לעבור ניתוח חירום.</p>
      <figure>
        <iframe data-src="https://twitter.com/MattSpillane/status/1197169055653867526?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>עדי ראייה סיפרו כי האירוע התרחש בפינת הרחובות מייפל אווניו והאווארד דרייב, שם נמצא בית הכנסת המקומי. לדבריהם הגבר היה בדרכו לתפילת שחרית, כשלפתע נעצרה לידו מכונית בפתאומיות וחסמה את דרכו. שני בני אדם ירדו מהרכב והחלו להכות אותו באלימות, ובהמשך דקרו אותו מספר פעמים ונמלטו מהמקום.</p>
      <p>במשטרת ניו יורק הודיעו כי פתחו בחקירת הרקע לאירוע, אך בשלב הזה הרקע לאירוע אינו ברור. מבחינת מצלמות האבטחה שהוצבו בסמוך לאזור עולה כי התוקפים נסעו מסביב לאזור בית הכנסת מספר פעמים, ככל הנראה בחיפוש אחר קרבן פוטנציאלי – וכשהבחינו בחרדי עצרו את הרכב ותקפו אותו.</p>
    </article>
  </body>
</html>