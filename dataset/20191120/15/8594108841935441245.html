<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/4-horuce-tipy-na-vianocne-darceky-od-huawei/264839"/>
    <meta property="og:site_name" content="touchIT"/>
    <meta property="article:published_time" content="2019-11-20T15:17:22+00:00"/>
    <meta property="og:title" content="4 horúce tipy na vianočné darčeky od Huawei"/>
    <meta property="og:description" content="Vianočné sviatky sa už hlásia o slovo, pravidelne ich sprevádza aj každoročná darčeková dilema. Ak si nechcete výberom darčekov pre blízkych lámať hlavu, pripravili sme štvoricu horúcich tipov. Tieto"/>
  </head>
  <body>
    <article>
      <h1>4 horúce tipy na vianočné darčeky od Huawei</h1>
      <address><time datetime="2019-11-20T15:17:22+00:00">20 Nov 2019, 15:17</time> by <a rel="author">redakcia touchIT</a></address>
      <p>
        <b>
          <b>Vianočné sviatky sa už hlásia o slovo, pravidelne ich sprevádza aj každoročná darčeková dilema. Ak si nechcete výberom darčekov pre blízkych lámať hlavu, </b>
          <b>pripravili sme štvoricu horúcich tipov. Tieto technologické novinky od Huawei potešia každého.</b>
        </b>
      </p>
      <p>
        <b>nova 5T</b>
      </p>
      <p>Nový prírastok do rodiny štýlových smartfónov od Huawei má meno nova 5T a zaujme najmä foto schopnosťami. Smartfón má až 5 objektívov, ktorým pri fotení sekunduje umelá inteligencia. Vďaka tomu dokáže rozpoznať, na čo sa jeho fotoaparát práve pozerá. Kvarteto snímačov na zadnej strane sa postará o vyladenie každého záberu ešte pred jeho zachytením – či už chcete ultra široký záber z rodinnej lyžovačky alebo detailné makro. Piaty, selfie fotoaparát je netradične umiestnený v “priestrele” v rohu obrazovky. Návykové je aj rýchle nabíjanie, ktoré doplní polovicu batérie iba za 30 minút. Túto smartfónovú novinku s výkonom a fotoaparátom hodným prémiových modelov kúpite len za 449 eur.</p>
      <p>
        <b>FreeBuds 3</b>
      </p>
      <p>Štýlové bezdrôtové slúchadlá od Huawei sú ideálnym darčekom pre milovníkov štýlu a kvalitnej hudby. Ako prvé otvorené slúchadlá totiž prinášajú inteligentné potlačenie okolitého hluku. To znamená, že si s nimi vychutnáte krištáľovo čisté tóny vašej obľúbenej hudby naozaj kdekoľvek – či sa práve nachádzate v preplnenom autobuse alebo v hlučnej reštaurácii. V balení je aj elegantné nabíjacie puzdro, s ktorým dokážu hrať na jedno nabitie až 20 hodín. Huawei FreeBuds 3 kúpite za 199 eur.</p>
      <p>
        <b>Watch GT 2</b>
      </p>
      <p>Smart hodinky Watch GT 2 namotivujú k pohybu aj počas zimy. Nájdete v nich napríklad režim osobného trénera, ktorý podporuje až 15 športov a po tréningu navrhne zlepšenia. Nechýba strážca srdcovej frekvencie a o kvalitný relax sa postará monitoring spánku, taktiež s personalizovanými návrhmi na zlepšenie. Novinkou je technológia, ktorá dokáže postrážiť hladinu stresu. Dvojtýždňová výdrž batérie na jedno nabitie len ťažko hľadá konkurenciu. Huawei Watch GT 2 na Slovensku kúpite vo väčšom aj menšom prevedení a v oboch prípadoch je na výber zo širokej ponuky športových či elegantných náramkov. Cena hodiniek je 249 eur, menšiu koženú verziu kúpite už za 229 eur.</p>
      <p>
        <b>Band 4</b>
      </p>
      <p>Jednoduché a intuitívne ovládanie robí zo športového náramku Huawei Band 4 perfektného spoločníka pre každého aktívneho človeka. Kto chce lepší spánok, ocení aj sledovanie životných funkcií. Na základe získaných dát dokáže navrhnúť možnosti pre zlepšenie kvality spánku. Náramok monitoruje aj srdcovú frekvenciu počas celého dňa, jednoducho sa nabíja a jeho batéria vydrží až 9 dní. Poteší aj možnosť vybrať si z viac ako stovky digitálnych ciferníkov. Športový náramok Band 4 sa predáva za 39,90 eur.</p>
      <related>
        <h4>Súvisiace články</h4>
        <a href="https://touchit.sk/reproduktor-lamax-street2-vykon-dizajn-a-praktickost-v-jednom-tele/264826"/>
        <a href="https://touchit.sk/alza-cz-rozvija-program-pre-firemnych-zakaznikov/264819"/>
        <a href="https://touchit.sk/brexit-v-britskych-e-shopoch-moze-prestat-nakupovat-vacsina-europanov/264816"/>
      </related>
    </article>
  </body>
</html>