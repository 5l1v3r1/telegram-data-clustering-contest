<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/messina-esplosione-fabbrica-fuochi-artificio/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T15:57:40+00:00"/>
    <meta property="og:title" content="Messina, esplosione fabbrica fuochi d’artificio: è strage"/>
    <meta property="og:description" content="Tragedia a Barcellona Pozzo di Gotto, in provincia di Messina, esplosione in una fabbrica fuochi d'artificio: è strage, il bilancio parla di 5 vittime."/>
  </head>
  <body>
    <article>
      <h1>Messina, esplosione fabbrica fuochi d’artificio: è strage</h1>
      <address><time datetime="2019-11-20T15:57:40+00:00">20 Nov 2019, 15:57</time> by <a rel="author">Gabriele M.</a></address>
      <p>
        <b>Tragedia a Barcellona Pozzo di Gotto, in provincia di Messina, esplosione in una fabbrica fuochi d’artificio: è strage, il bilancio parla di 5 vittime.</b>
      </p>
      <figure>
        <img src="https://www.viagginews.com/wp-content/uploads/2019/11/vigili-fuoco-pompieri.jpg"/>
      </figure>
      <p>Esplosione in una fabbrica di fuochi d’artificio nel Comune di Barcellona Pozzo di Gotto, in provincia di Messina. Il bilancio, secondo le fonti locali, è di 5 vittime. Il dramma in un’azienda che si trova sulle colline del comune che si affaccia sul Mar Tirreno. Sul posto ci sono carabinieri e vigili del fuoco. Sono in corso in questo momento le operazioni di spegnimento.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Esplosione in una fabbrica in provincia di Messina: la situazione</h3>
      <figure>
        <img src="https://www.viagginews.com/wp-content/uploads/2019/11/Antonia-knFF-1240x698@abc-min-min.jpg"/>
      </figure>
      <p>La deflagrazione si sarebbe verificata nel deposito delle polveri da spar. Distrutto anche il laboratorio in cui si confezionano i fuochi pirotecnici. La fabbrica che si trova in aperta campagna è andata così rapidamente in fiamme. L’incidente mortale in contrada Femminamorta, non lontano dal Comune di Merì, sempre nel Messinese. Le prime notizie parlano appunto di 5 vittime, una delle quali sarebbe una donna. Sarebbe la moglie del titolare dell’azienda.</p>
      <p>Altre notizie frammentarie parlano di una vittima e diversi dispersi. C’è ora paura per una possibile nuova esplosione, in quanto all’interno della cava adiacente il fabbricato vi sarebbe il deposito di polvere da sparo utilizzata per confezionare i giochi d’artificio. Diversi i comuni, tra cui Milazzo e la stessa Barcellona Pozzo di Gotto dove è stato avvertito il boato. Si tratterebbe della stessa fabbrica in cui 18 anni fa avvenne un episodio simile, con la morte di 3 persone. Nella notte, a causa dell’<a href="https://www.viagginews.com/2019/11/20/esplosione-negozio-feriti-6-vigili/">esplosione di un negozio a Reggio Calabria</a>, sono rimasti feriti 4 vigili del fuoco e 4 agenti di polizia.</p>
      <figure>
        <img src="https://www.viagginews.com/wp-content/uploads/2019/11/Antonia-knFF-1240x698@abc-min-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/silvia-romano-scomparsa-un-anno-ancora-viva/"/>
        <a href="https://www.viagginews.com/2019/11/20/javier-zanetti-chi-e-moglie-paula-eta-foto-vita-privata/"/>
        <a href="https://www.viagginews.com/2019/11/20/stash-chi-e-fidanzata-rossana-feola-eta-foto-vita/"/>
      </related>
    </article>
  </body>
</html>