<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/ostavki-shche-khvrchat-zaradi-vodnata-kriza-v-pernik-407203.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T15:24:47+00:00"/>
    <meta property="og:title" content="Оставки ще хвърчат заради водната криза в Перник"/>
    <meta property="og:description" content="Зам. регионалният министър Нанков е на проверка в града"/>
  </head>
  <body>
    <article>
      <h1>Оставки ще хвърчат заради водната криза в Перник</h1>
      <address><time datetime="2019-11-20T15:24:47+00:00">20 Nov 2019, 15:24</time> by <a rel="author">Редактори, сн. бТВ/Ладислав Цветков</a></address>
      <p>Пропуски в справянето с безводието и водния режим в Перник откри заместник-министърът на регионалното развитие и благоустройството Николай Нанков, който пристигна в града за среща с кмета Станислав Владимиров.</p>
      <p>Той бе категоричен, че наказани за водната криза ще има.</p>
      <p>Запитан дали ще иска оставки, той отговори с "да", без обаче да уточни дали става въпрос за управителя на ВиК-дружеството. Това ще стане ясно след срещата с кмета.</p>
      <p>Нанков е на мнение, че има и други пропуски. При предишния програмен период общината е пропуснала възможността да кандидатства за европейско финансиране за подмяна на амортизираната водопреносна мрежа. В момента се извършва ремонт и на стената на язовира.</p>
      <p>Зам.-министърът посочи, че вече е приет проект за цялостна подмяна на водопреносната мрежа на Перник през новия програмен период. За целта вече са осигурени необходимите средства.</p>
    </article>
  </body>
</html>