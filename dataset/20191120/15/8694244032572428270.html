<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268159/senatorul-pnl-daniel-cadariu-in-urma-dezbaterilor-la-care-au-participat-klaus-iohannis-si-viorica-dancila-concluzia-este-ca-nu-exista-grad-de-comparatie-intre-cei-doi-candidati-viorica-dancila-s-a-f"/>
    <meta property="og:site_name" content="NewsBucovina"/>
    <meta property="article:published_time" content="2019-11-20T15:52:30+00:00"/>
    <meta property="og:title" content="Senatorul PNL Daniel Cadariu: În urma dezbaterilor la care au participat Klaus Iohannis și Viorica Dăncilă concluzia este că nu există grad de comparație între cei doi candidați. Viorica Dăncilă s-a făcut din nou de râs"/>
    <meta property="og:description" content="Senatorul PNL de Suceava Daniel Cadariu a declarat, miercuri, într-o conferință de presă, că cele două evenimente de dezbatere de marți seara la care au participat Klaus Iohannis și Viorica Dăncilă a reieșit că nu există grad de comparație între cei doi. „În urma acestor dezbateri a reieșit diferența colosală între Klaus Iohannis și Viorica …"/>
  </head>
  <body>
    <article>
      <h1>Senatorul PNL Daniel Cadariu: În urma dezbaterilor la care au participat Klaus Iohannis și Viorica Dăncilă concluzia este că nu există grad de comparație între cei doi candidați. Viorica Dăncilă s-a făcut din nou de râs</h1>
      <address>
        <time datetime="2019-11-20T15:52:30+00:00">20 Nov 2019, 15:52</time>
      </address>
      <p>Senatorul PNL de Suceava Daniel Cadariu a declarat, miercuri, într-o conferință de presă, că cele două evenimente de dezbatere de marți seara la care au participat Klaus Iohannis și Viorica Dăncilă a reieșit că nu există grad de comparație între cei doi.</p>
      <p>„În urma acestor dezbateri a reieșit diferența colosală între Klaus Iohannis și Viorica Dăncilă”, a spus senatorul PNL.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-9-1.png"/>
      </figure>
      <p>Cadariu a apreciat că Klaus Iohannis a arătat o dată în plus că are anvergura unui președinte și a arătat pe toată perioada desfășurării evenimentului că este pregătit pentru orice situație,  fiind în antiteză cu încercarea Vioricăi Dăncilă și a PSD care au făcut o improvizație.</p>
      <p>El a spus că dialogul la care a participat Klaus Iohannis a fost unul neregizat, cu întrebări libere,  un dialog de substanță, civilizat, la nivel european.</p>
      <p>„În urma acestei dezbateri am văzut o cu totul altă față a președintelui și a candidatului Klaus Iohannis și noi, cu toții, am putut învăța în urma acestui eveniment”, a spus Cadariu.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F733622957123531%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>El a subliniat că președintele a răspuns unor serii de întrebări ale jurnaliștilor, iar la final ale celor prezenți în sală și s-a evidențiat că Klaus Iohannis este un președinte profesionist care își cunoaște temele, activitatea și atribuțiile conferite de Constituție.</p>
      <p>Dialogul a avut subiecte pe diverse teme, economie, justiție, infrastructură, și s-a evidențiat că Klaus Iohannis este un președinte care poate oferi soluții.</p>
      <p>„Este singurul care are și experiența și anvergura necesare unui președinte de țară”, a spus Cadariu.</p>
      <p>El a mai arătat că o concluzie este clară: „Nu există grad de comparație între cei doi candidați”.</p>
      <p>„Doamna Dăncilă nu a făcut decât să repete la nesfârșit clișeele din retorica PSD și a evitat în permanență răspunsurile și cu fiecare răspuns a încercat să găsească pretexte să-l atace pe Klaus Iohannis. A dovedit că nu are anvergura și pregătirea pentru o funcție de președinte de țară și a avut nevoie de sprijinul purtătorului de cuvânt al PSD”, a spus Cadariu.</p>
      <p>El consideră că Viorica Dăncilă s-a făcut din nou de râs.</p>
      <p>„PSD nu s-a schimbat și rămâne același pericol pentru România și pentru români în ceea ce privește dezvoltarea, relațiile internaționale, insistențele pentru a schimba legislația pentru a apăra clanuri mafiote”, a spus Cadariu. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268201/dan-ioan-cusnir-crede-ca-este-panica-in-primaria-suceava-dupa-anuntul-lui-vasile-rimbu-ca-va-redeveni-cetatean-al-sucevei-ar-fi-un-bun-candidat-pentru-suceava-asa-cum-a-schimbat-mentalitatea-si-fata"/>
        <a href="https://www.newsbucovina.ro/politica/268184/presedintele-psd-suceava-senatorul-ioan-stan-de-ce-viorica-dancila"/>
        <a href="https://www.newsbucovina.ro/politica/268181/usr-suceava-anunta-ca-il-sustine-pe-klaus-iohannis-in-turul-doi-dar-se-delimiteaza-de-pnl-suceava"/>
      </related>
    </article>
  </body>
</html>