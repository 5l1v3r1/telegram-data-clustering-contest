<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kalamata/kalamata-i-paidiki-parastasi-o-vasilias-o-mantis/"/>
    <meta property="og:site_name" content="ert.gr"/>
    <meta property="article:published_time" content="2019-11-20T15:26:55+00:00"/>
    <meta property="og:title" content="Καλαμάτα: Η παιδική παράσταση «Ο Βασιλιάς &amp; Ο Μάντης»."/>
    <meta property="og:description" content="Ο Σύλλογος Αποφοίτων «Μαρία Κάλλας» του Μουσικού Σχολείου Καλαμάτας, στο πλαίσιο των πολιτιστικών δραστηριοτήτων του για το 2019, κι έπειτα από την πρώτη πετυχημένη παράσταση για παιδιά που πραγματοποίησε τον περασμένο Νοέμβριο με την διασκευή της Όπερας του Τζ. Ροσίνι «Ο Κουρέας της Σεβίλλης», φέτος παρουσιάζει ένα πρωτότυπο παραμύθι γεμάτο μουσική και νοήματα για τη φιλία με τίτλο «Ο Βασιλιάς &amp; Ο Μάντης»."/>
  </head>
  <body>
    <article>
      <h1>Καλαμάτα: Η παιδική παράσταση «Ο Βασιλιάς &amp; Ο Μάντης».</h1>
      <address><time datetime="2019-11-20T15:26:55+00:00">20 Nov 2019, 15:26</time> by <a rel="author">Φιλάνθη Λάγιου</a></address>
      <p>Ο Σύλλογος Αποφοίτων «Μαρία Κάλλας» του Μουσικού Σχολείου Καλαμάτας, στο πλαίσιο των πολιτιστικών δραστηριοτήτων του για το 2019, κι έπειτα από την πρώτη πετυχημένη παράσταση για παιδιά που πραγματοποίησε τον περασμένο Νοέμβριο με την διασκευή της Όπερας του Τζ. Ροσίνι «Ο Κουρέας της Σεβίλλης», φέτος παρουσιάζει ένα πρωτότυπο παραμύθι γεμάτο μουσική και νοήματα για τη φιλία με τίτλο «Ο Βασιλιάς &amp; Ο Μάντης».</p>
      <p>Η παράσταση πραγματοποιείται σε συνδιοργάνωση με το Cafe Sol της Δημοτικής Φιλαρμονικής Καλαμάτας και θα παρουσιαστεί στο Αμφιθέατρο της Δημοτικής Φιλαρμονικής για τρεις παραστάσεις με αριθμημένες θέσεις και δελτία εισόδου 5€ (για παιδί και συνοδό.)<br/>Συγκεκριμένα, το Σάββατο (23 Νοεμβρίου) θα παρουσιαστεί μια παράσταση στις 18:00 και την Κυριακή (24 Νοεμβρίου), θα παρουσιαστούν δύο παραστάσεις, η πρώτη 18:00 και η δεύτερη 19:30.<br/>Η διάρκεια της μουσικοθεατρικής παράστασης είναι περίπου μια ώρα και οι μπορούν να το παρακολουθήσουν παιδιά από 6 έως και 99+ ετών.<br/>Τα δελτία εισόδου είναι ήδη διαθέσιμα και μπορείτε να προμηθευτείτε στο Cafe Sol (κτίριο της φιλαρμονικής,1ος όροφος) καθώς και στο βιβλιοπωλείο Bookmark (πεζόδρομος Αντωνοπούλου, κεντρική Πλατεία Καλαμάτας).<br/>Τέλος, για τηλεφωνικές κρατήσεις δελτίων εισόδου οι ενδιαφερόμενοι μπορούν να καλούν στο: 695 5933407 (ένα δελτίο εισόδου αντιστοιχεί σε ένα παιδί και έναν συνοδό).</p>
      <p>Λίγα λόγια για το έργο: (Το έργο γράφτηκε από την ομάδα του Συλλόγου Αποφοίτων)<br/>Ένας κακομαθημένος Βασιλιάς που νοιάζεται μονάχα για τον εαυτό του. Ένας μάντης – μάγος που τον αγαπά ολόκληρο το βασίλειο. Κι ένας πρωθυπουργός που τρέχει και δε φτάνει. Μπορεί άραγε η ζήλια και η κακία να μετατραπεί σε πραγματική φιλία και αγάπη; Χοροί, φαγητό, σκοτεινά μπουντρούμια , ένα μεγάλο πάρτι γενεθλίων με πολύ μουσική.</p>
      <p>Σύλλογος Αποφοίτων “’Μαρία Κάλλας” του Μουσικού Σχολείου Καλαμάτας<br/>Email: info@mariacallas.gr<br/>Site: www.mariacallas.gr<br/>Tel: (+30) 695 593 3407<br/>Fb page: Alumni Maria Callas of the Music School of Kalamata<br/>Twitter: Kalamata_Music<br/>Instagram: Maria_Callas_Alumni</p>
    </article>
  </body>
</html>