<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/366961/%e5%a8%9b%e8%81%9e/%e7%86%8a%e9%bb%9b%e7%90%b3%e5%94%94%e5%81%9a%e5%9f%8e%e5%ab%82%e6%9c%89-%e9%a3%9b%e7%94%a9%e9%83%ad%e5%af%8c%e5%9f%8e-%e9%a0%82%e8%b6%be%e9%9e%8b-plt/"/>
    <meta property="og:site_name" content="東方新地"/>
    <meta property="article:published_time" content="2019-11-20T15:44:34+00:00"/>
    <meta property="og:title" content="熊黛琳努力追仔有運行 唔做郭富城頂趾鞋即變百億新抱"/>
    <meta property="og:description" content="胞弟郭可頌結婚三年，生了對可愛到不得了的孖女（Kaylor 與Lyvia），熊黛林由"/>
  </head>
  <body>
    <article>
      <h1>熊黛琳努力追仔有運行 唔做郭富城頂趾鞋即變百億新抱</h1>
      <address><time datetime="2019-11-20T15:44:34+00:00">20 Nov 2019, 15:44</time> by <a rel="author">東方新地</a></address>
      <p><a href="https://www.orientalsunday.hk/tag/%E7%86%8A%E9%BB%9B%E6%9E%97">熊黛林</a>與<a href="https://www.orientalsunday.hk/tag/%E9%83%AD%E5%8F%AF%E7%9B%88">郭可盈</a>胞弟郭可頌結婚三年，生了對可愛到不得了的孖女（Kaylor 與Lyvia），熊黛林由<a href="https://www.orientalsunday.hk/tag/%E9%83%AD%E5%AF%8C%E5%9F%8E">郭富城</a>口中 唔啱著嘅頂趾鞋，搖身一變成為百億新抱，今時唔同往日，絕對活得比「城」好！</p>
      <h3>熊黛林母憑孖女貴生日收百萬古董鑽錶</h3>
      <p>嫁到個好老公當佢如珠如寶，熊黛林更母憑孖女貴，上月為預早慶祝熊黛林39歲生日，郭可頌安排家人飯局一齊為老婆慶生，之後又撇低孖女二人世界去瑞士旅行，暢遊當地景點，並參觀鐘錶博物館，製造無限浪漫與驚喜冧妻，而生日收到價值過百萬古董鑽錶的熊黛林，更在社交網高頻率放閃。</p>
      <figure>
        <img src="https://imgs.orientalsunday.hk/wp-content/uploads/2019/11/09_1145a_cove_p16_19_17553379465dd4e5afb8f25.jpg"/>
        <figcaption>眼結婚三年，早前熊黛林在社交網 大晒輕依老公郭可頌的合照，高調晒 愛慶祝「皮婚」。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/13_1145a_cove_p16_19_10170396315dd4e5db916e3.jpg"/>
        <figcaption>上月在港與家人提早慶祝生日後，熊黛林與郭 可頌撇甩孖女去了瑞士過二人世界，其中一日 由老公悉心安排去參觀知名品牌鐘錶博物館， 令熊黛林大開眼界。 仲收到古董鑽錶做禮物！</figcaption>
      </figure>
      <h3>老公犒賞億萬豪宅 誘熊黛林追多個仔</h3>
      <p>要為郭家開枝散葉，誕下一對孖女當然未滿足，郭可頌為犒賞老婆生多個仔，早前一家由北角老牌豪宅搬到東半山過億豪宅，與<a href="https://www.orientalsunday.hk/tag/%E6%9D%8E%E5%98%89%E6%AC%A3">李嘉欣</a>成為街坊，進駐新屋後， 熊黛林與老公感情更如魚得水，睇嚟新屋旺丁又旺財，郭太持續升呢活得比「城」好，大有機會早過前度添個男丁。</p>
      <figure>
        <img src="https://imgs.orientalsunday.hk/wp-content/uploads/2019/11/03_1145a_cove_p16_19_9866462235dd4e618a47a3.jpg"/>
        <figcaption>熊黛林上月39 歲生日，有老公及一 對孖女陪住提早慶 生，幸福滿瀉。照片 中，看到一歲半的孖女 Kaylor與Lyvia以波點 Look打扮，並束上孖 辮，非常可愛呢！</figcaption>
      </figure>
      <h3>郭可頌叻仔識投資豪宅搬超豪宅</h3>
      <p>三年前熊黛林與郭可頌訂婚後不久，即以聯名方式以1,980萬元購入北角半山珊瑚閣單位，成為他們 婚後的愛巢，該豪宅雖然飽覽全海景，但樓齡已46年，屬老牌豪宅，愛妻號郭可頌為犒賞熊黛林，想老婆與兩個女有更好的居住環境，早前全家更上一層樓，搬到東半山司徒拔道另一豪宅。</p>
      <figure>
        <img src="https://imgs.orientalsunday.hk/wp-content/uploads/2019/11/02_1145a_cove_p16_19_2511921505dd4e7d38e53e.jpg"/>
        <figcaption>熊黛林一家的新居位於司徒拔道47A，樓齡雖然唔細但保養 得非常好，單位售價過億，月租亦過十萬，唔係人人住得起。</figcaption>
      </figure>
      <p>知情者說：「Ken係叻仔嚟，投資好有眼光，佢同Lynn三年前買嘅北角豪宅都升咗好多，間屋千一呎左右，佢覺得如果再 生多個，屋企未必夠住，所以早前一家搬入司徒拔道另一豪宅，嗰度距離李嘉欣住嘅曉廬都係兩分鐘車程，鄰居非富則貴，絕對真係身份嘅象徵，對於新環境，Lynn非常之滿意，孖女亦住得好開心。」</p>
      <figure>
        <img src="https://imgs.orientalsunday.hk/wp-content/uploads/2019/11/16_1145a_cove_p16_19_12481513545dd4e6435d509.jpg"/>
        <figcaption>熊黛林升呢由北角半山進駐東半山豪宅，與李嘉欣寓所「曉廬」只相隔兩分 鐘車程，兩大美人以往曾同場出席公開活動，現在同住一區做街坊。</figcaption>
      </figure>
      <h3>邊個走寶？熊黛林唔做城嫂活得更好</h3>
      <p>嫁啱 郎如中六合彩，熊黛林即使嫁入豪門亦安份守己，不會自視過 高，最重要係佢受盡愛寵依然故我，抵佢有今日，不過點都要多謝郭富城，冇佢當日嘅嫌棄，Lynn又怎會成為百億新抱，受盡萬千寵愛呢？</p>
      <figure>
        <img src="https://imgs.orientalsunday.hk/wp-content/uploads/2019/11/04_1145a_cove_p16_19_7726276365dd4e81386748.jpg"/>
        <figcaption>熊黛林的生日飯當然唔少得奶奶與郭氏姊妹，不過二家姐郭可盈與二姊夫林文龍一家就有事未能出席。熊黛林在社交網上載慶生 相時留言：「有什麼比一家人的祝福更溫 暖？謝謝你們提前給我過生日！」</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/19_1145a_cove_p16_19_13470620985dd4e90bd85d2.jpg"/>
        <figcaption>婚後三年夫婦感情有增無減，熊黛林不時做 跟得夫人，陪郭可頌去賽車，二人又會爭取二人世界共處，周圍飛去旅行。</figcaption>
      </figure>
    </article>
  </body>
</html>