<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/collegio-plastic-free-219610"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T15:00:50+00:00"/>
    <meta property="og:title" content="Il collegio plastic free"/>
    <meta property="og:description" content="ODERZO - Il Collegio Brandolini di Oderzo dal 2020 diventerà &quot;riciclone&quot; e &quot;plastic free&quot;."/>
  </head>
  <body>
    <article>
      <h1>Il collegio plastic free</h1>
      <h2>Quando gli allievi diventano ricicloni</h2>
      <address><time datetime="2019-11-20T15:00:50+00:00">20 Nov 2019, 15:00</time> by <a rel="author" href="http://oggitreviso.it/archivio/news/giornalista/19851" target="_blank">Alberta Bellussi</a></address>
      <p><b>ODERZO</b> - Il Collegio <b>Brandolini di Oderzo</b> dal 2020 diventerà "riciclone" e "plastic free".<br/><br/>“Impegni concreti di tutti per prenderci cura della nostra casa comune e per dire, con i fatti, come San Francesco: “Laudato si’, mi’ Signore, per sora nostra madre Terra!” -afferma il direttore della scuola <b>don Massimo Rocchi </b>- il tema del rispetto della natura e dei cambi climatici non può non riguardare tutti.<br/><br/>Oltre le proteste e i facili proclami quello che conta è l’agire vero e quotidiano. In questa direzione si è mosso il Brandolini, con conferenze svolte con gli allievi nei giorni delle manifestazioni e con il lancio di idee concrete che con il nuovo anno verranno concretizzate. Ci vorranno<b> alcune settimane per sistemare tutto</b> e creare la giusta organizzazione e non mancheranno difficoltà ma noi ci crediamo ai fatti”.<br/><br/>La prima idea è il progetto <b>Rifiuti-amo</b>, elaborato dagli allievi del liceo insieme alle insegnanti di scienze, dove, in collaborazione con la Savno, verranno dotate tutte le aule, i corridoi, i cortili, di contenitori omologati per la raccolta differenziata, questa usanza era già consolidata. l’aspetto più interessante è che saranno coinvolti tutti gli studenti, attraverso lezioni apposite per maturare atteggiamenti volti alla diminuzione dello spreco, contribuendo alla raccolta differenziata.<br/><br/>Il progetto è collettivo: vuole coinvolgere gli studenti della<b> primaria, della secondaria di primo e di secondo grado</b>, le loro famiglie, il personale docente e il personale ATA.<br/><br/>I ragazzi saranno protagonisti attivi del progetto: dovranno occuparsi dei cestini della loro classe, svuotandoli nei bidoni di raccolta. Tutto questo per fare cultura, maturare in sé stessi conoscenze e competenze da portare poi nelle proprie case e nella propria realtà di vita, per uno stile che resti nel tempo. Le classi della scuola primaria sono dotate di scopettina e palettina, a misura di bimbo, per insegnare a vivere in un ambiente pulito.<br/><br/>La seconda idea è quella degli <b>erogatori di acqua</b>, per eliminare le bottiglie di plastica monouso e la promozione di<b> borracce di istituto</b>. Verranno proposte agli allievi, ma anche ai familiari, per promuovere la cultura di ri-uso ed eliminare gradualmente la plastica monouso, come già è già stato fatto nel campeggio la scorsa estate.</p>
      <related>
        <h4>Dello stesso argomento</h4>
        <a href="http://oggitreviso.it/gli-studenti-del-brandolini-rota-di-oderzo-premiati-regione-203080"/>
        <a href="http://oggitreviso.it/piave-golena-al-lavoro-anche-gli-studenti-197584"/>
        <a href="http://oggitreviso.it/lavori-al-nuovo-semaforo-zona-brandolini-191020"/>
        <a href="http://oggitreviso.it/richiedenti-asilo-scuola-diventare-panettieri-180482"/>
        <a href="http://oggitreviso.it/rubano-casa-del-consigliere-149168"/>
        <a href="http://oggitreviso.it/studenti-di-oderzo-ricercatori-un-giorno-127779"/>
        <a href="http://oggitreviso.it/esperimento-spaziale-oderzo-112584"/>
        <a href="http://oggitreviso.it/classe-opitergina-premiata-roma-88848"/>
        <a href="http://oggitreviso.it/vittorino-andreoli-gioved%C3%AC-oderzo-75285"/>
        <a href="http://oggitreviso.it/colpo-da-diecimila-euro-alla-pizzeria-mama-di-oderzo-57429"/>
      </related>
    </article>
  </body>
</html>