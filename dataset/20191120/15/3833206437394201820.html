<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Blagotvoritelen-obyad-v-Trakiya-za-Denya-na-hristiyanskoto-semeistvo-915456"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T15:34:00+00:00"/>
    <meta property="og:title" content="Благотворителен обяд в &quot;Тракия&quot; за Деня на християнското семейство"/>
    <meta property="og:description" content="Благотворителен обяд по повод Деня на християнското семейство и православната младеж организират утр..."/>
  </head>
  <body>
    <article>
      <h1>Благотворителен обяд в "Тракия" за Деня на християнското семейство</h1>
      <address>
        <time datetime="2019-11-20T15:34:00+00:00">20 Nov 2019, 15:34</time>
      </address>
      <p>Благотворителен обяд по повод Деня на християнското семейство и православната младеж организират утре – 21.11.2019 г., в район "Тракия". От 11.30 часа пред храм "Свето Преображение Господне" ще бъдат раздадени около 300 порции риба.</p>
      <p>Инициативата е традиционна за района и се провежда на всички големи християнски празници по идея на кмета на "Тракия" <a href="https://www.plovdiv24.bg/novini/persons/4501.html">Костадин Димитров</a>. Тя среща подкрепата на много местни компании и организации. </p>
      <p>Тържествено честване на Деня на християнското семейство и младеж ще се състои от 10,00 часа в кметството в "Тракия" на бул. "Освобождение" 63. Събитието е организирано от районната администрация съвместно с дирекция "Социална политика" на община Пловдив и читалище "Младост-1983". Участие в него ще вземат девическа хорова формация "Евмолпея" с диригент Алия Хансе, клавирен съпровод д-р Борис Мирчев.</p>
    </article>
  </body>
</html>