<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/meghan-markle-denunciato-tabloid-inglesi/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T15:50:26+00:00"/>
    <meta property="og:title" content="Meghan Markle: ecco perché ha denunciato i tabloid inglesi"/>
    <meta property="og:description" content="Svelate le motivazioni che hanno spinto Meghan Markle a denunciare i tabloid inglesi. Ecco quello che è accaduto nelle ultime settimane."/>
  </head>
  <body>
    <article>
      <h1>Meghan Markle: ecco perché ha denunciato i tabloid inglesi</h1>
      <address><time datetime="2019-11-20T15:50:26+00:00">20 Nov 2019, 15:50</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Svelate le motivazioni che hanno spinto Meghan Markle a denunciare i tabloid inglesi</h3>
      <p>Ancora una volta protagonista indiscussa del gossip mondiale è <b>Meghan Markle</b>, che torna a far parlare di sé dopo gli eventi delle ultime settimane. Nell’ultimo periodo, infatti, la <b>Duchessa di Sussex</b> è al centro del pettegolezzo, per via di alcune dichiarazioni rilasciate in merito alla stressante vita di palazzo. A fare da spalla all’ex attrice c’è suo marito, il <b>Principe Harry</b>, che ha condiviso le parole della sua consorte. I due sembrerebbero così essere rimasti soli, <a href="https://www.novella2000.it/harry-e-meghan-natale-america-regina-elisabetta/">al punto da decidere di trascorrere le festività in America, lontani da Buckingham Palace</a>. Nel mentre la <b>Markle</b> sta anche portando avanti la sua battaglia contro i <b>tabloid inglesi</b>, che lei stessa ha <b>denunciato</b> da qualche settimana. Ma cosa sarà accaduto e cosa ha portato <b>Meghan</b> a spingersi così oltre? Scopriamo insieme tutte le motivazioni della <b>Duchessa</b>.</p>
      <p>Come è ben noto, ad inizio anno il <i>Mail on Sunday</i> ha pubblicato una lettera privata che <b>Meghan Markle</b> aveva scritto a suo padre <b>Thomas</b>, finendo al centro del gossip. A quel punto, infastidita per la violazione della sua privacy, la <b>Duchessa di Sussex</b> e suo marito hanno deciso di <b>denunciare</b> i <b>tabloid inglesi</b>, portando così avanti un’azione legale che ancora oggi non pare essersi conclusa. Nel mentre la coppia sta cercando di tenere a bada le tensioni col resto della famiglia, nonostante pare che la <b>Regina Elisabetta</b> abbia fatto dei passi verso suo nipote e sua moglie. Anche <a href="https://www.novella2000.it/kate-middleton-meghan-markle-riavvicinamento/">la stessa <b>Kate Middleton</b> sta cercando di riconciliarsi con <b>Meghan</b>, a seguito dello screzio che ha visto protagonisti <b>Harry</b> e <b>William</b></a>, e pare che a poco a poco stai tornando il sereno a <a href="https://www.instagram.com/theroyalfamily/?hl=it">palazzo</a>.</p>
      <p>Nel mentre, qualche ora fa sono stati svelati tutti i motivi che hanno spinto <b>Meghan Markle</b> a <b>denunciare</b> i <b>tabloid inglesi</b>. Vediamo tutto quello che è accaduto, e perché la <b>Duchessa di Sussex</b> è così adirata.</p>
      <h3>Ecco perché Meghan Markle ha denunciato i tabloid inglesi</h3>
      <p>Proprio in questi giorni sta proseguendo la battaglia legale che <b>Meghan Markle</b> sta portando avanti contro i <b>tabloid inglesi</b>. <i>People</i> è così venuto in possesso di alcuni documenti che gli avvocati hanno presentato in tribunale, sui quali si può intuire perché la <b>Duchessa</b> abbia voluto <b>denunciare</b> il <i>Mail on Sunday</i>. Come riportato sul sito il primo grande motivo, come già sappiamo, è la pubblicazione illecita della lettera che <b>Meghan</b> ha inviato a suo padre <b>Thomas</b>, che ha fatto a lungo discutere. Lo scritto, tuttavia, era del tutto personale. Come se non bastasse pare che mancassero diversi paragrafi, che dimostrerebbero la preoccupazione della <b>Markle</b> per suo padre, essendo stato a lungo sfruttato dai <b>tabloid</b>.</p>
      <p>Per di più pare anche che sia stata la stessa ex attrice americana a chiedere a <b>Thomas</b>, sempre per proteggerlo, di non presentarsi al suo matrimonio. Ciò nonostante l’uomo sarebbe stato il benvenuto se avesse voluto partecipare all’evento. Un’altra motivazione che ha spinto <b>Meghan Markle</b> a <b>denunciare</b> i <b>tabloid inglesi</b> riguarda le speculazioni riguardo la ristrutturazione di Frogmore Cottage, residenza ufficiale del <b>Duca</b> e della <b>Duchessa</b>. Stando a quanto riportato, infatti, era sembrato che la coppia avesse speso migliaia di sterline per far si che tutto fosse perfetto, senza avere però nessuna prova in merito.</p>
      <p>Infine l’ultimo motivo che ha spinto <b>Meghan Markle</b> ad un’azione legale sono stati i gossip sulla madre della <b>Duchessa</b>, <b>Doria</b>. Stando ai rumor quest’ultima non sarebbe stata invitata al baby shower che l’ex attrice ha tenuto un mese prima della nascita di suo figlio <b>Archie</b>. La notizia, tuttavia, come precisato, si è rivelata essere del tutto infondata. La madre di <b>Meghan</b> era infatti assente per motivi di lavoro. Infine, sempre secondo i pettegolezzi, all’evento sarebbero state invitate solo persone di un certo spessore, mentre sarebbero mancate le migliori amiche della <b>Markle</b>. Anche questa notizia, però, non si è rivelata essere veritiera. Come si concluderà a questo punto la battaglia della <b>Duchessa</b> contro i <b>tabloid inglesi</b>? Rimaniamo in attesa di news.</p>
      <related>
        <a href="https://www.novella2000.it/il-collegio-4-gabriele-montuori-commenta-espulsione-claudia-dorelfi/"/>
        <a href="https://www.novella2000.it/tiziano-ferro-contro-fedez-bullismo/"/>
        <a href="https://www.novella2000.it/giulia-de-lellis-affari-andrea-iannone/"/>
      </related>
    </article>
  </body>
</html>