<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kinos-superman-nem-volt-eleg-jo-formaban-ahhoz-hogy-james-bond-legyen/187000"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Kínos: Superman nem volt elég jó formában ahhoz, hogy James Bond legyen"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kínos: Superman nem volt elég jó formában ahhoz, hogy James Bond legyen</mark>
      </h1>
      <address><time datetime="2019-11-20T15:00:00+00:00">20 Nov 2019, 15:00</time> by <a rel="author">Bors</a></address>
      <p>Ki gondolta volna, hogy az a férfi, aki elég jó volt az Acélember szerepére, túl puhánynak bizonyult, hogy James Bond bőrébe bújjon. Pedig pont ez történt. Henry Cavill - évekkel azelőtt, hogy Superman lehetett - jelentkezett James Bond szerepére, de végül nem rá esett a választás, mert itt-ott pufinak, hurkásnak bizonyult.</p>
      <figure>
        <img src="http://media.borsonline.hu/cikk/20/192605/big-lead/650x360/2029592_000-17v24x.jpg"/>
        <figcaption>Cavill számos akciófilmben szerepelt a sikertelen Bond-meghallgatás óta. Megküzdött Tom Cruise-zal a legutóbbi Mission Impossible-epizódban, de Superman köpenyét is magára öltötte © AFP</figcaption>
      </figure>
      <p>“Jobban is felkészülhettem volna” - emlékezett vissza a Men’s Health magazinnak kétezres válogatásra a színész, hozzátéve: akkoriban még nem igazán tudta, hogyan kell diétázni és edzeni. A tesztfelvételen egyébként egy törölközőben kellett kisétálnia a fürdőszobából - megidézve Sean Connery 007-es ügynökét - ám a rendező, Martin Campbell nem volt elájulva az alakjától.</p>
      <p>A szuperkém szerepe akkor Daniel Craignél landolt - aki a soron következő, 25. Bond-film után szándékozik átadni a szerepet valaki másnak. Talán Cavill ismét próbálkozhatna - az alakja most már megvan hozzá...</p>
    </article>
  </body>
</html>