<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/google-news-e-trends-ecco-come-essere-sempre-aggiornati-sulle-ultime-notizie-627170"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T15:30:19+00:00"/>
    <meta property="og:title" content="Google News e Trends: ecco come essere sempre aggiornati sulle ultime notizie"/>
    <meta property="og:description" content="Google ha ideato, nel corso del tempo, due strumenti per rimanere sempre sul pezzo. Ecco come utilizzarli al meglio e non perdere neanche una notizia"/>
  </head>
  <body>
    <article>
      <h1>Google News e Trends: ecco come essere sempre aggiornati sulle ultime notizie</h1>
      <h2>Google ha ideato, nel corso del tempo, due strumenti per rimanere sempre sul pezzo. Ecco come utilizzarli al meglio e non perdere neanche una notizia</h2>
      <address><time datetime="2019-11-20T15:30:19+00:00">20 Nov 2019, 15:30</time> by <a rel="author">Paola Carioti</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_38_5798772064.jpg"/>
      </figure>
      <p>Nel corso del tempo <b>Google</b>, colosso del settore tecnologico, ha saputo collaudare diversi servizi finalizzati alla fidelizzazione degli utenti. Dilettevoli per diversi meriti, semplici da imparare e soprattutto facili da utilizzare, i servizi di cui stiamo parlando sono disponibili pressochè su<a href="https://www.tecnoandroid.it/2019/11/03/google-maps-ce-un-serio-pericolo-per-tutti-gli-utenti-android-618521"> tutti gli smartphone</a> marchiati Android.</p>
      <p>Per garantire agli utenti di soddisfare ogni loro necessità e colmare la loro sete di sapere, quindi, l’azienda americana ha messo a punto due strumenti molto interessanti che restano vitali per chi ama rimanere al passo con le ultime notizie.</p>
      <h3>Google News e Google Trends: ecco come utilizzare questi due strumenti per non perdersi neanche una notizia</h3>
      <p>Il primo servizio su cui ci concentriamo è <b>Google News.</b> Per comprendere cosa questo strumento sia lo si può intendere come un grande quotidiano racchiuso in una semplice pagina web. In quest’ultima, quindi, è possibile identificare tutte le notizie più recenti e dell’ultima ora. Tutti gli utenti che la utilizzano possono  beneficiare di una navigazione (in merito slle notizie) molto vasta e generale dei principali argomenti o, in tal caso,  decidere di specializzarsi su una sezione specifica e dedicare la propria attenzione unicamente a codesta (alcuni esempi lampanti sono le macroaree “<i>scienza e tecnologia</i>“, “<i>politica</i>“, “<i>economia”</i>).</p>
      <p>Attraverso gli ultimi aggiornamenti, inoltre, News ha introdotto  al suo interno due possibilità di navigazione:</p>
      <ul>
        <li><b>Newscasts:</b> consente agli utenti di visualizzare l’intera copertura di notizie e media relativi ad uno specifico argomento; all’interno di questa modalità è disponibile l’opzione<b> “Copertura totale”  </b>attraverso la quale è possibile visualizzare tutte le fonti d’informazione, così da poter confrontare la stessa notizia con tutte le possibili alternative.</li>
      </ul>
      <ul>
        <li><b>NewsStand</b>, invece, permette di leggere le news scelte dalle fonti reputate come le più affidabili.</li>
      </ul>
      <p>L’altro strumento che Google ha introdotto negli ultimi anni, invece, è <b>Google Trends. </b>A differenza del primo, questo altro strumento non è che un semplice raggruppatore di statistiche che valuta in tempo reale quali sono le parole chiavi o le notizie più ricercate del momento.</p>
    </article>
  </body>
</html>