<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/gensek-nato-zaklikav-soyuznikiv-v-povniy-miri-dopomagati-ukrayini-i-gruziyi-330321_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T15:46:00+00:00"/>
    <meta property="og:title" content="Генсек НАТО закликав союзників в повній мірі допомагати Україні і Грузії"/>
    <meta property="og:description" content="Столтенберг заявив про співробітництво НАТО з військово-морськими силами Грузії та України."/>
  </head>
  <body>
    <article>
      <h1>Генсек НАТО закликав союзників в повній мірі допомагати Україні і Грузії</h1>
      <h2>Столтенберг заявив про співробітництво НАТО з військово-морськими силами Грузії та України.</h2>
      <address>
        <time datetime="2019-11-20T15:46:00+00:00">20 Nov 2019, 15:46</time>
      </address>
      <p><a href="https://dt.ua/WORLD/nato-ne-dopustit-povtorennya-krimskogo-scenariyu-stoltenberg-330294_.html"><b>Генеральний секретар НАТО</b></a> Єнс Столтенберг закликав країни Альянсу надавати належну підтримку країнам Чорноморського регіону, зокрема, Україні та Грузії. Він підкреслив, що НАТО підтримує Грузію в її прагненні стати членом Північноатлантичного альянсу, і відзначив допомогу альянсу в зміцненні системи оборони Грузії.</p>
      <p>"Ми є партнерами з Грузією і Україною в Чорноморському регіоні. Ми закликаємо союзників виділяти необхідні ресурси, кадри, для того, щоб бути впевненими - ми надаємо більше практичної допомоги (Україні та Грузії)", - заявив Столтенберг перед зустріччю глав дипломатії країн-членів НАТО.</p>
      <p>Крім того, Столтенберг заявив про співробітництво НАТО з військово-морськими силами Грузії та України.</p>
      <p>Раніше віцепрем'єр-міністр з питань європейської та євроатлантичної інтеграції <a href="https://dt.ua/ECONOMICS/za-p-yat-rokiv-ukrayina-vidpovidatime-kriteriyam-chlenstva-u-yes-vice-prem-yer-kuleba-328812_.html"><b>Дмитро Кулеба</b></a> заявляв, що Україна стане членом НАТО раніше, ніж вступить в Європейський союз.</p>
      <p>Як заявляв Кулеба, <a href="https://dt.ua/POLITICS/ukrayina-ne-bude-podavati-povtornu-zayavku-na-otrimannya-planu-diy-schodo-chlenstva-v-nato-kuleba-327868_.html"><b>українська сторона не подаватиме заявку на отримання Плану дій щодо членства в НАТО</b></a>, оскільки вже подала такий документ у 2008 році. Він також повідомив, що українська сторона просить НАТО <a href="https://dt.ua/POLITICS/ukrayina-prosit-u-nato-status-uchasnika-partnerstva-rozshirenih-mozhlivostey-kuleba-328136_.html"><b>надати їй статус учасника партнерства розширених можливостей</b></a>.</p>
      <p>У свою чергу, генсек НАТО Єнс Столтенберг розповів, що в рамках відносин України і Альянсу <a href="https://dt.ua/POLITICS/nato-zapuskaye-novu-iniciativu-z-metoyu-ob-yednati-vsyu-spivpracyu-z-ukrayinoyu-327877_.html"><b>буде запущено нову ініціативу, націлену на об'єднання всіх існуючих форматів співпраці.</b></a></p>
      <p>Детальніше про те, як Україна і НАТО вирішили провести ребрендінг програми співпраці, читайте в статті <b>Володимира Кравченка</b> "<a href="https://dt.ua/international/stariy-tovar-u-noviy-obgortci-328207_.html"><b>Старий товар у новій обгортці</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>