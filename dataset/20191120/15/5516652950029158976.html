<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426153/diplo-ekane-o-akoysilaos"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T15:13:18+00:00"/>
    <meta property="og:title" content="«Διπλό» έκανε ο Ακουσίλαος"/>
    <meta property="og:description" content="Τη νίκη με σκορ με 3 – 2 σε βάρος του Πολυβώτη μέσα στη Νίσυρο πανηγύρισε χθες ο Ακουσίλαος. Με το παιχνίδι αυτό ολοκληρώθηκε η 5η αγωνιστική της Β’ Κατηγορίας (1ος όμιλος) και η ομάδα των Φανών ανέβηκε στην 6η θέση της βαθμολογίας έχοντας πλέον έξι βαθμούς σε τέσσερα παιχνίδια που έχει δώσει μέχρι τώρα."/>
  </head>
  <body>
    <article>
      <h1>«Διπλό» έκανε ο Ακουσίλαος</h1>
      <h2>Πέρασε νικηφόρα από τη Νίσυρο επικρατώντας του τοπικού Πολυβώτη με 3 – 2</h2>
      <address>
        <time datetime="2019-11-20T15:13:18+00:00">20 Nov 2019, 15:13</time>
      </address>
      <p>
        <b>Τη νίκη με σκορ με 3 – 2 σε βάρος του Πολυβώτη μέσα στη Νίσυρο πανηγύρισε χθες ο Ακουσίλαος. Με το παιχνίδι αυτό ολοκληρώθηκε η 5η αγωνιστική της Β’ Κατηγορίας (1ος όμιλος) και η ομάδα των Φανών ανέβηκε στην 6η θέση της βαθμολογίας έχοντας πλέον έξι βαθμούς σε τέσσερα παιχνίδια που έχει δώσει μέχρι τώρα.</b>
      </p>
      <p>Η ομάδα του Σάββα Καραβόλια πήγε πολύ καλά στο πρώτο ημίχρονο, διάστημα κατά το οποίο κυριάρχησε στον αγωνιστικό χώρο και επέβαλλε τον δικό τους ρυθμό σε όλη τη διάρκεια. Δεν είναι τυχαίο το ότι κατάφερε να πετύχει και τα τρία της τέρματα και να βάλει γερά τις βάσεις για να πάρει το «τρίποντο». Απόρροια του ότι οι φιλοξενούμενοι μπήκαν πολύ δυνατά είναι το άνοιγμα του σκορ μόλις στο 2’ με τον Καβουκλή ( 0 – 1). Στο 15’ ο Ατσίδης έκανε το 0 – 2 και στο 40’ ο Παπακωνσταντίνου ανέβασε και άλλο τον δείκτη του σκορ ( 0 – 3), δίνοντας ξεκάθαρο προβάδισμα στην ομάδα του από τα πρώτα 45 λεπτά.</p>
      <p>Στην επανάληψη οι γηπεδούχοι μπήκαν πιο δυνατά και για είκοσι περίπου λεπτά επέβαλλαν τον δικό τους ρυθμό προσπαθώντας να μπουν ξανά στο παιχνίδι. Στο 47’ μείωσαν σε 3 – 1 με τον Γιάννη Σφακιανό και στο 80’ ο Μιχάλης Ψαράς πέτυχε το 3 – 2 βάζοντας κατά κάποιο τρόπο «φωτιά» στον αγώνα.</p>
      <p>Στα τελευταία δέκα λεπτά οι γηπεδούχοι προσπάθησαν να αυξήσουν και άλλο την πίεση τους χωρίς ωστόσο να καταφέρουν να πετύχουν κάτι σε αντίθεση με τον Ακουσίλαο που έχασε μια σημαντική ευκαιρία με τον Ατσίδη για να πετύχει και τέταρτο τέρμα και να «καθαρίσει» πιο άνετα το παιχνίδι.</p>
    </article>
  </body>
</html>