<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622538/%D9%85%D8%B3%DA%A9%D9%88-%D8%A7%D9%81%D8%B2%D8%A7%DB%8C%D8%B4-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%D8%AA%D8%B4%D8%AF%DB%8C%D8%AF-%D8%AA%D9%86%D8%B4-%D8%AF%D8%B1-%D9%85%D9%86%D8%B7%D9%82%D9%87-%D9%85%DB%8C%E2%80%8C%D8%A7%D9%86%D8%AC%D8%A7%D9%85%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T15:14:00+00:00"/>
    <meta property="og:title" content="مسکو: افزایش نیروهای آمریکایی در عربستان به تشدید تنش در منطقه می‌انجامد"/>
    <meta property="og:description" content="معاون وزیر خارجه روسیه اعلام کرد، تصمیم آمریکا برای افزایش تعداد نیروهایش در عربستان به تشدید تنش در منطقه می‌انجامد."/>
  </head>
  <body>
    <article>
      <h1>مسکو: افزایش نیروهای آمریکایی در عربستان به تشدید تنش در منطقه می‌انجامد</h1>
      <address>
        <time datetime="2019-11-20T15:14:00+00:00">20 Nov 2019, 15:14</time>
      </address>
      <p>
        <i>معاون وزیر خارجه روسیه اعلام کرد، تصمیم آمریکا برای افزایش تعداد نیروهایش در عربستان به تشدید تنش در منطقه می‌انجامد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از خبرگزاری اسپوتنیک، میخائیل بوگدانف، معاون وزیر خارجه روسیه در واکنش به بیانیه دونالد ترامپ، رئیس جمهوری آمریکا درخصوص اعزام نیروهای نظامی به عربستان خاطرنشان کرد: آمریکا تعداد نیروهایش را در عربستان به ۳ هزار نظامی طی هفته‌های آتی افزایش خواهد داد و این اقدام تنها به افزایش تنش‌ها در منطقه دامن می‌زند.</p>
      <p>پیشتر رئیس جمهور آمریکا در نامه‌ای به کنگره درخصوص اعزام نیرو به عربستان گفت: این نیروهای اضافی شامل ناوگان اعزامی هوایی برای حمایت از عملیات جنگنده‌های آمریکایی در عربستان و دو اسکادران جنگنده است که نخستین گروه از این نیروها طی چند هفته آتی وارد عربستان خواهند شد.</p>
      <figure>
        <img src="https://aftabnews.ir/files/fa/news/1398/8/29/361637_912.jpg"/>
      </figure>
      <p>وی افزود: این نیروهای آمریکایی در عربستان مستقر می‌شوند و با احتساب این نیروهای اضافی، تعداد کل پرسنل نیروهای مسلح آمریکا در ریاض به نزدیک به ۳۰۰۰ تن خواهد رسید.</p>
      <p>ترامپ همچنین گفت: این نیروها مادامی که حضورشان برای اجرای ماموریت‌های ذکر شده لازم باشد، در عربستان مستقر خواهند ماند.</p>
    </article>
  </body>
</html>