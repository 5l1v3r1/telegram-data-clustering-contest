<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/panathinaikos-parelthon-o-tzandaris/2919900/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T15:10:30+00:00"/>
    <meta property="og:title" content="Παναθηναϊκός: Παρελθόν ο Τζανδάρης!"/>
    <meta property="og:description" content="Όπως ανακοίνωσε επίσημα η ΠΑΕ Παναθηναϊκός έλυσε από κοινού τη συνεργασία της με τον Φάνη Τζανδάρη, ο οποίος έμεινε ελεύθερος να συνεχίσει την καριέρα του σε όποια ομάδα επιθυμεί."/>
  </head>
  <body>
    <article>
      <h1>Παναθηναϊκός: Παρελθόν ο Τζανδάρης!</h1>
      <h2>Όπως ανακοίνωσε επίσημα η ΠΑΕ Παναθηναϊκός έλυσε από κοινού τη συνεργασία της με τον Φάνη Τζανδάρη, ο οποίος έμεινε ελεύθερος να συνεχίσει την καριέρα του σε όποια ομάδα επιθυμεί.</h2>
      <address><time datetime="2019-11-20T15:10:30+00:00">20 Nov 2019, 15:10</time> by <a rel="author">Newsit Newsroom</a></address>
      <p>Τη λύση της συνεργασίας με τον Φάνη Τζανδάρη ανακοίνωσε επίσημα ο Παναθηναϊκός, καθώς ο Έλληνας μέσος δεν υπολογιζόταν από τον Γιώργο Δώνη και παρ’ ότι είχε συμβόλαιο με την ομάδα πάρθηκε η απόφαση να αποδεσμευτεί, με τις δύο πλευρές να καταλήγουν σε συναινετικό διαζύγιο και τον παίκτη να μένει ελεύθερος να διαλέξει πλέον τον επόμενο σταθμό της καριέρας του.</p>
      <h3>Η ανακοίνωση της ΠΑΕ Παναθηναϊκός</h3>
      <p>“Η ΠΑΕ Παναθηναϊκός ανακοινώνει την ολοκλήρωση της συνεργασίας της με τον Φάνη Τζανδάρη. Ο 26χρονος μέσος ήρθε στην ομάδα μας το καλοκαίρι του 2017 και κατέγραψε 29 συμμετοχές με το Τριφύλλι. Στο διάστημα της παρουσίας του διακρίθηκε για τον άψογο επαγγελματισμό του και το σπάνιο ήθος του. Ευχόμαστε στον Φάνη ό,τι καλύτερο για τη συνέχεια της καριέρας του και τον ευχαριστούμε για τις υπηρεσίες που προσέφερε στον Παναθηναϊκό”.</p>
    </article>
  </body>
</html>