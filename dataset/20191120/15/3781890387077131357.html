<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742720"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T15:07:00+00:00"/>
    <meta property="og:title" content="&quot;ผีแดง&quot;เฮ&quot;ชอว์&quot;กลับมาซ้อมเรียบร้อย"/>
    <meta property="og:description" content="'ผีแดง' เฮสนั่น หลัง 'ลุค ชอว์' แบ๊กซ้ายตัวเก่ง ฟื้นจากอาการบาดเจ็บต้นขา และกลับมาลงซ้อมได้แล้ว"/>
  </head>
  <body>
    <article>
      <h1>"ผีแดง"เฮ"ชอว์"กลับมาซ้อมเรียบร้อย</h1>
      <address>
        <time datetime="2019-11-20T15:07:00+00:00">20 Nov 2019, 15:07</time>
      </address>
      <p>
        <b>"ผีแดง" เฮสนั่น หลัง "ลุค ชอว์" แบ๊กซ้ายตัวเก่ง ฟื้นจากอาการบาดเจ็บต้นขา และกลับมาลงซ้อมได้แล้ว</b>
      </p>
      <p>แมนเชสเตอร์ ยูไนเต็ด ทีมดังแห่งศึกพรีเมียร์ลีก อังกฤษ ได้รับข่าวดีเมื่อ ลุค ชอว์ แบ๊กซ้ายจอมบุก กลับมาซ้อมได้เรียบร้อยแล้วเมื่อวันพุธที่ผ่านมา หลังโดนอาการบาดเจ็บต้นขาเล่นงานจนไม่ได้ลงสนามมาตั้งแต่เกมแพ้ คริสตัล พาเลซ คาบ้านเมื่อเดือนส.ค.ที่่ผ่านมา<br/><br/>นอกจาก ชอว์ แล้ว ทั้ง เนมานยา มาติช ห้องเครื่องเลือดเซิร์บ และอักเซล ตวนเซเบ ปราการหลังดาวรุ่ง ก็กลับมาลงซ้อมได้แล้วเช่นกัน หลังฟื้นจากอาการบาดเจ็บเรียบร้อยทั้งคู่ โดย มาติช ยังมีลุ้นเป็นตัวจริงในเกมบุกรัง เชฟฟิลด์ ยูไนเต็ด วันอาทิตย์นี้ด้วย เนื่องจาก สกอตต์ แม็คโทมิเนย์ เจ็บข้อเท้า และยังไม่แน่ว่า จะฟิตทันเกมที่ บรามอลล์ เลน หรือไม่<br/><br/>ขณะที่ แอชลีย์ ยัง จะกลับมาเป็นตัวเลือกได้อีกครั้ง หลังพ้นโทษแบนเรียบร้อย แต่ที่จะไม่สามารถลงเล่นในช่วงสุดสัปดาห์นี้ได้แน่นอนคือ ปอล ป็อกบา ห้องเครื่องทีมชาติฝรั่งเศส ที่ยังอยู่ระหว่างพักรักษาอาการบาดเจ็บข้อเท้า.<br/><br/><b>ภาพ gettyimages</b></p>
    </article>
  </body>
</html>