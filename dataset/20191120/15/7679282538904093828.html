<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-indian-football-coach-coach-igor-stimac-i-want-india-to-face-any-opposition-team-fearlessly-2860043.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T15:15:31+00:00"/>
    <meta property="og:title" content="चाहता हूं भारत निडर होकर किसी भी विपक्षी टीम का सामने करे- कोच स्टीमाक"/>
    <meta property="og:description" content="ओमान के खिलाफ बुधवार को यहां 1-0 के करीबी अंतर से हार झेलने के बार भारतीय फुटबाल टीम के मुख्य कोच इगोर स्टीमाक ने कहा कि वह चाहते हैं कि उनकी टीम निडर होकर किसी भी विपक्षी टीम का सामना करे। स्टीमाक..."/>
  </head>
  <body>
    <article>
      <h1>चाहता हूं भारत निडर होकर किसी भी विपक्षी टीम का सामने करे- कोच स्टीमाक</h1>
      <address><time datetime="2019-11-20T15:15:31+00:00">20 Nov 2019, 15:15</time> by <a rel="author">एजेंसी,नई दिल्ली</a></address>
      <p>ओमान के खिलाफ बुधवार को यहां 1-0 के करीबी अंतर से हार झेलने के बार भारतीय फुटबाल टीम के मुख्य कोच इगोर स्टीमाक ने कहा कि वह चाहते हैं कि उनकी टीम निडर होकर किसी भी विपक्षी टीम का सामना करे। स्टीमाक ने मैच के बाद संवाददाता सम्मेलन में कहा, “मैं चाहता हूं कि मेरी भारतीय टीम किसी भी विपक्षी टीम के खिलाफ बिना किसी डर के खेले। आप किसी भी टीम के खिलाफ खेलें, आपके पास जीत दर्ज करने का मौका होता है। हमें उन मौकों को भुनाना होगा।”</p>
      <p>स्टीमाक ने कहा, “अगर आप अपने विपक्षी के मुताबिक अपने गेमप्लान को बदलने की कोशिश करते हैं तो यह आपकी कमजोरी को दिखाता है और मैं यह नहीं चाहता। हम अपने सिस्टम पर डटे हैं और हम अपने खिलाड़ियों की स्ट्रेंथ और कंडिशनिंग पर काम कर रहे हैं।”विजेता ओमान के लिए मुहसेन अल गसानी ने 33वें मिनट में गोल किया। </p>
      <p>इस जीत के बाद ओमान की टीम पांच मैचों में 12 अंकों के साथ ग्रुप ई में दूसरे नंबर पर है। वहीं, भारत की पांच मैचों में यह दूसरी हार है और उसे दोनों हार ओमान के हाथों ही मिली है। ओमान ने इससे पहले भी भारत को 2-1 से हराया था। कोच ने कहा कि वह मानते हैं कि उनकी टीम दूसरे हाफ में ज्यादा बेहतर थी।</p>
      <p>
        <b>
          <a href="https://www.livehindustan.com/sports/story-diego-maradona-quits-as-coach-of-argentina-gimnasia-2859834.html">डिएगो माराडोना ने 11 महीने बाद ही दिया इस टीम के कोच पद से इस्तीफा</a>
        </b>
      </p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर।​ <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>
      </p>
    </article>
  </body>
</html>