<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/chip-bergh-seful-levi-strauss-marimile-traditionale-de-haine-vor-disparea-in-urmatorii-zece-ani-tehnologia-va-permite-scanarea-corpului-clientului-pentru-haine-customizate-18599446"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T15:40:27+00:00"/>
    <meta property="og:title" content="Chip Bergh, şeful Levi Strauss: Mărimile tradiţionale de haine vor dispărea în următorii zece ani. Tehnologia va permite scanarea corpului clientului pentru haine customizate"/>
    <meta property="og:description" content="Mărimile tradiţionale pentru îmbrăcăminte vor dispărea în forma în care există astăzi, în contextul în care tehnologia va permite ca fiecare produs în parte să fie customizat la comandă, crede Chip Bergh, CEO-ul gigantului Levi Strauss, citat de CNBC."/>
  </head>
  <body>
    <article>
      <h1>Chip Bergh, şeful Levi Strauss: Mărimile tradiţionale de haine vor dispărea în următorii zece ani. Tehnologia va permite scanarea corpului clientului pentru haine customizate</h1>
      <address><time datetime="2019-11-20T15:40:27+00:00">20 Nov 2019, 15:40</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Mărimile tradiţionale pentru îmbrăcăminte vor dispărea în forma în care există astăzi, în contextul în care tehnologia va permite ca fiecare produs în parte să fie customizat la comandă, crede Chip Bergh, CEO-ul gigantului Levi Strauss, citat de CNBC.</p>
      <p>„Eu, personal, cred că cea mai mare inovaţie vine atunci când te simţi constrâns. Fără constrângeri, inovaţia se pierde în organizaţie”, spune Chip Bergh, CEO-ul Levi Strauss.</p>
      <p>El s-a referit la scara tradiţională de mărimi ca la una dintre principalele constrângeri cu care se confruntă brandul cu o tradiţie de 166 de ani şi întreaga industrie de modă.</p>
      <p>„Mărimile vor dispărea în următorii zece ani. Toată lumea îşi va putea scana corpul cu ajutorul camerei”, spune Bergh în cadrul emisiunii CNBC Evolve.</p>
      <p>Bergh a preluat conducerea Levi Strauss în 2011, iar de atunci încearcă să schimbe paradigma businessului şi să pună accent pe inovaţie în industria de modă.</p>
      <p>În 2013, Levi Strauss a deschis un centru de cercetare în SUA, denumit Eureka Innovation Lab, unde el a încercat să pună accent pe trei avantaje, şi-anume inovaţie, comerţ online, şi magazine branduite. În acelaşi timp, el încearcă să reinventeze linia de haine pentru femei a Levi Strauss.</p>
    </article>
  </body>
</html>