<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/violeta-alexandru-ministrul-muncii-spune-ca-a-luat-masuri-pentru-a-nu-se-mai-intarzia-plata-pensiilor-pe-card-18599380"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T15:35:49+00:00"/>
    <meta property="og:title" content="Violeta Alexandru, Ministrul Muncii spune că a luat măsuri pentru a nu se mai întârzia plata pensiilor pe card"/>
    <meta property="og:description" content="Ministrul Muncii, Violeta Alexandru, a declarat, miercuri, că s-a intervenit în judeţul Dolj unde s-au luat măsuri pentru a nu se mai întârzia plata pensiilor pe card. Aceasta a mai susţinut că toate pensile se vor plăti în cuantumul stabilit prin lege."/>
  </head>
  <body>
    <article>
      <h1>Violeta Alexandru, Ministrul Muncii spune că a luat măsuri pentru a nu se mai întârzia plata pensiilor pe card</h1>
      <address><time datetime="2019-11-20T15:35:49+00:00">20 Nov 2019, 15:35</time> by <a rel="author">Nicolae Oprea, Mediafax</a></address>
      <p>Ministrul Muncii, Violeta Alexandru, a declarat, miercuri, că s-a intervenit în judeţul Dolj unde s-au luat măsuri pentru a nu se mai întârzia plata pensiilor pe card. Aceasta a mai susţinut că toate pensile se vor plăti în cuantumul stabilit prin lege.</p>
      <p>„Vă informez cu privire la semnalele pe care le-am primit legate de anumite disfuncţionalităţi în plata pe card a pensiilor, şi aşa cum ştiţi, acolo unde acestea au existat, mă refer la una dintre sucursalele unei bănci din Dolj şi acolo am intervenit prompt”, a declarat, miercuri, ministrul Muncii.</p>
      <p>Potrivit Violetei Alexandru, au fost luate toate măsurile necesare astfel încât să nu mai existe întârzieri din cauze neimputabile pensionarilor.</p>
      <p>Totodată, ministrul a dat asigurări că toate pensiile vor fi livrate în cuantumul stabilit prin lege, fără a fi tăiate.</p>
    </article>
  </body>
</html>