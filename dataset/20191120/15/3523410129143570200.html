<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640985/%D8%AA%D8%B1%DA%A9%DB%8C%D9%87-%D8%A7%D9%85%D8%B6%D8%A7%DB%8C-%D8%AA%D9%88%D8%A7%D9%81%D9%82-%D8%AC%D8%AF%DB%8C%D8%AF-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF-%D9%85%D9%88%D8%B4%DA%A9%E2%80%8C%D9%87%D8%A7%DB%8C-%D8%A7%D8%B3-%DB%B4%DB%B0%DB%B0-%D8%B1%D8%A7-%D8%B1%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:26:00+00:00"/>
    <meta property="og:title" content="ترکیه امضای توافق جدید برای خرید موشک‌های اس ۴۰۰ را رد کرد"/>
    <meta property="og:description" content="ترکیه اعلام کرده که این کشور طرح امضای توافق جدید خرید موشک‌های اس ۴۰۰ را در دستور کار ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/640985/%D8%AA%D8%B1%DA%A9%DB%8C%D9%87-%D8%A7%D9%85%D8%B6%D8%A7%DB%8C-%D8%AA%D9%88%D8%A7%D9%81%D9%82-%D8%AC%D8%AF%DB%8C%D8%AF-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF-%D9%85%D9%88%D8%B4%DA%A9%E2%80%8C%D9%87%D8%A7%DB%8C-%D8%A7%D8%B3-%DB%B4%DB%B0%DB%B0-%D8%B1%D8%A7-%D8%B1%D8%AF-%DA%A9%D8%B1%D8%AF">ترکیه امضای توافق جدید برای خرید موشک‌های اس ۴۰۰ را رد کرد</a>
      </h1>
      <h2>ترکیه اعلام کرده که این کشور طرح امضای توافق جدید خرید موشک‌های اس ۴۰۰ را در دستور کار ندارد.</h2>
      <address><time datetime="2019-11-20T15:26:00+00:00">20 Nov 2019, 15:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ترکیه اعلام کرده که این کشور هیچ طرحی برای امضای <b>توافق جدید</b> جهت خرید <b>موشک‌های اس ۴۰۰</b> ندارد.</p>
      <p>«ابراهیم کالین»، سخنگوی ریاست جمهوری ترکیه با اعلام این مطلب تاکید کرد: توافق پیشین ما برای خرید موشک‌های اس ۴۰۰ از روسیه قبلا در آوریل ۲۰۱۷ به امضا رسیده بود و در حال حاضر هیچ مذاکره و گفتگویی بر سر توافق جدید جهت خرید این موشک‌ها در جریان نیست.</p>
      <p>سخنگوی ریاست جمهوری ترکیه در ادامه افزود در حال حاضر تلاش‌ها برای دریافت باتری‌های موشک‌های پیشین، آموزش نیروها، استقرار سیستم‌های موشکی، انتخاب محل استقرار و تنطیمات نرم افزاری در جریان است و مشخص است که این اقدامات فرایندی طولانی مدت خواهد داشت.</p>
      <p>پیش از این در سپتامبر ۲۰۱۷، روسیه اعلام کرد که توافق ۲.۵ میلیارد دلاری را با ترکیه برای تامین موشک‌های اس ۴۰۰ به امضا رسانده است.</p>
      <p>در حالی که توافق موشکی روسیه و ترکیه در ارتباط با سامانه اس ۴۰۰ با واکنش منفی آمریکا و کشورهای اروپایی روبرو شد و کار را به تهدید ترکیه کشاند، اما در جولای ۲۰۱۹ بخشی از این موشک‌ها به ترکیه تحویل داده شد.</p>
      <p>با وجود فشارهای آمریکا، اما ترکیه اعلام کرده که توافق خرید اس ۴۰۰ را لغو نخواهد کرد.</p>
    </article>
  </body>
</html>