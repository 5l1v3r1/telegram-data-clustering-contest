<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119569-mali-djilas-nista-ne-razume-o-ekonomiji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T15:15:03+00:00"/>
    <meta property="og:title" content="Mali: Djilas ništa ne razume o ekonomiji"/>
    <meta property="og:description" content="U skupštinskoj raspravi o budžetu , Ministar finansija Siniša Mali odgovorio je na pismo koje je, kako je rekao dobio od lidera Stranke slobode i pravde Dragana Djilasa u kojem kritikuje politiku Vlade Srbije.Mali je ponovio da su &quot;Djilasove firme dok je bio u vlasti, zaradile 619 miliona evra, a samo dobit bila je 105 miliona evra. Ostavio je u Beogradu dugove od 1,2 milijarde evra, a zadužio je i sopstvenu stranku.&quot;Uz ocenu da Djilas ništa ne razume kad je ekonomija u pitanju kad kaže da Mali falsifikuje javne podatke, i da se država dodatno zadužuje, ministar je rekao da je reč o obveznicama koje se reemituju kako bi se vratili stari dugovi.&quot;Vaša kamata na dugove bila je 7,25 odsto, a naša je 1,6 kamata, pa smo samo tako uštedeli 4,4 milijarde dinara&quot;, rekao je mali.On je dodao da je javni dug 2008 godine porastao sa 8,7 milijardi na 17,7 milijardi dinara, a na kraju 2018. godine javni dug je 23 milijarde.To ipak, kako je objasnio nije povećanje zaduženosti jer je smanjeno učešće javnog duga u BDP-u smanjeno…"/>
  </head>
  <body>
    <article>
      <h1>Mali: Djilas ništa ne razume o ekonomiji</h1>
      <address>
        <time datetime="2019-11-20T15:15:03+00:00">20 Nov 2019, 15:15</time>
      </address>
      <p><b>U skupštinskoj raspravi o budžetu , Ministar finansija Siniša Mali odgovorio je na pismo koje je, kako je rekao dobio od lidera Stranke slobode i pravde Dragana Djilasa u kojem kritikuje politiku Vlade Srbije.</b><br/><br/>Mali je ponovio da su "Djilasove firme dok je bio u vlasti, zaradile 619 miliona evra, a samo dobit bila je 105 miliona evra. Ostavio je u Beogradu dugove od 1,2 milijarde evra, a zadužio je i sopstvenu stranku."<br/><br/>Uz ocenu da Djilas ništa ne razume kad je ekonomija u pitanju kad kaže da Mali falsifikuje javne podatke, i da se država dodatno zadužuje, ministar je rekao da je reč o obveznicama koje se reemituju kako bi se vratili stari dugovi.<br/><br/>"Vaša kamata na dugove bila je 7,25 odsto, a naša je 1,6 kamata, pa smo samo tako uštedeli 4,4 milijarde dinara", rekao je mali.<br/><br/>On je dodao da je javni dug 2008 godine porastao sa 8,7 milijardi na 17,7 milijardi dinara, a na kraju 2018. godine javni dug je 23 milijarde.<br/><br/>To ipak, kako je objasnio nije povećanje zaduženosti jer je smanjeno učešće javnog duga u BDP-u smanjeno na 51,3 odsto.<br/><br/>Kada je reč o novim planiranim zajmovima od 8,6 milijardi evra koje je Djilas pomenuo u pismu, Mali je rekao da država ne mora da se zaduži za taj iznos, već će to zavisiti od ponudjenih projekata.<br/><br/>Sve vreme se direktno obraćajući Djilasu, Mali mu je poručio da je javni dug pod kontrolom a javne finansije na stabilnim osnovama.<br/>"Vi samo nastavite da se bavite vezivanjem kesa venčanim kumovima zbog kriminalnih poslova i kampanjom mržnje protiv predsednika Vučića i svega što je dobro za gradjane srbije", poručio je mali Djilasu iz Skupštine Srbije.</p>
    </article>
  </body>
</html>