<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/urzadzenia_mobilne/naprawa_ekranu_w_huawei_mate_x_kosztuje_wiecej_niz_iphone_11"/>
    <meta property="og:site_name" content="PurePC"/>
    <meta property="article:published_time" content="2019-11-20T15:30:01+00:00"/>
    <meta property="og:title" content="Naprawa ekranu w Huawei Mate X kosztuje więcej niż iPhone 11"/>
    <meta property="og:description" content="Wymiana płyty głównej w składanym smartfonie Huawei mate X to wydatek równy 2000 złotych, zaś naprawa wyświetlacza to aż 4000 złotych."/>
  </head>
  <body>
    <article>
      <h1>Naprawa ekranu w Huawei Mate X kosztuje więcej niż iPhone 11</h1>
      <address><time datetime="2019-11-20T15:30:01+00:00">20 Nov 2019, 15:30</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27529.jpg"/>
      </figure>
      <p>Na dniach w Chinach wystartowała sprzedaż smartfona Huawei Mate X. Osoby śledzące nowinki technologiczne na pewno wiedzą, że jest to konstrukcja wyjątkowa, bo podobnie jak Samsung Galaxy Fold, składana. Huawei Mate X wyróżnia się na tle innych urządzeń tego typu ekranem odginanym na zewnątrz, podobnym do tego, który zaprezentowała firma Royole w pierwszym komercyjnym elastycznym telefonie. Po rozłożeniu użytkownik otrzymuje 8-calową przestrzeń roboczą, która ułatwi przeglądanie internetu oraz pracę z dokumentami. Mimo iż "dziecko" Huawei nie zaliczyło wpadek tak, jak model Koreańczyków, ewentualne jego uszkodzenie może wywołać ból głowy - finansowy ból głowy.</p>
      <h3>💬 Wymiana płyty głównej w składanym smartfonie Huawei mate X to wydatek "tylko" 2000 złotych, zaś naprawa wyświetlacza to aż 4000 złotych.</h3>
      <figure>
        <img src="https://www.purepc.pl/image/news/2019/11/20_naprawa_ekranu_w_huawei_mate_x_kosztuje_wiecej_niz_iphone_11_0_b.jpg"/>
      </figure>
      <h3>🔗 <a href="https://www.purepc.pl/urzadzenia_mobilne/huawei_mate_x_skladany_smartfon_opozniony_potrzeba_testow">Huawei Mate X - składany smartfon opóźniony. Potrzeba testów</a></h3>
      <p>Jak podaje serwis Tech Sina, najmniej "bolesna" będzie tu wymiana baterii. Pociągnie ona za sobą koszt równy około 150 złotych. Dalej mamy naprawę pokrywy - za 200 złotych, naprawę modułu aparatu - kolejne 200 złotych. Wymiana płyty głównej to wydatek równy 2000 złotych zaś naprawa wyświetlacza - uwaga - 4000 złotych. Od siebie przypomnę tylko, że na tę chwilę cena Huawei Mate X wynosi około 9400 złotych.</p>
      <figure>
        <img src="https://www.purepc.pl/image/news/2019/11/20_naprawa_ekranu_w_huawei_mate_x_kosztuje_wiecej_niz_iphone_11_1_b.jpg"/>
      </figure>
      <h3>🔗 <a href="https://www.purepc.pl/urzadzenia_mobilne/samsung_galaxy_fold_mechaniczne_uszkodzenia_po_2_dniach_pracy">Samsung Galaxy Fold: Mechaniczne uszkodzenia po 2 dniach pracy</a></h3>
      <p>Smartfon Huawei Mate X proponuje inną formę składania niż Samsung Galaxy Fold (który składa się do wewnątrz) ani też Motorola Razr (która składa się wzdłuż krótszego boku). Mate X to mianowicie telefon składany do zewnątrz, dzięki czemu uniknięto potrzeby montowania drugiego, mniejszego wyświetlacza (jak w Samsungu). Urządzenie pracuje w oparciu o procesor Kirin 980 i 12 GB pamięci RAM. Póki co nie ma pewności, czy Mate X kiedykolwiek trafi na rynek amerykański bądź europejski.</p>
      <figure>
        <iframe src="https://www.youtube.com/embed/1_c2KGtZP64" width="670" height="377" data-service="Youtube" scrolling="no"/>
      </figure>
      <footer>Źródło: Tech Sina, PhoneArena</footer>
      <related>
        <h4>Powiązane publikacje</h4>
        <a href="https://www.purepc.pl/urzadzenia_mobilne/samsung_galaxy_s10_lite_coraz_blizej_nowe_szczegoly_specyfikacji"/>
        <a href="https://www.purepc.pl/urzadzenia_mobilne/redmi_k30_smartfon_z_ekranem_120_hz_i_aparatem_60_mpix"/>
        <a href="https://www.purepc.pl/urzadzenia_mobilne/honor_v30_wyciekla_specyfikacja_aparat_60_mp_i_uklad_kirin_990"/>
        <a href="https://www.purepc.pl/urzadzenia_mobilne/telefony_huawei_p40_pro_i_p40_beda_dostepne_z_dwoma_systemami"/>
        <a href="https://www.purepc.pl/urzadzenia_mobilne/xiaomi_mi_note_10_i_redmi_note_8t_premiera_smartfonow"/>
      </related>
    </article>
  </body>
</html>