<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/tipy-na-vianocne-darceky-pre-celu-rodinu/264307"/>
    <meta property="og:site_name" content="touchIT"/>
    <meta property="article:published_time" content="2019-11-20T15:13:40+00:00"/>
    <meta property="og:title" content="Tipy na vianočné darčeky pre celú rodinu: Inšpirácie zo sveta technológií, časť 1."/>
    <meta property="og:description" content="Najkrajšie sviatky v roku sú už predo dvermi. Ani sa nenazdáme a zasadneme k štedrovečernému stolu. Je úplne prirodzené, že pre svojich blízkych chceme počas Vianoc pripraviť príjemnú atmosféru a"/>
  </head>
  <body>
    <article>
      <h1>Tipy na vianočné darčeky pre celú rodinu: Inšpirácie zo sveta technológií, časť 1.</h1>
      <address><time datetime="2019-11-20T15:13:40+00:00">20 Nov 2019, 15:13</time> by <a rel="author">Peter Hupka</a></address>
      <p>
        <b>
          <b>Najkrajšie sviatky v roku sú už predo dvermi.</b>
        </b>
      </p>
      <p>Ani sa nenazdáme a zasadneme k štedrovečernému stolu. Je úplne prirodzené, že pre svojich blízkych chceme počas Vianoc pripraviť príjemnú atmosféru a obdarovať ich pekným darčekom. Rovnako sa chceme, tak ako každý rok, vyhnúť predvianočnému zhonu, aj keď nie vždy sa to dá. Preto sme pre vás pripravili niekoľko inšpirácií zo sveta technológií, ktoré uľahčia výber toho správneho prekvapenia pod stromček. </p>
      <p>Pre lepšiu orientáciu, sme náš výber rozdelili do cenových kategórií. Seriál „<i>Tipy na vianočné darčeky pre celú rodinu</i>”, budeme aktualizovať každú stredu až do Vianoc. Budeme zverejňovať darčekové tipy, ktoré sa nakoniec môžu vynímať aj pod vašim vianočným stromčekom.</p>
      <h3>Darčeky do 100 eur</h3>
      <h4>Niceboy RAZE 2 vertigo – Odolný Bluetooth reproduktor</h4>
      <figure>
        <img src="https://touchit.sk/wp-content/uploads/2019/04/Niceboy-RAZE-2-vertigo_5_nowat-1024x1024.jpg"/>
      </figure>
      <p>Outdoorový reproduktor kombinuje decentný dizajn s vysokým výkonom až 20 W. Súčasne je vybavený funkciou True Wireless (TWS), vďaka ktorej je možné medzi sebou prepojiť dva reproduktory a umocniť tak zážitok z priestorového zvuku. Reproduktor je možné použiť aj za zhoršeného počasia, pretože je odolný proti vode so stupňom krytia IPX6. Prenos zvuku zabezpečuje Bluetooth 4.2, ktorý je šetrný pri spotrebe batérie s dobou prehrávania až 10 hodín. Okrem zabudovaného Bluetooth ponúka aj možnosť prepojenia cez audio kábel. V neposlednom rade má aj zabudovaný mikrofón pre hands-free telefónne hovory.</p>
      <p>Cena: 37,90 eur</p>
      <h4>Hama uRage M3chanical: Herná klávesnica, ktorá poteší vyhotovením</h4>
      <figure>
        <img src="https://touchit.sk/wp-content/uploads/2019/11/Hama-uRage-M3chanical_black_2_nowat.png"/>
      </figure>
      <p>Klávesnica má plastovo-kovové šasi s herným dizajnom. Plastová je spodná časť, okolie kláves pokrýva kovová podložka. V porovnaní s väčšinou mechanických klávesníc na našom trhu poteší aj československé rozloženie a layout. Ľavý Shift je polovičný, o svoju plochu sa delí s klávesom &amp;. Samozrejmosťou je funkcia Anti-Ghosting a poteší aj funkcia na uzamknutie Windows klávesu. K dispozícii sú tiež multimediálne klávesy, tie sú dostupné ako alternatívne funkcie pre klávesy F1 až F12. Viac o klávesnici sa dočítate v našej recenzii na <a href="https://touchit.sk/recenzia-hama-urage-m3chanical/223381"><b>tomto odkaze</b></a>.</p>
      <p>Cena: 88,90 eur</p>
      <h3>Darčeky do 500 eur</h3>
      <h4>Honor 20 – Dobrý výkon a kvalitný fotoaparát</h4>
      <figure>
        <img src="https://touchit.sk/wp-content/uploads/2019/07/honor-20-titulka-nowat-1024x513.jpg"/>
      </figure>
      <p>Honor 20 ponúka 48 Mpx fotoaparát so štyrmi objektívmi, holografický sklenený dizajn na zadnej strane telefónu a ďalšie moderné technológie, ako je procesor Kirin 980, funkcia GPU Turbo 3.0 a 3750 mAh batéria. Zadný fotoaparát pozostáva zo 48 Mpx hlavného fotoaparátu, 16 Mpx širokouhlého fotoaparátu, 2 Mpx makro kamery a 2 Mpx senzoru na meranie hĺbky. Nechýba špecializovaný nočný režim a 32 Mpx selfie kamera. Viac o tomto zaujímavom smartfóne s dočítate v našej recenzii na <a href="https://touchit.sk/recenzia-honor-20-cenovy-tip-na-vlajkovu-lod/253291"><b>tomto odkaze.</b></a></p>
      <p>Cena: 449 eur</p>
      <h4>Sony WF-SP700N – Bluetooth slúchadlá do uší</h4>
      <figure>
        <img src="https://touchit.sk/wp-content/uploads/2019/09/SonyKoliska_vyd6_2019_nowat.jpg"/>
        <figcaption>Slúchadlá Sony WF-SP700N vo svojej kolíske</figcaption>
      </figure>
      <p><b>Sony WF-SP700N</b> ponúkajú výbornú kvalitu reprodukcie. Zároveň ale výdrž iba 3 hodiny. Aktívne odhlučnenie je argument v prospech tohto modelu. Ak vám neprekáža slúchadlá nabíjať častejšie, sú rozhodne dobrou voľbou. Chválime aj ovládanie cez malé tlačidlá na ich tele a prispôsobenie cez aplikáciu. Viac o týchto slúchadlách sa dočítate v našej recenzii na <a href="https://touchit.sk/recenzia-sony-wf-sp700n/254299"><b>tomto odkaze</b></a>.</p>
      <p>Cena: 179 eur</p>
      <h3>Darček do 1000 eur</h3>
      <h4>Garmin fēnix 6X Pro Solar – Všestranné hodinky s nekompromisnou výbavou</h4>
      <figure>
        <img src="https://touchit.sk/wp-content/uploads/2019/11/garmin_fenix_6x_pro_solar-5-1024x512.jpg"/>
      </figure>
      <p>
        <b>Obľúbený rad multifunkčných športových hodiniek fēnix sa koncom augusta dočkal nového prírastku v podobe modelu fēnix 6X Pro Solar. Garmin sa aj pri tomto modeli stále drží tradičného dizajnového rukopisu a na prvý pohľad sa oproti predchádzajúcej generácii neudiali až také výrazné zmeny.</b>
      </p>
      <p>Pozorné oko si však ihneď všimne podstatne väčší 1,4-palcový farebný MIP displej s vyšším rozlíšením 280 × 280 pixelov, ktorý je teraz ešte prehľadnejší a krajší. Počas celého testovania nám displej ponúkal vynikajúce pozorovacie výsledky, a to dokonca aj na priamom slnečnom svetle, keď doslova žiaril. Displej je chránený novým špeciálnym ochranným sklom Power Glass, ktoré kombinuje solárne nabíjanie a tvrdené sklo Corning Gorilla Glass. Nový displej je obrovským prínosom pre hodinky radu fēnix. Viac o týchto výborne vybavených outdoorových hodinkách sa dočítate v našej recenzii na <a href="https://touchit.sk/garmin-fenix-6x-pro-solar-inteligentne-hodinky-pre-sportovcov-s-najvyssimi-ambiciami/262182"><b>tomto odkaze</b></a>.</p>
      <p>Cena: 949 eur</p>
      <h3>Luxusný darček</h3>
      <h4>iPhone 11 Pro Max – Zachyťte čaro Vianoc s úplne novým fotoaparátom</h4>
      <figure>
        <img src="https://touchit.sk/wp-content/uploads/2019/09/2_iphone-1024x575.jpg"/>
        <figcaption>iPhone 11 Pro Max s novým trojitým fotoaparátom</figcaption>
      </figure>
      <p>Najväčší tohtoročný iPhone 11 Pro Max má 6,5-palcový OLED displej s rozlíšením 2688 × 1242 pixelov (<i>458 ppi</i>). Samozrejmosťou je TrueTone technológia, široký farebný rozsah P3, haptická odozva, maximálny jas na úrovni 800 nitov (<i>HDR až 1200 nitov</i>) a odolnejšie krycie sklo s oleofóbnou vrstvou.  iPhone 11 Pro Max poháňa nový čipset A13 Bionic + neural engine tretej generácie. Slušný nárast nastal nie len vo výpočtovom výkone, ale aj v tom grafickom. Výkon CPU a GPU je porovnateľný s počítačmi a <b>podľa Apple ide o najvýkonnejšie smartfóny na trhu</b>. Viac o novinke z dielne Apple sa dočítate v našej recenzii na <a href="https://touchit.sk/iphone-11-pro-max-prve-vikendove-dojmy/255008"><b>tomto odkaze</b></a>.</p>
      <p>Cena: od 1269 eur (<i>podľa pamäťovej verzie</i>)</p>
      <related>
        <h4>Súvisiace články</h4>
        <a href="https://touchit.sk/peter-odporuca-suunto-5-cenovo-dostupne-inteligentne-hodinky-pre-sportovcov/264309"/>
        <a href="https://touchit.sk/lg-nanocell-tv-presne-farby-v-kazdej-situacii/262265"/>
        <a href="https://touchit.sk/kutik-skutocneho-hraca-genesis-holm-300/264724"/>
        <a href="https://touchit.sk/sap-na-innovation-day-ukazal-ako-porozumiet-zakaznikovi/264599"/>
      </related>
    </article>
  </body>
</html>