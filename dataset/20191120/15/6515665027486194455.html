<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361491/vladimir-putin-otkrio-amerika-i-rusija-imaju-puno-zajednickih-interesa-a-evo-i-kojih"/>
    <meta property="og:site_name" content="kurir.rs"/>
    <meta property="article:published_time" content="2019-11-20T15:56:00+00:00"/>
    <meta property="og:title" content="VLADIMIR PUTIN OTKRIO: Amerika i Rusija imaju puno zajedničkih interesa, a evo i kojih!"/>
    <meta property="og:description" content="Ruski predsednik Vladimir Putin izjavio je da Rusija i Sjedinjene Američke Države (SAD) imaju mnogo zajedničkih interesa i naglasio da postoji želja za saradnjom."/>
  </head>
  <body>
    <article>
      <h6 class="kicker">saradnja dve države</h6>
      <h1>VLADIMIR PUTIN OTKRIO: Amerika i Rusija imaju puno zajedničkih interesa, a evo i kojih!</h1>
      <address>
        <time datetime="2019-11-20T15:56:00+00:00">20 Nov 2019, 15:56</time>
      </address>
      <p>
        <b>Ruski predsednik Vladimir Putin izjavio je da Rusija i Sjedinjene Američke Države (SAD) imaju mnogo zajedničkih interesa i naglasio da postoji želja za saradnjom.</b>
      </p>
      <p>"Sjedinjene Američke Države su velika zemlja. Uvek smo poštovali Sjedinjene Američke Države, dva puta smo bili saveznici u dva svetska rata. Sve je to naša zajednička pozitivna istorija. Naravno, želimo da sarađujemo i u tehnološkoj oblasti i u ekonomiji“, izjavio je Putin na investicionom forumu "Rusija zove!".</p>
      <p>On smatra da Moskva i Vašington u najmanju ruku sarađuju u vezi sa Sirijom, u pitanjima međunarodne bezbednosti, ekonomije i energetike.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360873/ovo-je-10-najjacih-tetovaza-putina-odusevice-vas-kako-izgledaju-foto"/>
      </related>
      <p>"Čini mi se da u ekonomiji imamo zajedničke interese. A u energetskom sektoru imamo 100 odsto. Imamo zajedničke interese u pogledu osiguravanja međunarodne bezbednosti. Ipak su Rusija i Sjedinjene Američke Države najveće nuklearne sile. Ovaj faktor se ne može zanemariti", istakao je on.</p>
      <p>Putin je rekao da postoji i slaba saradnja na operativnom nivou protiv organizovanog kriminala u Siriji, i izrazio nadu da će politička borba u SAD na kraju prestati da utiče na odnose Vašingtona i Moskve.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360269/putin-i-makron-imali-vazan-razgovor-a-ovo-je-bila-glavna-tema-dva-predsednika"/>
      </related>
      <p>"Vidimo šta se tamo do sada dešava. Hvala Bogu da nas niko ne optužuje da se mešamo u izbore u Sjedinjenim Američkim Državama. Sada za to okrivljuju Ukrajinu. Neka to rešavaju sami", ocenio je Putin.</p>
      <p>"Ali ovaj faktor unutrašnje političke borbe nastavlja negativno da utiče na rusko-američke odnose. Nadam se da će se to jednom prekinuti — mi smo spremni za to", naglasio je ruski lider.</p>
      <p>Putin je zaključio da Rusija i Sjedinjene Američke Države imaju mnogo platformi za zajednički rad. "Spremni smo za to onoliko koliko su za to spremni naši američki partneri", zaključio je predsednik Rusije.</p>
      <p>
        <b>(Kurir.rs/<a href="https://rs-lat.sputniknews.com/rusija/201911201121204027-putin-moskva-i-vasington-imaju-mnogo-zajednickih-interesa/">Sputnjik Srbija</a>/Foto: AP/Alexei Druzhinin/Sputnik/Kremlin Pool)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3358933/sef-kremlja-prvi-put-o-pucu-putin-bolivija-je-pred-katastrofom"/>
        <a href="https://www.kurir.rs/planeta/3358399/vladimir-putin-porucio-odlicni-odnosi-rusije-i-kine"/>
        <a href="https://www.kurir.rs/planeta/3358391/putin-ocekujem-trampa-u-moskvi-za-dan-pobede"/>
        <a href="https://www.kurir.rs/vesti/politika/3358307/otkrivamo-gde-su-uporista-ruskih-agenata-na-balkanu-vladimir-putin-obnavlja-rusku-imperijalnu-velicinu-i-tu-je-spijunaza-potpuno-neodvojiva"/>
      </related>
    </article>
  </body>
</html>