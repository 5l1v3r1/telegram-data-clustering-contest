<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-pro-skandal-dovkola-dbr-novini-ukrajini-50054685.html"/>
    <meta property="og:site_name" content="НВ"/>
    <meta property="article:published_time" content="2019-11-20T15:09:00+00:00"/>
    <meta property="og:title" content="«У мене є більш серйозні завдання». Зеленський відреагував на скандал довкола ДБР"/>
    <meta property="og:description" content="Президент України Володимир Зеленський заявив, що лише чув про «скандал» довкола директора Державного бюро розслідувань Романа Труби."/>
  </head>
  <body>
    <article>
      <h1>«У мене є більш серйозні завдання». Зеленський відреагував на скандал довкола ДБР</h1>
      <h2>Президент України Володимир Зеленський заявив, що лише чув про «скандал» довкола директора Державного бюро розслідувань Романа Труби.</h2>
      <address>
        <time datetime="2019-11-20T15:09:00+00:00">20 Nov 2019, 15:09</time>
      </address>
      <p>Під час візиту до Станиці Луганської президент пообіцяв надати розгорнутий коментар стосовно скандалу у ДБР після того, як дослідить це питання.</p>
      <p>«Чесно вам скажу, що сьогодні у мене більш серйозні завдання. Я не знаю, правда, що там за скандал. Я тільки чув, що є якийсь скандал із ДБР. Там якісь записи? Якщо ви не проти, я вивчу питання і відповім вам. Просто не знаю», — цитує його заяву <a href="https://interfax.com.ua/">Інтерфакс-Україна.</a></p>
      <p>Нагадаємо, увечері 19 листопада Telegram-канал <i>Трубу прорвало</i> <a href="https://nv.ua/ukraine/politics/telegram-kanal-trubu-prorvalo-glave-gbr-romane-trube-novosti-ukrainy-50054569.html">оприлюднив компрометуючі записи, на яких чути голос нібито директора ДБР Романа Труби</a>. В аудіозаписі йдеться про вказівки від нібито генпрокурора Руслана Рябошапки і голови Офісу президента Андрія Богдана про припинення низки обшуків.</p>
      <p>Роман Труба <a href="https://nv.ua/ukr/ukraine/politics/truba-nazvav-audiozapisi-feykom-novini-ukrajini-50054677.html">назвав записи фейком та провокацією.</a></p>
      <p>Наприкінці вересня <a href="https://nv.ua/ukr/ukraine/politics/truba-prokomentuvav-prosluhovuvannya-vlasnogo-kabinetu-novini-ukrajini-50044074.html">у кабінеті Труби виявили апаратуру для прослуховування</a>. В бюро <a href="https://nv.ua/ukr/ukraine/politics/viyavlena-u-dbr-proslushka-mogla-nashkoditi-rozsliduvannyu-okremih-sprav-novini-ukrajini-50044135.html">допустили витік службової інформації,</a> що може зашкодити розслідуванню низки кримінальних справ.</p>
    </article>
  </body>
</html>