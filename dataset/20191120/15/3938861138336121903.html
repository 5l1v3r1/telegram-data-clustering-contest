<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_so-putin-dumaye-pro-zelenskogo/939075"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T15:10:00+00:00"/>
    <meta property="og:title" content="Що Путін думає про Зеленського"/>
    <meta property="og:description" content="Президент Росії Володимир Путін вважає, що Володимир Зеленський є &quot;щирим і сипатичним чоловіком&quot;. Зеленський хоче покращити ситуацію на Донбасі, заявив Путін під час форуму &quot;Росія кличе!&quot;. &quot;Які у мене стосунки з Зеленським? Жодних! Я його не бачив ніколи. Я з ним не знайомий. Ми ..."/>
  </head>
  <body>
    <article>
      <h1>Що Путін думає про Зеленського</h1>
      <address><time datetime="2019-11-20T15:10:00+00:00">20 Nov 2019, 15:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939075_w_300.jpg?v=0"/>
        <figcaption>Путіну подобається Зеленський. Фото:stopcor.org</figcaption>
      </figure>
      <p>Президент Росії <b>Володимир Путін</b> вважає, що <b>Володимир Зеленський</b> є "щирим і сипатичним чоловіком".</p>
      <p>Зеленський хоче покращити ситуацію на Донбасі, заявив Путін під час форуму "Росія кличе!".</p>
      <p>"Які у мене стосунки з Зеленським? Жодних! Я його не бачив ніколи. Я з ним не знайомий. Ми телефоном розмовляли. Мені здається, що він симпатичний чоловік і щирий", - наголосив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_rf-gotuyetsya-do-normandskogo-formatu-ekspert-pro-povernennya-korabliv/938682"/>
      </related>
      <p>Також Путін сказав, що для нього неприйнятно переглядати Мінські угоди щодо врегулювання ситуації на Донбасі.</p>
      <p>"Ми бачимо, що там (в Україні) постійно піднімаються питання, які з точки зору врегулювання на Донбасі ми вважаємо неприйнятними і контрпродуктивними. І ще: прийнятий Радою, парламентом країни закон про особливий статус Донбасу повинен бути замінений якимось іншим, на що президент Зеленський, сказав, що, напевно, це можна зробити, але не знає, яким. Ну, як потрібно оцінювати такі заяви? Для мене це незрозуміло. Думаю, що і для вас це незрозуміло", - сказав Путін.</p>
      <p>Він розраховує на те, що українські війська не повернуться в так звані "сірі зони" на Донбасі.</p>
      <p>"Ми вже чули від деяких політичних діячів про те, що в ці зони, звідки пішли війська, повинні бути заведені національна гвардія і поліція. Так, звичайно, на цих територіях потрібно підтримувати певний правопорядок. Але ми добре знаємо, що українська національна гвардія в значній мірі була сформована з так званих націоналістичних батальйонів ", - сказав Путін.</p>
      <p>За його словами, можливе повернення на лінію розмежування сил Нацгвардії України тільки погіршить ситуацію й спровокує "дзеркальну відповідь" Донбасу.</p>
      <blockquote>Якщо Україна введе на ділянки розведення сил на Донбасі свою поліцію та Нацгвардію, то окупанти також поставлять туди свої <a href="https://gazeta.ua/articles/donbas/_putin-zapevniv-scho-bojoviki-vvedut-policiyu-u-zonu-rozvedennya-yakscho-ce-zrobit-ukrayina/938285">формування</a>. Про це заявив російський президент Володимир Путін журналістам після саміту БРІКС у Бразилії.</blockquote>
    </article>
  </body>
</html>