<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/ionity-tar-nya-beslut-om-europeiska-laddnatverket-6979198"/>
    <meta property="og:site_name" content="Ny Teknik"/>
    <meta property="article:published_time" content="2019-11-20T15:10:00+00:00"/>
    <meta property="og:title" content="Ionity tar nya beslut om europeiska laddnätverket"/>
    <meta property="og:description" content="Till nästa år skulle Ionitys nätverk bestå av 400 snabbladdare längs Europas stora motorvägar. Med mindre än halva målet uppnått överväger bolaget att istället bygga vidare inne städerna."/>
  </head>
  <body>
    <article>
      <h1>Ionity tar nya beslut om europeiska laddnätverket</h1>
      <address><time datetime="2019-11-20T15:10:00+00:00">20 Nov 2019, 15:10</time> by <a rel="author">John Edgren</a></address>
      <h4>Till nästa år skulle Ionitys nätverk bestå av 400 snabbladdare längs Europas stora motorvägar. Med mindre än halva målet uppnått överväger bolaget att istället bygga vidare inne städerna.</h4>
      <p>Det har gått två år sedan det gemensamma bolaget drogs igång av Volkswagen, BMW, Mercedes Ford – och nu även i sällskap av Hyundai/Kia.</p>
      <p>Ionitys europeiska laddnätverk ska bestå av 400 snabbladdare. Från början var planen att bygga ut nätverket utmed de stora motorvägarna i Europa. Nu överväger bolaget att byta strategi.</p>
      <p>Det bekräftas i en <a href="https://europe.autonews.com/suppliers/ionity-boss-eyes-cities-new-tech-partnerships-ev-infrastructure-builder">intervju som Automotive News Europe gjorde med Ionitys vd Michael Hajesch</a>.</p>
      <p>– Vi har 140 som är live och 50 under konstruktion. Nästa steg är en strategisk fråga som vi jobbar på. Vi skulle kunna bygga ytterligare 200 längs de stora motorvägarna, eller bege oss in i städerna – eller forma något slags tekniskt partnerskap. Det finns många affärsmöjligheter, säger Michael Hajesch till Automotive News Europe.</p>
      <p>Vilken strategi som ska gälla kommer att beslutas under slutet av året, alternativt under det första eller andra kvartalet 2020.</p>
      <related>
        <a href="https://www.nyteknik.se/fordon/deras-teknik-ska-forandra-hur-vi-laddar-vara-elbilar-6925809"/>
      </related>
      <p>Vd:n konstaterar att det kan ta flera år innan Ionity får intäkter från sin enorma investering – han är dock säker på att en långsiktig strategi kommer att ge utdelning.</p>
      <p>Enligt Hajesch är det just nu viktigare att man visar ett strategiskt åtagande inför industrin än att man tjänar pengar. Hajesch meddelar samtidigt att den fasta taxan på åtta euros respektive åtta pund ska ersättas ev en kWh-baserad prissättning.</p>
      <related>
        <h4>Relaterade artiklar</h4>
        <a href="https://www.nyteknik.se/elbilar/circle-k-storsatsar-ska-bli-storst-i-sverige-pa-snabbladdning-6970796"/>
        <a href="https://www.nyteknik.se/fordon/deras-teknik-ska-forandra-hur-vi-laddar-vara-elbilar-6925809"/>
        <a href="https://www.nyteknik.se/fordon/volvo-sakrar-sin-elektriska-framtid-koper-in-sig-i-laddbolag-6936833"/>
        <a href="https://www.nyteknik.se/fordon/audi-utmanar-tesla-satsar-pa-snabbladdning-6910789"/>
        <a href="https://www.nyteknik.se/premium/bmw-rads-inte-tesla-model-3-vi-ar-storsta-premiumtillverkaren-6955061"/>
      </related>
    </article>
  </body>
</html>