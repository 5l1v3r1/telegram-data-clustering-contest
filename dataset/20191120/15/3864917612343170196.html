<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822231-nackomisia-zatverdila-proekt-tarifiv-dla-ukrenergo-na-2020-rik.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:30:00+00:00"/>
    <meta property="og:title" content="Нацкомісія затвердила проєкт тарифів для Укренерго на 2020 рік"/>
    <meta property="og:description" content="Національна комісія, що здійснює державне регулювання у сферах енергетики та комунальних послуг, затвердила для подальшого обговорення проєкти тарифів НЕК «Укренерго» на 2020 рік на послуги з передачі електричної енергії на рівні 131,71 грн за МВт-год. та на послуги з диспетчерського (оперативно-технологічного) управління — на рівні 9,94 грн за МВт-год.. "/>
  </head>
  <body>
    <article>
      <h1>Нацкомісія затвердила проєкт тарифів для Укренерго на 2020 рік</h1>
      <h2>Національна комісія, що здійснює державне регулювання у сферах енергетики та комунальних послуг, затвердила для подальшого обговорення проєкти тарифів НЕК «Укренерго» на 2020 рік на послуги з передачі електричної енергії на рівні 131,71 грн за МВт-год. та на послуги з диспетчерського (оперативно-технологічного) управління — на рівні 9,94 грн за МВт-год.. </h2>
      <address>
        <time datetime="2019-11-20T15:30:00+00:00">20 Nov 2019, 15:30</time>
      </address>
      <p>Про це повідомляє <a href="https://ua.energy/media/pres-tsentr/pres-relizy/nkrekp-zatverdyla-dlya-obgovorennya-proyekty-taryfiv-ukrenergo-na-2020-rik-na-peredachu-ta-dyspetcherske-upravlinnya/">пресслужба Укренерго</a>.</p>
      <p>Таким чином , тариф на передачу пропонується підвищити на 13,02% у порівнянні з чинним 116,54 грн за МВт-год., а на диспетчеризацію — на 23,63% у порівнянні з діючим 8,04 грн за МВт-год.</p>
      <p>Розрахунки обох тарифів враховують прогнозне зростання обсягів споживання (передачі) електричної енергії у 2020 році на 16,6%.</p>
      <p>Основний вплив на збільшення <a href="https://www.ukrinform.ua/tag-tarif">тарифу</a> на передачу спричинило зростання таких витрат:</p>
      <p>купівля електроенергії для компенсації технологічних втрат в мережах - на 25%;</p>
      <p>оплата праці та соціальні заходи - на 40,8%;</p>
      <p>інші операційні витрати (податок на землю та паспортизація об’єктів, виготовлення технічних паспортів та державна реєстрація речових прав на нерухоме майно, оформлення права користування земельними ділянками тощо) - на 6,4%.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2807785-prezident-zvilniv-dvoh-ta-priznaciv-cotiroh-novih-cleniv-nkrekp.html">Президент звільнив двох та призначив чотирьох нових членів НКРЕКП</a>
      </blockquote>
      <p>Основний вплив на збільшення тарифу на диспетчеризацію спричинило зростання таких витрат:</p>
      <p>послуги Адміністратора комерційного обліку - на 16%;</p>
      <p>оплата праці та відрахування на соціальні заходи - на 40,7%;</p>
      <p>придбання допоміжних послуг з регулювання частоти та потужності та підтримання параметрів надійності та якості електричної енергії в ОЕС України - на 1000%.</p>
    </article>
  </body>
</html>