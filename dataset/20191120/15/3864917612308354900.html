<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2822254-u-budzet-zaklali-grosi-na-pocatok-dobudovi-mostiv-u-zaporizzi-razumkov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:56:00+00:00"/>
    <meta property="og:title" content="У бюджет заклали гроші на початок добудови мостів у Запоріжжі — Разумков"/>
    <meta property="og:description" content="У Державному бюджеті на 2020 рік передбачено близько 700 млн грн на проведення стартових робіт з відновлення будівництва мостових переходів через р. Дніпро в Запоріжжі."/>
  </head>
  <body>
    <article>
      <h1>У бюджет заклали гроші на початок добудови мостів у Запоріжжі — Разумков</h1>
      <h2>У Державному бюджеті на 2020 рік передбачено близько 700 млн грн на проведення стартових робіт з відновлення будівництва мостових переходів через р. Дніпро в Запоріжжі.</h2>
      <address>
        <time datetime="2019-11-20T15:56:00+00:00">20 Nov 2019, 15:56</time>
      </address>
      <p>Про це під час робочої поїздки в Запоріжжя сказав Голова Верховної Ради Дмитро Разумков, повідомляє кореспондент Укрінформу.</p>
      <p>"На добудову мостових переходів через Дніпро у <a href="https://www.ukrinform.ua/tag-zaporizza">Запоріжжі</a> на наступний рік передбачено близько 700 млн гривень. Але це лише частина, яка необхідна для початку робіт. Передбачити весь ресурс, який необхідно, для того аби закрити це питання (добудувати міст - ред.), поки що не можливо", - сказав Голова ВР.</p>
      <p>Він додав, що є ще один механізм — дорожній фонд, з якого можливо при перегляді бюджету у 2020 році виділити додаткові кошти.</p>
      <p>"Але це поки що не 100-відсоткова інформація", - додав Разумков.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2822095-razumkov-u-dnipri-vidvidav-kb-pivdenne.html">Разумков у Дніпрі відвідав КБ “Південне”</a>
      </blockquote>
      <p>Як повідомляв Укрінформ, на будівництво першої черги мості необхідно близько 4 млрд грн. Добувати об'єкт, за словами прем'єр-міністра України, можна за 3-4 роки.</p>
    </article>
  </body>
</html>