<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/discutie-pompeo-aurescu-romania-a-cerut-cresterea-prezentei-militare-americane.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-20T15:50:00+00:00"/>
    <meta property="og:title" content="Discuție Pompeo – Aurescu: România a cerut creșterea prezenţei militare americane"/>
    <meta property="og:description" content="Ministrul de Externe, Bogdan Aurescu, i-a cerut miercuri secretarului de stat american, Michael Pompeo, o creștere a prezenței militare americane în"/>
  </head>
  <body>
    <article>
      <h1> Discuție Pompeo – Aurescu: România a cerut creșterea prezenţei militare americane </h1>
      <address><time datetime="2019-11-20T15:50:00+00:00">20 Nov 2019, 15:50</time> by <a rel="author">Redacția</a></address>
      <p>Ministrul de Externe, Bogdan Aurescu, i-a cerut miercuri secretarului de stat american, Michael Pompeo, o creștere a prezenței militare americane în România, potrivit unui comunicat al MAE. Aurescu a mai cerut și sporirea prezenței navale NATO în Marea Neagră, respectiv a patrulărilor aeriene.</p>
      <p>Aurescu l-a asigurat pe Pompeo că pentru guvernul Orban e prioritară operaționalizarea celor două memorandumuri de înțelegere semnate recent de România și SUA, în materie de cooperare în domeniul nuclear civil și infrastructură 5G, memorandumuri care ar îngreuna prezența Chinei în România în cele două domenii strategice.</p>
      <p>Oficialul român a transmis că executivul va continua să aloce 2% din PIB pentru apărare și participarea României la misiuni militare externe.</p>
      <p>Cei doi miniștri s-au întâlnit miercuri în marja reuniunii miniștrilor de externe NATO de la Bruxelles.</p>
      <p>
        <i>Foto: MAE</i>
      </p>
    </article>
  </body>
</html>