<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=506740"/>
    <meta property="og:site_name" content="0404"/>
    <meta property="article:published_time" content="2019-11-20T15:51:16+00:00"/>
    <meta property="og:title" content="מפקד עוצבת &quot;הבשן&quot; לראשי רשויות בגולן ובחרמון: &quot;עיבינו את מערכות ההגנה – פועלים לאפשר שגרה מלאה&quot;"/>
    <meta property="og:description" content="לאחר ירי מסוריה לעבר ארצנו ותקיפה לילית רחבה של כוחותינו מחיל האוויר בסוריה, במהלכה חוסלו כ-23 חיילים סורים ואיראניים, מפקד עוצבת &quot;הבשן&quot;, תת-אלוף עמית פישר"/>
  </head>
  <body>
    <article>
      <h1>מפקד עוצבת "הבשן" לראשי רשויות בגולן ובחרמון: "עיבינו את מערכות ההגנה – פועלים לאפשר שגרה מלאה"</h1>
      <address><time datetime="2019-11-20T15:51:16+00:00">20 Nov 2019, 15:51</time> by <a rel="author">ליעם גולן</a></address>
      <p>לאחר ירי מסוריה לעבר ארצנו ותקיפה לילית רחבה של כוחותינו מחיל האוויר בסוריה, במהלכה חוסלו כ-23 חיילים סורים ואיראניים, מפקד עוצבת "הבשן", תת-אלוף עמית פישר, נפגש היום (רביעי) עם ראשי רשויות בגזרת הגולן והחרמון.</p>
      <p>בפגישה השתתפו מפקד החטיבה המרחבית "הגולן והחרמון", אלוף-משנה אבינועם אמונה וקציני העורף וההגנה המרחבית בעוצבת "הבשן". במפגש עדכן מפקד העוצבה את ראשי הרשויות בעיקרי הערכת המצב והמשך שיתוף הפעולה הצבאי והאזרחי באזור.</p>
      <p>תת-אלוף עמית פישר: "אחרי שני לילות אנחנו נמצאים בשגרה מלאה. שמנו לעצמו כמטרה למנוע את ההתבססות האיראנית בסוריה ואנחנו פועלים אל מול מטרה זו. בשנה וחצי האחרונות, התמודדנו יחד מול מספרי מקרי ירי איראני לעבר מדינת ישראל. אני יודע שזה לא פשוט וחשוב לי לחזק אתכם. לצורך ההיערכות הזו, עיבינו את מערכות ההגנה האווירית ואנחנו פועלים כל הזמן על מנת לאפשר עד כמה שניתן שגרה מלאה לתושבים. צה"ל עוקב כל העת אחר פעולות ההתבססות האיראנית בסוריה ואנו נמשיך להיות ערוכים לכל תרחיש ונמשיך לעדכן אתכם ולפעול יחד למען ביטחון תושבי הגולן".<br/> </p>
      <figure>
        <img src="https://www.0404.co.il/wp-content/uploads/2019/11/%D7%9E%D7%A4%D7%A7%D7%93-%D7%A2%D7%95%D7%A6%D7%91%D7%AA-%D7%94%D7%91%D7%A9%D7%9F-%D7%A2%D7%9D-%D7%A8%D7%90%D7%A9%D7%99-%D7%A8%D7%A9%D7%95%D7%99%D7%95%D7%AA-%D7%91%D7%92%D7%95%D7%9C%D7%9F-%D7%95%D7%91%D7%97%D7%A8%D7%9E%D7%95%D7%9F.jpeg"/>
        <figcaption>דובר צה"ל</figcaption>
      </figure>
      <figure>
        <img src="https://www.0404.co.il/wp-content/uploads/2019/11/%D7%9E%D7%A4%D7%A7%D7%93-%D7%A2%D7%95%D7%A6%D7%91%D7%AA-%D7%94%D7%91%D7%A9%D7%9F-%D7%AA%D7%90%D7%9C-%D7%A2%D7%9E%D7%99%D7%AA-%D7%A4%D7%99%D7%A9%D7%A8.jpeg"/>
        <figcaption>דובר צה"ל</figcaption>
      </figure>
    </article>
  </body>
</html>