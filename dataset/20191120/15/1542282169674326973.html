<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/dekades-kliseis-tin-pirosbsestikh-gia-antlisi-idaton?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-20T15:57:21+00:00"/>
    <meta property="og:title" content="Θεσσαλονίκη: Δεκάδες κλήσεις στην Πυροσβεστική για άντληση υδάτων"/>
    <meta property="og:description" content="Στις περιοχές της Χαλκηδόνας και των Κουφαλίων"/>
  </head>
  <body>
    <article>
      <h1>Θεσσαλονίκη: Δεκάδες κλήσεις στην Πυροσβεστική για άντληση υδάτων</h1>
      <address><time datetime="2019-11-20T15:57:21+00:00">20 Nov 2019, 15:57</time> by <a rel="author">euronews </a></address>
      <p>Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα και είχε ως αποτέλεσμα υπόγεια ή άλλα οικήματα να πλημμυρίσουν.</p>
      <p>Σύμφωνα με όσα έγιναν γνωστά, έξι συνεργεία αποτελούμενα από 12 άτομα επιχειρούν στις περιοχές όπου υπάρχει πρόβλημα.</p>
      <p>Στο μεταξύ, αποκαταστάθηκε η κυκλοφορία των οχημάτων στην παλαιά εθνική οδό Θεσσαλονίκης - Έδεσσας, στο ύψος της Παλαιάς Πέλλας που είχε διακοπεί νωρίτερα λόγω της έντονης βροχόπτωσης και συσσώρευσης φερτών υλικών.</p>
      <p>Στο νομό Κιλκίς, σε ισχύ παραμένει η διακοπή της κυκλοφορίας των οχημάτων μεταξύ των οικισμών Άσπρος και Αξιοχώρι και η μετακίνηση των οδηγών γίνεται μέσω παρακαμπτήριων οδών. Εξάλλου, αποκαταστάθηκε νωρίς το απόγευμα, η κυκλοφορία των οχημάτων στο δρόμο που συνδέει τη Χαλκηδόνα με τα Κουφάλια, η οποία είχε διακοπεί εξαιτίας συγκέντρωσης μεγάλου όγκου νερού στο οδόστρωμα.</p>
    </article>
  </body>
</html>