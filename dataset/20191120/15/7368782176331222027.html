<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277507-efcc-an-yankewa-lauya-hukuncin-dauri-a-kan-neman-rashawar-n7m-a-borno.html"/>
    <meta property="og:site_name" content="Legit"/>
    <meta property="article:published_time" content="2019-11-20T15:33:20+00:00"/>
    <meta property="og:title" content="EFCC: An yankewa Lauya hukuncin dauri a kan neman rashawar N7m a Borno"/>
    <meta property="og:description" content="Alkali ya yankewa Lauya hukuncin dauri bayan ya nemi rashawar N7m a Borno. Yanzu an yanke masu daurin watanni 18 a kurkuku bayan an gamsu ba shi da gaskiya."/>
  </head>
  <body>
    <article>
      <h1>EFCC: An yankewa Lauya hukuncin dauri a kan neman rashawar N7m a Borno</h1>
      <address>
        <time datetime="2019-11-20T15:33:20+00:00">20 Nov 2019, 15:33</time>
      </address>
      <p>
        <b>Mun samu labari cewa Alkali ya yankewa Lauyan da ya bukaci a ba shi cin hanci na miliyoyin kudi. Kotu ta nemi a daure shi a gidan yari na watanni 18 ba tare da ba shi damar biyan tara ba.</b>
      </p>
      <p>Hukumar EFCC mai yaki da masu yi wa tattalin arzikin kasa zagon-kasa a Najeriya, ta bayyana cewa Alkalin babban kotun jihar Borno, ya yankewa Zanna Dalhatu daurin shekara daya da rabi.</p>
      <p>Kamar yadda EFCC ta rahoto da kanta a jiya, Alkali mai shari’a Umaru Fadawu na babban kotun Borno, ya samu wannan Lauya na gwamnati da laifin neman cin hanci na Naira miliyan 7.</p>
      <p>An gurfanar da Dalhatu, mai aiki da ma’aikatar shari’a ta jihar Borno, a gaban kotu ne a farkon Watan Junairun 2019 bayan hukumar EFCC ta damke shi bisa zargin neman karbar rashawa.</p>
      <p>Dalhatu ya bayyanawa kotu cewa bai aikata laifin da ake tuhumarsa da shi ba. Amma a karshen shari’a, Alkali Umaru Fadawu ya tabbatar da rashin gaskiyar jami’in shari’ar a Ranar Litinin.</p>
      <p>KU KARANTA: <a href="https://hausa.legit.ng/1277465-kada-ka-bude-iyakokin-kasar-tukuna---sanata-ya-shawarci-buhari.html?fbclid=IwAR03koCGyDGVSNXRsBnrvATMaLuXXKZMDWl3QXhctMNu7EbfTlQp2oSWMi0">Ka da a bude iyakokin kasa don Allah - Sanata ya roki Buhari</a></p>
      <p>Kakakin hukumar EFCC na kasa, Wilson Uwujaren, ya sanar da jama’a cewa, Dalhatu ya nemi karbar rashawa daga hannun wani Akawu da ke aiki a ma’aikatar gyaran hanyoyi na jihar Borno.</p>
      <p>Jami’in shari’ar ya nemi wannan babban Akawu mai suna Shuaibu Mohammed, ya biya cin hanci domin a dakatar da shari’arsa da ake yi da wani Ma’aikacin hukumar gyaran hanyoyin jihar.</p>
      <p>Labarin ya shiga kunnen EFCC inda aka cafke shi ya na kokarin karbar wannan cin hanci. A bisa haka ne aka maka shi a gaban kotu har kuma aka gabatar da shaidu uku domin a hukuntasa.</p>
      <p>Lauyan ya yi kokarin yi wa shari’a gardama, ya na mai daukaka kara a gaban wani babban kotu da ke Jos, amma bai dace ba. Daga baya ya amsa laifinsa, kuma aka yanke masa dauri a kurkuku.</p>
      <p>Idan kuna da wata shawara ko bukatar bamu labari, tuntube mu a: <b>labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>