<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22804/fizicno-ga-je-napadel-znanec.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T15:18:00+00:00"/>
    <meta property="og:title" content="Znanec ga je fizično napadel"/>
    <meta property="og:description" content="Policisti Policijske postaje Ormož so v minulih dneh obravnavali naslednje pomembnejše dogodke. V ponedeljek, 18. novembra, ob 08.04 uri so bili obveščeni o kršitvi javnega reda in miru v Ormožu. Oškodovanec je prijavil, da ga je fizično napadel znanec. Patrulja je na kraju opravila razgovor z oškodovancem in ..."/>
  </head>
  <body>
    <article>
      <h1>Znanec ga je fizično napadel</h1>
      <h2>V ponedeljek zjutraj so policisti posredovali v Ormožu, kjer je prišlo do obračunavanja med znancema</h2>
      <address><time datetime="2019-11-20T15:18:00+00:00">20 Nov 2019, 15:18</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_09/policija_10983946344.jpg"/>
        <figcaption>Policija</figcaption>
      </figure>
      <p>Policisti Policijske postaje Ormož so v minulih dneh obravnavali naslednje pomembnejše dogodke. V ponedeljek, 18. novembra, ob 08.04 uri so bili obveščeni o kršitvi javnega reda in miru v Ormožu. Oškodovanec je prijavil, da ga je fizično napadel znanec. Patrulja je na kraju opravila razgovor z oškodovancem in kršiteljem ter pri tem s strani oškodovanca sprejela predlog za pregon kaznivega dejanja povzročitve Lahke telesne poškodbe in kaznivega dejanja Poškodovanja tuje stvari. Po zbranih obvestilih bodo zoper osumljenca na državno tožilstvo podali kazensko ovadbo.</p>
      <p>Ob 08.30 uri so na Policijski postaji sprejeli predlog za pregon kaznivega dejanja Izsiljevanja. Po zbranih obvestilih bodo na državno tožilstvo napisali kazensko ovadbo.</p>
      <p>Ob 15.46 uri so bili obveščeni, da je voznik z vozilom v naselju Spodnji Ključarovci zapeljal v udarno jamo in si poškodoval vozilo. Patrulja je opravila ogled kraja. Z nepravilnostjo na cesti bo seznanjen izvajalec rednega vzdrževanja ceste, prav tako pa tudi pristojni inšpekcijski organ.</p>
      <p>V torek, 19. novembra, ob 15.13 uri so bili obveščeni o prometni nesreči I. kategorije na območju Ormoža. Povzročitelju prometne nesreče je bil izdan plačilni nalog zaradi neprilagojene hitrosti.</p>
    </article>
  </body>
</html>