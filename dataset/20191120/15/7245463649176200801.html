<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58730/age-of-wonders-planetfall--rozszerzenie-revelations-juz-dostepne-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-20T15:57:00+00:00"/>
    <meta property="og:title" content="Age of Wonders: Planetfall – Rozszerzenie Revelations już dostępne [WIDEO]"/>
    <meta property="og:description" content="Do gry zawitali między innymi Żniwiarze."/>
  </head>
  <body>
    <article>
      <h1>Age of Wonders: Planetfall – Rozszerzenie Revelations już dostępne [WIDEO]</h1>
      <address><time datetime="2019-11-20T15:57:00+00:00">20 Nov 2019, 15:57</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>Do gry zawitali między innymi Żniwiarze.</p>
      <p>Wieść o tym, że najnowsze Age of Wonders kompletnie zmieni otoczkę i zamiast standardowego świata fantasy zabierze nas w daleką przyszłość, spotkała się z dość mieszanymi reakcjami i sporą dozą niepokoju. Ostatecznie eksperyment okazał się zaskakująco udany, a Planetfall zostało przez wielu okrzyknięte najlepszą odsłoną w historii serii. Jeśli podzielacie tę opinię, zainteresuje was zapewne fakt, że na rynek trafiło już pierwsze duże rozszerzenie. </p>
      <p><b><a href="https://www.cdaction.pl/news-58414/age-of-wonders-planetfall--nowy-dodatek-pozwoli-zmierzyc-sie-z-przedwieczna-cywilizacja-wideo.html">Przypomnijmy</a></b>, że Revelations wprowadza świeży wątek fabularny, obracający się wokół powracającej po latach uśpienia pradawnej cywilizacji. Jej przedstawiciele zbierają energię, mającą posłużyć im do ożywienia miliardów swych wyznawców, a następnie przejęcia władzy. Frakcja gracza może stawić im czoła lub pomóc w tworzeniu nowego świata. Na mapie pojawią się między innymi kryjące cenne skarby, ale zabezpieczone morderczymi pułapkami anomalie a także Żniwiarze, czyli ogromne roboty pragnące zniszczyć całe organiczne życie.</p>
      <figure>
        <iframe src="https://www.youtube.com/embed/nSXD3SrP8G0" width="615" height="346" data-service="Youtube" scrolling="no"/>
      </figure>
      <p>Swoją drogą „podstawka” <b><a href="https://www.cdaction.pl/news-58678/xbox-game-pass-ponad-50-nowych-tytulow-wideo.html">trafiła</a></b> niedawno do konsolowej wersji Xbox Game Pass.</p>
      <related>
        <h4>Podobne newsy</h4>
        <a href="https://www.cdaction.pl/news-58414/age-of-wonders-planetfall--nowy-dodatek-pozwoli-zmierzyc-sie-z-przedwieczna-cywilizacja-wideo.html"/>
        <a href="https://www.cdaction.pl/news-57519/age-of-wonders-planetfall--tworcy-siegneli-gwiazd-recenzje.html"/>
        <a href="https://www.cdaction.pl/news-56901/age-of-wonders-planetfall--komu-nowy-trailer-komu-wideo.html"/>
        <a href="https://www.cdaction.pl/news-55831/age-of-wonders-planetfall--data-premiery-zwiastun-fabularny-prezentacja-frakcji-wideo.html"/>
        <a href="https://www.cdaction.pl/news-54550/age-of-wonders-planetfall--kosmos-wzywa-wideo.html"/>
      </related>
    </article>
  </body>
</html>