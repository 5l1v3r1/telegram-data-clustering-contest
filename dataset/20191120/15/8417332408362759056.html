<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/20/Kvinne-til-sykehus-etter-knivstikking-i-Drammen-20440085.ece"/>
    <meta property="og:site_name" content="adressa.no"/>
    <meta property="article:published_time" content="2019-11-20T15:57:37+00:00"/>
    <meta property="og:title" content="Kvinne til sykehus etter knivstikking i Drammen"/>
    <meta property="og:description" content="En kvinne er fraktet til sykehus etter at hun ble knivstukket i Tollbugata i Drammen sentrum. Skadeomfanget er ukjent."/>
  </head>
  <body>
    <article>
      <h1>Kvinne til sykehus etter knivstikking i Drammen</h1>
      <address><time datetime="2019-11-20T15:57:37+00:00">20 Nov 2019, 15:57</time> by <a rel="author">(NTB) NTB</a></address>
      <p>En kvinne er fraktet til sykehus etter at hun ble knivstukket i Tollbugata i Drammen sentrum. Skadeomfanget er ukjent.</p>
      <aside><a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på e-post</a></aside>
      <p>Politiet meldte om hendelsen like etter klokken 15 onsdag ettermiddag.</p>
      <p>– Da vi kom til stedet, tok vitner hånd om gjerningsmannen, og forbipasserende behandlet fornærmede på stedet. Personen er ikke livstruende skadd etter det vi så, sier politiets innsatsleder Arne Koppergård til <a href="https://www.dt.no/politi/nyheter/ulykke/knivstikking-i-drammen-sentrum/s/5-57-1265340">Drammens Tidende.</a></p>
      <p>Den fornærmede kvinnen er kjørt til sykehus for videre behandling.</p>
      <p>Den antatte gjerningsmannen er pågrepet. Han er fraktet til sykehus for sjekk.</p>
      <p>Politiet opplyser at de har kontroll på kniven som ble brukt. De kjenner ikke foranledningen til knivstikkingen og jobber med teknisk og taktisk etterforskning. Kriminalteknikere skal undersøke åstedet onsdag kveld.</p>
      <p>(©NTB)</p>
    </article>
  </body>
</html>