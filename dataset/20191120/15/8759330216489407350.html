<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904504/walem-hint-naar-vertrek-martinez-als-hij-een-mooi-aanbod-krijgt-vertrekt-hij-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T15:02:00+00:00"/>
    <meta property="og:title" content="Walem hint naar vertrek Martinez: &quot;Als hij een mooi aanbod krijgt, vertrekt hij&quot;"/>
    <meta property="og:description" content="Na een knappe bronze medaille op het WK in Rusland heeft Roberto Martinez de Rode Duivels naar een nieuwe triomftocht geleid in de voorrondes voor het EK 2020. Met een 30 op 30 en"/>
  </head>
  <body>
    <article>
      <h1>Walem hint naar vertrek Martinez: "Als hij een mooi aanbod krijgt, vertrekt hij"</h1>
      <address>
        <time datetime="2019-11-20T15:02:00+00:00">20 Nov 2019, 15:02</time>
      </address>
      <p>
        <b>Na een knappe bronze medaille op het WK in Rusland heeft Roberto Martinez de Rode Duivels naar een nieuwe triomftocht geleid in de voorrondes voor het EK 2020. Met een 30 op 30 en <a href="https://www.voetbalprimeur.be/nieuws/904434/laat-er-geen-twijfel-over-bestaan-rode-duivels-waren-beste-elftal-in-ek-voorronde.html?utm_source=doorlink&amp;utm_medium=doorlink&amp;utm_campaign=%2F">een hallucinant doelpuntensaldo van +37</a> lijkt de nationale ploeg beter dan ooit. Blijft Martinez nog lang aan boord? Johan Walem denkt van niet.</b>
      </p>
      <p>Op de vraag of Martinez niet stilaan aan vertrekken zou denken bij de Rode Duivels, moet Walem goed nadenken. "Moeilijk, moeilijk", verklaart de bondscoach van de beloften bij <i>Eleven Sports. </i>"Ik denk dat hij keuzes zal moeten maken en zichzelf enkele vragen stellen."</p>
      <aside>Lees meer<br/><a href="https://www.voetbalprimeur.be/nieuws/904462/martinez-is-er-nog-lang-niet-uit-ik-wou-graag-nog-wat-meer-antwoorden-.html?itm_source=www.voetbalprimeur.be&amp;itm_medium=highlighted-content">Martinez is er nog lang niet uit: “Ik wou graag nog wat meer antwoorden”</a></aside>
      <p>Welke vragen dan? "De weg die hij heeft afgelegd met de Duivels, de ambities die hij al dan niet heeft waargemaakt en natuurlijk zijn persoonlijke toekomst", vult Walem aan. "Waar ziet hij zichzelf? Hij is een liefhebber van de Premier League. Als hij een mooi aanbod krijgt van een club van daar of één uit La Liga, denk ik dat hij zal vertrekken."</p>
      <figure>
        <iframe data-src="https://twitter.com/ElevenSportsBEn/status/1197135226708930566?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Of dat dan voor of na het komende EK zou zijn, laat Walem in het midden. Het lijkt in ieder geval aannemelijk dat Martinez niet zal vertrekken voor het toernooi in de komende zomer afgelopen is. De Rode Duivels zullen Euro 2020 immers aanvatten als één van de absolute topfavorieten.</p>
    </article>
  </body>
</html>