<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416819/panathinaikos-telos-o-tzandaris"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T15:38:01+00:00"/>
    <meta property="og:title" content="Παναθηναϊκός: Τέλος ο Τζανδάρης"/>
    <meta property="og:description" content="Η ΠΑΕ Παναθηναϊκός ανακοίνωσε το τέλος της συνεργασίας με τον Φάνη Τζανδάρη, ο οποίος έμεινε ελεύθερος από το «τριφύλλι»."/>
  </head>
  <body>
    <article>
      <h1>Παναθηναϊκός: Τέλος ο Τζανδάρης</h1>
      <h2>Η ΠΑΕ Παναθηναϊκός ανακοίνωσε το τέλος της συνεργασίας με τον Φάνη Τζανδάρη, ο οποίος έμεινε ελεύθερος από το «τριφύλλι».</h2>
      <address><time datetime="2019-11-20T15:38:01+00:00">20 Nov 2019, 15:38</time> by <a rel="author" href="http://www.gazzetta.gr/dimosiografos/nikos-athanasiou" target="_blank">Νίκος Αθανασίου</a></address>
      <p>Ο Φάνης Τζανδάρης είναι ο πρώτος που ανοίγει την πόρτα της εξόδου από τους «κομμένους». Ο Έλληνας αμυντικός μέσος είχε συμβόλαιο μέχρι το καλοκαίρι του 2020, δεν υπολογιζόταν από τον Γιώργο Δώνη φέτος και οι δύο πλευρές έφτασαν σε συναινετική λύση της συνεργασίας.</p>
      <p>
        <b>Η ανακοίνωση της ΠΑΕ αναφέρει τα εξής:</b>
      </p>
      <p>«Η ΠΑΕ Παναθηναϊκός ανακοινώνει την ολοκλήρωση της συνεργασίας της με τον Φάνη Τζανδάρη. Ο 26χρονος μέσος ήρθε στην ομάδα μας το καλοκαίρι του 2017 και κατέγραψε 29 συμμετοχές με το Τριφύλλι. Στο διάστημα της παρουσίας του διακρίθηκε για τον άψογο επαγγελματισμό του και το σπάνιο ήθος του. Ευχόμαστε στον Φάνη ό,τι καλύτερο για τη συνέχεια της καριέρας του και τον ευχαριστούμε για τις υπηρεσίες που προσέφερε στον Παναθηναϊκό».</p>
    </article>
  </body>
</html>