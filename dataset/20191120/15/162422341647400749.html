<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/20/kontrol-hvorob-ozymyh-zernovyh-v-umovah-poteplinnya/"/>
    <meta property="og:site_name" content="AgroDay"/>
    <meta property="article:published_time" content="2019-11-20T15:15:24+00:00"/>
    <meta property="og:title" content="Стоп-ефект: контроль хвороб озимих зернових в умовах потепління"/>
    <meta property="og:description" content="В Україні триває потепління. На тижні в усіх областях спостерігалися нетипово високі для даного періоду часу температури, а на Півдні країни стовпчики термометрів сягнули навіть +16…+20°С. Це спричинило ураження культурних рослин хворобами і поширення їх збудників. За даними моніторингу Держпродспоживслужби, борошнистою росою вже сьогодні охоплені 2-12 %, а на Волині — до 20% посівів, септоріозом, кореневими гнилями і бурою листковою іржею уражені близько 2-6% рослин. Додаткова загроза полягає в тому, що, окрім прямої шкоди, за несвоєчасного або недостатнього контролю патогени можуть перезимовувати на самих рослинах, рештках сегетальної рослинності чи падалиці культурних рослин і продовжувати пошкоджувати озимину навесні, вже після відновлення вегетації. Щоб захистити свої посіви слід провести додаткову фунгіцидну обробку — навіть якщо проявів захворювань на рослинах поки що не видно. Адже попередити загрозу значно простіше, аніж потім ліквідовувати її наслідки. Найкраще для цього"/>
  </head>
  <body>
    <article>
      <h1>Стоп-ефект: контроль хвороб озимих зернових в умовах потепління</h1>
      <address>
        <time datetime="2019-11-20T15:15:24+00:00">20 Nov 2019, 15:15</time>
      </address>
      <p>В Україні триває потепління. На тижні в усіх областях спостерігалися нетипово високі для даного періоду часу температури, а на Півдні країни стовпчики термометрів сягнули навіть +16…+20°С.</p>
      <p>Це спричинило ураження культурних рослин хворобами і поширення їх збудників. За даними моніторингу Держпродспоживслужби, борошнистою росою вже сьогодні охоплені 2-12 %, а на Волині — до 20% посівів, септоріозом, кореневими гнилями і бурою листковою іржею уражені близько 2-6% рослин.</p>
      <p>Додаткова загроза полягає в тому, що, окрім прямої шкоди, за несвоєчасного або недостатнього контролю патогени можуть перезимовувати на самих рослинах, рештках сегетальної рослинності чи падалиці культурних рослин і продовжувати пошкоджувати озимину навесні, вже після відновлення вегетації.</p>
      <p>Щоб захистити свої посіви слід провести додаткову фунгіцидну обробку — навіть якщо проявів захворювань на рослинах поки що не видно. Адже попередити загрозу значно простіше, аніж потім ліквідовувати її наслідки.</p>
      <p>Найкраще для цього підходять системні препарати: за рахунок особливостей дії діючих речовин вони проявляють тривалу захисну дію і надійно захищають новий приріст.</p>
      <p>Для контролю борошнистої роси, бурої іржі, гельмінтоспоріозу та піренофорозу оптимальним рішенням є фунгіцид <b>Ті Рекс</b> (пропіконазол, 150 г/л + тріадимефон, 150 г/л) — завдяки поєднанню двох діючих речовин він контролює широкий спектр захворювань і забезпечує тривалу захисну та лікувальну дію.</p>
      <p>Проти борошнистої роси та септоріозу краще застосувати <b>Унікаль</b> (тебуконазол, 250 г/л): він швидко проникає в рослину і проявляє одночасно швидкий «стоп-ефект» та пролонговану захисну дію.</p>
      <p>А за ознак борошнистої роси та кореневих гнилей краще віддати перевагу <b>Фундазиму</b> (беноміл, 500 г/кг): окрім того, що препарат є високоефективним проти багатьох збудників грибкових хвороб, він ефективно діє за понижених температур.</p>
      <p>Повідомляє <a href="https://propozitsiya.com/ua/kontrol-hvorob-ozimih-zernovih-v-umovah-poteplinnya">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/21/karta-kosmos-v-ukrayini-za-dopomogoyu-tsyfrovyh-tehnologij-inventaryzovano-vsi-posivy/"/>
        <a href="https://agroday.com.ua/2019/11/13/sad-pid-snigopad-yak-v-instytuti-sadivnytstva-naan-gotuyut-sady-do-zymivli/"/>
        <a href="https://agroday.com.ua/2019/10/21/ogirkove-e-gro-innovatsijni-rishennya-pry-teplychnomu-vyroshhuvanni-ogirkiv/"/>
        <a href="https://agroday.com.ua/2019/10/03/znyaty-gruntovtomu-chornobryvtsi-yak-syderaty-pislya-tryvalogo-vyroshhuvannya-plodovoyagidnyh-kultur/"/>
        <a href="https://agroday.com.ua/2019/10/03/vazhlyvu-rol-v-regulyuvanni-chyselnosti-shkidnykiv-mozhut-vidigraty-hyzhaky-j-parazyty/"/>
        <a href="https://agroday.com.ua/2019/09/10/ne-progavyty-moment-efektyvnist-gerbitsydu-proty-bur-yaniv-zalezhyt-vid-stroku-jogo-zastosuvannya/"/>
      </related>
    </article>
  </body>
</html>