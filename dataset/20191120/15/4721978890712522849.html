<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718881/apple-profitti-riparazioni"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T15:36:54+00:00"/>
    <meta property="og:title" content="Apple afferma che non ricava alcun profitto dalle riparazioni"/>
    <meta property="og:description" content="Apple ha risposto ad alcune domande del Congresso spiegando la sua posizione su diverse tematiche antitrust, che vanno dalle riparazioni all'App Store."/>
  </head>
  <body>
    <article>
      <h1>Apple afferma che non ricava alcun profitto dalle riparazioni</h1>
      <address>
        <time datetime="2019-11-20T15:36:54+00:00">20 Nov 2019, 15:36</time>
      </address>
      <p>Una commissione giudiziaria del Congresso degli Stati Uniti aveva presentato ad Apple e ad altre aziende tech una serie di domande su questioni legate alla concorrenza sleale. Alcune delle risposte sono state pubblicate poche ore fa.</p>
      <p>Apple ha <a href="https://9to5mac.com/2019/11/20/apple-repair-services-costs/">dovuto</a> affrontare domande su diverse questioni, come le sue politiche su App Store, la concorrenza nei mercati in cui Apple offre sue app di prime parti, i divieti imposti ai browser su iOS e altri argomenti.</p>
      <p>Per quanto riguarda il ruolo di Apple nelle<b> riparazioni</b>, l’azienda ha dichiarato che “<i>il costo della fornitura dei servizi di riparazione ha superato le entrate generate dalle riparazioni</i>“. Questo significa che A<b>pple non ha scelto di controllare direttamente le riparazioni per ottenere un guadagno finanziario</b>.  Non è chiaro però se l’attività di riparazione sarebbe redditizia se non fosse per le riparazioni “<i>gratuite</i>” in garanzia, ad esempio. Presumibilmente, Apple guadagna molto vendendo garanzie estese AppleCare, altrimenti non avrebbe senso promuoverle così tanto.  Negli ultimi anni Apple ha portato avanti diverse mosse per dissuadere i governi dall’imporre una legislazione più permissiva in termini di riparazioni, che darebbe anche a centri non autorizzati la possibilità di accedere ai manuali di riparazione e ai componenti originali di Apple.</p>
      <p>Per quanto riguarda l0obbligo per i browser di terze parti di utilizzare <b>WebKit</b>, Apple ha spiegato che in questo modo può affrontare gli exploit in modo rapido e accurato e proteggere in modo più efficace la privacy e la sicurezza degli utenti. Inoltre, consentire ad altri browser Web framework alternativi metterebbe a rischio gli utenti se gli sviluppatori non aggiornano più le loro app o non riescono a risolvere rapidamente un difetto di sicurezza: “<i>Richiedendo l’uso di WebKit, Apple può fornire aggiornamenti di sicurezza a tutti i nostri utenti in modo rapido e accurato, indipendentemente dal browser che decidono di scaricare dall’App Store</i>“.</p>
      <p>Nelle domande sul rapporto tra<b> Apple e Googl</b>e, Apple afferma che Google Maps e Waze sono stati scaricati centinaia di milioni di volte negli ultimi cinque anni, suggerendo che l’introduzione dell’app Maps di Apple non ha certo portato a un monopolio</p>
      <p>Il comitato ha anche chiesto delle relazioni commerciali che fanno di <b>Google il motore di ricerca predefinito in Safari</b> su iPhone, iPad e Mac. Apple non ha rivelato dati monetari ma ha dichiarato che “<i>L’accordo di Apple con Google sul motore di ricerca di default genera entrate basate sul traffico di riferimento attraverso l’URL e la casella di ricerca sul browser Safari di Apple</i>“. Apple ha sottolineato che gli utenti possono cambiare liberamente il motore di ricerca predefinito scegliendo tra Yahoo, Bing o DuckDuckGo in qualsiasi momento.</p>
      <p>Gli analisti finanziari hanno valutato l’affare legato al motore di ricerca Google nell’intervallo di 5-10 miliardi di dollari.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>