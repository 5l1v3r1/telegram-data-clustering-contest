<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381919/meral-aksenerden-cumhurbaskani-erdogana-eyt-tepkisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T15:28:00+00:00"/>
    <meta property="og:title" content="Meral Akşener'den Cumhurbaşkanı Erdoğan'a EYT tepkisi"/>
    <meta property="og:description" content="Cumhurbaşkanı Erdoğan'ın EYT'ye dair açıklamasının ardından İYİ Parti Genel Başkanı Meral Akşener de konuya ilişkin açıklamada bulundu."/>
  </head>
  <body>
    <article>
      <h1>Meral Akşener'den Cumhurbaşkanı Erdoğan'a EYT tepkisi</h1>
      <h2>Cumhurbaşkanı Erdoğan'ın EYT'ye dair açıklamasının ardından İYİ Parti Genel Başkanı Meral Akşener de konuya ilişkin açıklamada bulundu.</h2>
      <address>
        <time datetime="2019-11-20T15:28:00+00:00">20 Nov 2019, 15:28</time>
      </address>
      <p>Cumhurbaşkanı ve AKP Genel Başkanı Recep Tayyip Erdoğan, Emeklilikte Yaşa Takılanlar'ı (EYT) üzecek bir açıklamada bulunmuştu.</p>
      <p>Emeklilikte Yaşa Takılanlar’la ilgili konuşan Erdoğan, “Tutturmuşlar erken emeklilik. İskandinav ülkelerinin hepsi bu sistemle battı. Arkadaşlarıma söylüyorum; beni bu yola asla teşvik etmeyin. Seçim kaybetsek de yokum” ifadelerini kullanmıştı.</p>
      <h3>MERAL AKŞENER'DEN EYT AÇIKLAMASI</h3>
      <p>İYİ Parti Lideri Meral Akşener, TBMM'de partisinin grup toplantısında konuştu. Akşener, gerçekleştirmiş olduğu açıklamada Cumhurbaşkanı ve AKP Genel Başkanı Recep Tayyip Erdoğan'a tepki gösterdi.</p>
      <p>Erdoğan'ın Emeklilikte Yaşa Takılanlar (EYT) konusundaki sözlerine dair konuşan Akşener şu ifadeleri kullandı:</p>
      <blockquote>"O İskandinav ülkeleri hangileri? Norveç, Danimarka, İsveç. Battı dediği Norveç'te, kişi başına milli gelir ne kadar biliyor musunuz, 77 bin dolar. Danimarka'da 56 bin dolar, İsveç'te kişi başına düşen milli gelir, 54 bin dolar. Bunlar, Sayın Erdoğan'ın 'battı' dediği ülkelerin rakamları. Türkiye’de kişi başı milli gelir ne kadar, 8 bin 800 dolar."</blockquote>
    </article>
  </body>
</html>