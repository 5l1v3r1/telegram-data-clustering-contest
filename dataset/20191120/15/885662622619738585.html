<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/koinoniki-eythyni/125501/neversettle-perissotero-nero-gia-tin-alexandroypoli"/>
    <meta property="og:site_name" content="Insider"/>
    <meta property="article:published_time" content="2019-11-20T15:17:00+00:00"/>
    <meta property="og:title" content="#neversettle περισσότερο νερό για την Αλεξανδρούπολη"/>
    <meta property="og:description" content="Το νερό είναι στοιχείο απαραίτητο για τη φύση, για κάθε μορφή ζωής, αλλά και για τη δραστηριότητά μας, αφού αποτελεί βασικό συστατικό των προϊόντων μας. Το 70% του ανθρώπινου σώματος αλλά και το 70% του πλανήτη μας αποτελείται από νερό. Κι όμως, για 1,8 δισεκατομμύρια ανθρώπους στον κόσμο θα είναι δυσεύρετο, μέχρι το 2025.  Αλλά και στη χώρα μας, το πρόβλημα της λειψυδρίας είναι έντονο σε πολλές περιοχές. Κανένας όμως δεν πρέπει να στερείται το πολύτιμο αυτό αγαθό. Γι’ αυτό κάθε σταγόνα είναι πολύτιμη."/>
  </head>
  <body>
    <article>
      <h1>#neversettle περισσότερο νερό για την Αλεξανδρούπολη</h1>
      <address>
        <time datetime="2019-11-20T15:17:00+00:00">20 Nov 2019, 15:17</time>
      </address>
      <p>Το νερό είναι στοιχείο απαραίτητο για τη φύση, για κάθε μορφή ζωής, αλλά και για τη δραστηριότητά μας, αφού αποτελεί βασικό συστατικό των προϊόντων μας.</p>
      <p>Το 70% του ανθρώπινου σώματος αλλά και το 70% του πλανήτη μας αποτελείται από νερό. Κι όμως, για 1,8 δισεκατομμύρια ανθρώπους στον κόσμο θα είναι δυσεύρετο, μέχρι το 2025.</p>
      <p>Αλλά και στη χώρα μας, το πρόβλημα της λειψυδρίας είναι έντονο σε πολλές περιοχές.<br/>Κανένας όμως δεν πρέπει να στερείται το πολύτιμο αυτό αγαθό. Γι’ αυτό κάθε σταγόνα είναι πολύτιμη.</p>
      <p>Στην Coca-Cola αναζητούμε διαρκώς τρόπους για να επιστρέφουμε στη φύση και στις τοπικές κοινότητες το νερό που χρησιμοποιούμε, να συλλέγουμε το βρόχινο νερό, να το διατηρούμε και να το αξιοποιούμε, ώστε να είναι προσιτό σε όλους. Αυτός είναι άλλωστε ένας από βασικούς πυλώνες δράσεών μας που αποτυπώνεται στην εταιρική μας καμπάνια <b>#neversettle</b>, η οποία συμπληρώνεται από ολιστικά προγράμματα που αποδεικνύουν έμπρακτα ότι δεν εφησυχάζουμε ποτέ.</p>
      <figure>
        <img src="https://www.insider.gr/sites/default/files/inline-images/2_8.jpg"/>
      </figure>
      <p>Ήδη, από το 2015, επιστρέφουμε παγκοσμίως κάθε σταγόνα νερού που χρησιμοποιούμε για την παραγωγή των προϊόντων μας και ακόμα περισσότερο, αφού έχουμε φτάσει σε ποσοστό 155%.</p>
      <p>Στην Ελλάδα, σε περίπου 13 χρόνια, υλοποιήσαμε, σε συνεργασία με τον διεθνή οργανισμό GWP-Med, περισσότερα από 100 έργα συλλογής βρόχινου νερού, ανακύκλωσης υδάτινων αποβλήτων και προγράμματα επάρκειας νερού, σε 33 ελληνικά νησιά, που έχουν ωφελήσει περισσότερους από 280.000 συμπολίτες μας, ενώ συλλέγονται 542 εκατομμύρια λίτρα νερού ετησίως. Η διαχείριση του νερού είναι όμως σημαντική, όχι μόνο σε περιοχές με έντονο πρόβλημα λειψυδρίας αλλά και στα αστικά κέντρα, όπου η ζήτηση σε πόσιμο νερό είναι αυξημένη. Επιπλέον, η αύξηση των αποθεμάτων πόσιμου νερού και η καλύτερη διαχείρισή τους, αποτελούν ασπίδα απέναντι στις επιπτώσεις της κλιματικής αλλαγής, που χαρακτηρίζονται από περιόδους έντονων βροχοπτώσεων αλλά και ξηρασίας.</p>
      <p>
        <b>Το καινοτομικό πρόγραμμα «Το Νερό στην πόλη», επένδυση ζωής $1,2 εκατομμύριου για την Αλεξανδρούπολη</b>
      </p>
      <figure>
        <img src="https://www.insider.gr/sites/default/files/inline-images/3_6.jpg"/>
      </figure>
      <p>Η Αλεξανδρούπολη, ως παραθαλάσσια πόλη, αντιμετωπίζει αυξημένη ζήτηση νερού τους καλοκαιρινούς μήνες με αποτέλεσμα να εντείνει τη χρήση γεωτρήσεων, αυξάνοντας τόσο τον κίνδυνο υφαλμύρωσης του υπόγειου υδροφορέα, όσο και το ενεργειακό κόστος άντλησης των υδάτων. Επιπλέον, τις περιόδους έντονων βροχοπτώσεων το φράγμα της υπερχείλιζε και μεγάλες ποσότητες πόσιμου νερού χάνονταν.</p>
      <figure>
        <img src="https://www.insider.gr/sites/default/files/inline-images/4_2.jpg"/>
      </figure>
      <p>
        <i>(Από αριστερά προς τα δεξιά: Από τα εγκαίνια του έργου οι κ. Δημήτρης Πέτροβιτς, Αντιπεριφερειάρχης Π.Ε Έβρου, κ. Μιχάλης Σκούλλος, Πρόεδρος GWP-Med, κ. Λίλιαν Νεκταρίου, Γενική Διευθύντρια Coca-Cola για Ελλάδα, Κύπρο και Μάλτα, κ. Κωνσταντίνος Αραβώσης, Γενικός Γραμματέας Φυσικού Περιβάλλοντος και Υδάτων, κ. Ιωάννης Ζαμπούκης, Δήμαρχος Αλεξανδρούπολης και Πρόεδρος ΔΕΥΑΑ)</i>
      </p>
      <p>Έχοντας ως σύνθημά μας το <b>#neversettle</b>, προχωρήσαμε στο πρόγραμμα «Το Νερό στην Πόλη» που σχεδίασε και υλοποιεί στην Αλεξανδρούπολη η διεθνής οργάνωση Global Water Partnership – Mediterranean (GWP-Med), σε συνεργασία με τον Δήμο Αλεξανδρούπολης και τη Δημοτική Επιχείρηση Ύδρευσης-Αποχέτευσης Δήμου Αλεξανδρούπολης (ΔΕΥΑΑ), με την αποκλειστική χρηματοδότηση του Ιδρύματος της Coca-Cola (The Coca-Cola Foundation).</p>
      <p>
        <b>Εξασφαλίζουμε νερό για την πόλη για όλον τον χρόνο!</b>
      </p>
      <figure>
        <img src="https://www.insider.gr/sites/default/files/inline-images/5.jpg"/>
      </figure>
      <p>
        <i>(Από αριστερά προς τα δεξιά: Από την παρουσίαση του προγράμματος στην Αλεξανδρούπολη η κ. Σίσσυ Ηλιοπούλου, Διευθύντρια Εταιρικών Υποθέσεων, Επικοινωνίας και Βιώσιμης Ανάπτυξης Coca-Cola Hellas, ο κ. Ιωάννης Ζαμπούκης, Δήμαρχος Αλεξανδρούπολης και Πρόεδρος ΔΕΥΑΑ και η κ. Λίλιαν Νεκταρίου, Γενική Διευθύντρια Coca-Cola για Ελλάδα, Κύπρο και Μάλτα)</i>
      </p>
      <p>Πρόκειται για ένα πρόγραμμα-πρότυπο που έχει αναγνωριστεί σε διεθνές επίπεδο και αποτελείται από δύο φάσεις:</p>
      <p>
        <b>Α’ Φάση: Εκπαίδευση νέων &amp; αύξηση χωρητικότητας φράγματος Αισύμης-Διποτάμου, έργο υψηλής τεχνολογικής καινοτομίας!</b>
      </p>
      <p>Κατά την Α’ φάση, που ολοκληρώθηκε τον Αύγουστο του 2019, ενισχύθηκε το φράγμα Διποτάμου μέσω εγκατάστασης ειδικών θυροφραγμάτων. Έτσι, <b>εξασφαλίσαμε για την πόλη 1,7δις λίτρα νερού περισσότερα ετησίως για την Αλεξανδρούπολη</b>, αφού το νερό που μέχρι τώρα υπερχείλιζε, πλέον αποθηκεύεται, ώστε το δίκτυο ύδρευσης να μπορεί να καλύψει περισσότερες ανάγκες σε περισσότερες περιοχές, ακόμη και κατά τις ξηρές περιόδους του χρόνου.</p>
      <p>Παράλληλα, μέσω του προγράμματος, προωθούμε στην Αλεξανδρούπολη τη σωστής διαχείριση του νερού μέσω εκπαιδευτικού προγράμματος που έχει φτάσει σε <b>περισσότερους από 6.000 μαθητές δασκάλους και καθηγητές</b>, μέχρι σήμερα.</p>
      <p>
        <b>Β’ Φάση: Υπερσύγχρονο τηλεματικό σύστημα παρακολούθησης δικτύου υδροδότησης 4 οικισμών του Δήμου Αλεξανδρούπολης.</b>
      </p>
      <p>Η Β’ φάση, η οποία προβλέπεται να ολοκληρωθεί το Μάρτιο του 2020, περιλαμβάνει εγκατάσταση προηγμένων συστημάτων αυτοματοποιημένης μέτρησης και καταγραφής της ποιότητας και ποσότητας τους νερού για τους οικισμούς Πυλαία, Μελία, Κοίλα και Κίρκη του Δήμου Αλεξανδρούπολης, ώστε να εξασφαλίζεται η καλή ποιότητα του νερού και η μείωση των διαρροών.</p>
      <p>Η πρόσβαση σε νερό πόσιμο, ασφαλές και καθαρό είναι δικαίωμα όλων.<br/>Μπορούμε να συνεχίσουμε να αδιαφορούμε ή μπορούμε να κάνουμε τη διαφορά. Για εμάς, δεν αρκεί να φτιάχνουμε αναψυκτικά, επιλέγουμε να κάνουμε τη διαφορά!</p>
      <p>
        <b>#neversettle</b>
      </p>
      <p>
        <b>Γίνε και εσύ μέρος της λύσης!</b>
      </p>
      <p>
        <a href="https://www.coca-cola.gr/articles/water_for_the_city">www.coca-cola.gr/articles/water_for_the_city</a>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/advertorials/125682/i-bergmann-kord-brabeyetai-gia-tin-prosfora-tis-stis-kainotomes"/>
        <a href="https://www.insider.gr/epiheiriseis/advertorials/125680/me-neo-katastima-sto-peristeri-synehizetai-success-story-toy"/>
        <a href="https://www.insider.gr/epiheiriseis/advertorials/125671/anypomoneis-gia-tin-black-friday"/>
      </related>
    </article>
  </body>
</html>