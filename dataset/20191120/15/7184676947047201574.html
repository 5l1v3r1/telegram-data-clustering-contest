<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/vyrostut-na-chvert-ukrayintsiv-poperedyly-pro-zrostannya-tsin-na-teplo-ta-garyachu-vodu/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T15:13:11+00:00"/>
    <meta property="og:title" content="Виростуть на чверть: українців попередили про зростання цін на тепло та гарячу воду"/>
    <meta property="og:description" content="Тарифи на гарячу воду і опалення для населення в Україні зростуть через скасування обмеження вартості тепла і води №560, яке раніше було введено урядом Володимира Гройсмана."/>
  </head>
  <body>
    <article>
      <h1>Виростуть на чверть: українців попередили про зростання цін на тепло та гарячу воду</h1>
      <h2>В Україні ухвалили скасування граничного тарифу на опалення і гаряче водопостачання</h2>
      <address>
        <time datetime="2019-11-20T15:13:11+00:00">20 Nov 2019, 15:13</time>
      </address>
      <p>Тарифи на гарячу воду і опалення для населення в Україні зростуть через <a href="https://narodna-pravda.ua/2019/11/16/skasovano-obmezhennya-na-taryfy-na-opalennya-ta-garyachu-vodu-shho-treba-znaty/">скасування обмеження вартості тепла і води №560, яке раніше було введено урядом Володимира Гройсмана</a>.</p>
      <p>Як передає НАРОДНА ПРАВДА, про це йдеться у матеріалі “<a href="https://fakty.ua/">Фактів</a>“.</p>
      <p>Loading...</p>
      <p>Видання з посиланням на експертів, зазначає, що обмеження знімають саме з метою підняти тарифи на гарячу воду.</p>
      <p>“Як завжди, посилаються на те, що, мовляв, вільний ринок в подальшому знизить ціни. Однак жодного ринку постачання опалення та гарячої води в Україні немає. Ці поставки здійснюють компанії-монополісти. Жодної конкуренції в цій сфері не існує, і люди не можуть обирати постачальників”, – вважає кандидат економічних наук, незалежний експерт Олександр Хмелевський.</p>
      <p>“Думаю, враховуючи, що ціна на теплову енергію для населення до введення обмеження була 1807 грн за 1 Гкал, слід очікувати зростання тарифів мінімум на 20-24%”, – вважає інший експерт, засновник компанії Investment Property Development Ігор Черненко.</p>
      <p>Одночасно з цим експерт Центру структурної політології “Вибір” Лілія Брудницька зазначає, що оскільки немає офіційно оголошеної структури тарифів та їх економічного обґрунтування, прогноз, заснований на економічних або математичних факторах, неможливий. При цьому вона не виключає, що постачальники скористаються ситуацією, щоб обгрунтувати перед Національною комісією, що здійснює державне регулювання у сфері енергетики і комунальних послуг і зростання тарифів.</p>
      <p>Нагадаємо, постанова Кабінету міністрів, яка зараз скасували, вводила граничні обмеження тарифів на:</p>
      <ul>
        <li>послугу з постачання теплової енергії для населення – 1400 грн (з ПДВ) за 1 Гкал (при наявності приладів обліку) і 35,21 грн (з ПДВ) за 1 кв. м (без приладів обліку).</li>
        <li>послугу з гарячого водопостачання – 83,66 грн (з ПДВ) за 1 м куб. за умови підключення рушникосушок і 75,74 грн (з ПДВ) за 1 м куб. при відсутності рушникосушок.</li>
      </ul>
      <p>Нагадаємо, раніше міністр енергетики та захисту навколишнього середовища Олексій Оржель заявив, що <a href="https://narodna-pravda.ua/2019/11/19/shho-bude-z-tsinami-na-gaz-u-2020-rotsi-u-kabmini-poyasnili/">в першому кварталі 2020 року ціна на газ для населення і теплокомуненерго буде нижче, ніж у тому ж періоді поточного року</a>, навіть за умови припинення транзиту російського газу через територію України в наступному році.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>