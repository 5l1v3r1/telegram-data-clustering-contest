<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/dinamo-skiras-no-aizsarga-kurs-karjeru-nolemis-turpinat-krievija/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-20T15:07:22+00:00"/>
    <meta property="og:title" content="“Dinamo” šķiras no aizsarga, kurš karjeru nolēmis turpināt Krievijā"/>
    <meta property="og:description" content="Kontinentālās hokeja līgas (KHL) komanda Rīgas “Dinamo” pēc abpusējas vienošanās pārtraukusi sadarbību ar 22 gadus veco aizsargu Eduardu Hugo Jansonu, ziņo klubs."/>
  </head>
  <body>
    <article>
      <h1>“Dinamo” šķiras no aizsarga, kurš karjeru nolēmis turpināt Krievijā</h1>
      <address><time datetime="2019-11-20T15:07:22+00:00">20 Nov 2019, 15:07</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Kontinentālās hokeja līgas (KHL) komanda Rīgas “Dinamo” pēc abpusējas vienošanās pārtraukusi sadarbību ar 22 gadus veco aizsargu Eduardu Hugo Jansonu, ziņo klubs.</p>
      <p>Aizsargs karjeru turpinās Krievijas Augstākās hokeja līgas (VHL) komandā Karagandas “Sarjarka”.</p>
      <p>Jansons 2019./2020. gada KHL sezonā laukumā devās divās regulārā čempionāta spēlēs, rezultativitātes punktus neguva, nopelnīja pozitīvu lietderības koeficientu +1, vidēji laukumā pavadot desmit minūtes.</p>
      <p>Jansons iepriekšējās divas sezonas viņš pavadīja VHL komandā Aļmetjevskas “Ņeftjaņik”. Iepriekšējā sezonā aizsargs kopumā 32 spēlēs guva trīs vārtus, veica septiņas rezultatīvas piespēles un nopelnīja pozitīvu lietderības koeficientu +4.</p>
      <p>Pirms pārcelšanās uz Krieviju Jansons spēlēja Latvijas virslīgā. Viņš bija arī Latvijas izlases kandidātu lokā dalībai šī gada pasaules čempionātā, bet uz turnīru netika. Latvijas valstsvienības rindās aizsargs piedalījies 2017.gada Universiādē, ka arī divos U-18 un divos U-20 pasaules čempionātos.</p>
      <p>Leonīda Tambijeva trenētajā komandā spēlē arī latviešu aizsargs Edgars Siksna un uzbrucējs Edgars Kulda. Kazahstānas vienība ar 31 punktu 24 spēlēs VHL Otrajā konferencē ieņem astoto vietu.</p>
    </article>
  </body>
</html>