<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640994/%DA%A9%D9%86%D8%AA%D8%B1%D9%84-%DA%A9%D8%A7%D9%85%D9%84-%D8%A8%D8%B1%D8%A8%D8%A7%D8%B2%D8%A7%D8%B1%D8%A7%D8%B1%D8%B2%D8%AF%D8%A7%D8%B1%DB%8C%D9%85%D8%AA%D9%88%D8%B1%D9%85-%D9%85%D8%AA%D8%A7%D8%AB%D8%B1-%D8%A7%D8%B2-%D8%A8%D9%86%D8%B2%DB%8C%D9%86-%D9%86%D9%87%D8%A7%DB%8C%D8%AA%DB%B4%D8%AF%D8%B1%D8%B5%D8%AF%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:47:00+00:00"/>
    <meta property="og:title" content="کنترل کامل بربازارارزداریم/تورم متاثر از بنزین نهایت۴درصداست"/>
    <meta property="og:description" content="رئیس کل بانک مرکزی گفت:بر بازار ارز کنترل کامل داریم واز مردم نیز خواهش کرده‌ام که دارایی‌های خود را در این بازار به کارنگیرندچرا که ریسک بالایی دارد."/>
  </head>
  <body>
    <article>
      <h1>
        <a href="https://www.bultannews.com/fa/news/640994/%DA%A9%D9%86%D8%AA%D8%B1%D9%84-%DA%A9%D8%A7%D9%85%D9%84-%D8%A8%D8%B1%D8%A8%D8%A7%D8%B2%D8%A7%D8%B1%D8%A7%D8%B1%D8%B2%D8%AF%D8%A7%D8%B1%DB%8C%D9%85%D8%AA%D9%88%D8%B1%D9%85-%D9%85%D8%AA%D8%A7%D8%AB%D8%B1-%D8%A7%D8%B2-%D8%A8%D9%86%D8%B2%DB%8C%D9%86-%D9%86%D9%87%D8%A7%DB%8C%D8%AA%DB%B4%D8%AF%D8%B1%D8%B5%D8%AF%D8%A7%D8%B3%D8%AA">کنترل کامل بربازارارزداریم/تورم متاثر از بنزین نهایت۴درصداست</a>
      </h1>
      <h2>رئیس کل بانک مرکزی گفت:بر بازار ارز کنترل کامل داریم واز مردم نیز خواهش کرده‌ام که دارایی‌های خود را در این بازار به کارنگیرندچرا که ریسک بالایی دارد.</h2>
      <address><time datetime="2019-11-20T15:47:00+00:00">20 Nov 2019, 15:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی رئیس کل بانک مرکزی ظهر امروز(چهارشنبه) در حاشیه جلسه هیئت وزیران در جمع خبرنگاران در رابطه با پیش‌بینی‌های انجام شده در خصوص تاثیر<b> قیمت بنزین</b> در رقم تورم اظهار کرد: یکسری برآوردهایی بر اساس مبنای جدول داده ها و ستانده ها و تاثیرگذاری بنزین در بخش های دیگر انجام دادیم. بر اساس اعلام همکاران من اجرای این طرح به طور مستقیم حدود ۲ و نیم درصد و با احتساب تاثیر غیر مستقیم در کل حدود ۴ درصد در طول یک سال آینده در تورم تاثیر خواهد گذاشت.</p>
      <p>وی در پاسخ به این سوال که آیا این نتایج منطقی است؟ خاطرنشان کرد: این آمار بر اساس محاسبات علمی انجام شده است.</p>
      <p>رئیس کل بانک مرکزی همچنین در پاسخ به این پرسش که آیا افزایش قیمت بنزین تاثیری در بازار ارز داشته است؟ اعلام کرد: تاثیری نداشته است و بازار ارز کنترل شده است‌ من قبلاً نیز اعلام کرده‌ام که بر بازار ارز کنترل کامل داریم و از مردم نیز خواهش کرده‌ام که دارایی‌های خود را در این بازار به کار نگیرند چرا که ریسک بالایی دارد.</p>
      <p>همتی در پایان بیان کرد: بانک مرکزی بر بازار مسلط است و از نظر ذخایر اسکناسی و ارزی شرایط ما نسبت به قبل بهتر شده است؛ بنابراین خواهش می‌کنم اجازه دهند همین روال طبیعی را که در بازار ارز داریم و ثباتی که ایجاد شده ادامه پیدا کند و این روند کاهشی تورم که در ماه‌های گذشته داشتیم، در آینده نیز ادامه پیدا کند. با کمک مردم و تلاش‌های همکارانم در دیگر بخش‌های اقتصادی بتوانیم نتایج بهتری را شاهد باشیم.</p>
    </article>
  </body>
</html>