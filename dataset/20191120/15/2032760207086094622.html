<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90103"/>
    <meta property="og:site_name" content="Denník politika"/>
    <meta property="article:published_time" content="2019-11-20T15:35:10+00:00"/>
    <meta property="og:title" content="Foto: Prístavbu rodinného domu pohltili plamene, v ruinách našli mŕtveho muža"/>
    <meta property="og:description" content="20.11.2019 (Webnoviny.sk) – Mŕtveho 37-ročného muža našli po požiari v prístavbe rodinného domu v obci Veľká Tŕňa v okrese Trebišov. Horieť začalo v utorok krátko pred polnocou. Požiar pravdepodobne vznikol od zapálených sviečok, presnú príčinu však vyšetrujú. Ako informovala košická policajná hovorkyňa Lenka Ivanová, podľa doterajších informácií sa v dome nachádzali dve osoby. Jednu z nich jednorazovo ošetrili, telo muža našli v ruinách bez známok života."/>
  </head>
  <body>
    <article>
      <h1>Foto: Prístavbu rodinného domu pohltili plamene, v ruinách našli mŕtveho muža</h1>
      <address><time datetime="2019-11-20T15:35:10+00:00">20 Nov 2019, 15:35</time> by <a rel="author">Webnoviny</a></address>
      <p>20.11.2019 (Webnoviny.sk) – Mŕtveho 37-ročného muža našli po požiari v prístavbe rodinného domu v obci Veľká Tŕňa v okrese Trebišov. Horieť začalo v utorok krátko pred polnocou. Požiar pravdepodobne vznikol od zapálených sviečok, presnú príčinu však vyšetrujú. Ako informovala košická policajná hovorkyňa Lenka Ivanová, podľa doterajších informácií sa v dome nachádzali dve osoby. Jednu z nich jednorazovo ošetrili, telo muža našli v ruinách bez známok života.</p>
      <p>Presnú príčinu jeho smrti určí nariadená pitva. Ako dodala Ivanová, polícia v týchto chvíľach naďalej vykonáva potrebné procesné úkony, preto žiadne bližšie informácie nateraz nie je možné poskytnúť.</p>
      <p>Viac k témam: <a href="https://www.webnoviny.sk/tag/poziar/"><u>požiar</u></a><br/>Zdroj: Webnoviny.sk – <a href="https://www.webnoviny.sk/foto-pristavbu-rodinneho-domu-pohltili-plamene-v-ruinach-nasli-mrtveho-muza/"><u>Foto: Prístavbu rodinného domu pohltili plamene, v ruinách našli mŕtveho muža</u></a> © SITA Všetky práva vyhradené.</p>
    </article>
  </body>
</html>