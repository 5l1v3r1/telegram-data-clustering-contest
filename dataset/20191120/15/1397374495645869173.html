<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/bavarci-ciljaju-decu-premijerligasa-393250.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Bavarci ciljaju &quot;decu&quot; premijerligaša?"/>
    <meta property="og:description" content="Minhenski čelnici žele na vreme da se osiguraju za smenu generacija."/>
  </head>
  <body>
    <article>
      <h1>Bavarci ciljaju "decu" premijerligaša?</h1>
      <h2>Minhenski čelnici žele na vreme da se osiguraju za smenu generacija.</h2>
      <address><time datetime="2019-11-20T15:00:00+00:00">20 Nov 2019, 15:00</time> by <a rel="author">Stefan Matić</a></address>
      <p>Redove šampiona Bundeslige su ranije tokom leta napustili iskusni igrači poput Riberija, Robena i Rafinje koji su obeležili proteklu deceniju Bavaraca.<br/><br/>Po natpisima iz Engleske, čelnici nemačkog kluba su bacili oko na mlade talente Premijer lige ne bi li našli trajne naslednike po odlasku Manuela Nojera i Roberta Levandovskog.<br/><br/>Za sada su dva imena na spisku, Junajtedov Din Henderson i veliki potencijal Totenhema Troj Parot.<br/><br/>Henderson se ove sezone potvrđuje u Premijer ligi gde nastupa za Šefild na pozajmici sa "Old Traforda". Golman beleži sjajne partije i jedan je od glavnih razloga zašto je klub sa "Bramal Lejna" po dolasku iz Čempionšipa na neočekivanoj poziciji broj pet.</p>
      <figure>
        <img src="https://www.sportske.net/text_images/201911/a569176020191120101502.jpg"/>
      </figure>
      <p>Sa druge strane Parot nije dobijao toliko šansi u prvom timu "pevaca", osamnaestogodišnjak ove sezone ima iza sebe tek jedan nastup u Karabao kupu, ali mladi Irac je veliki potencijal na poziciji napadača.<br/><br/>Bavarci su već doveli Arpa tokom leta, međutim Nemac igra ispod očekivanja, tu je i povreda ruke tako da deluje da će pitomac Hamburga potražiti drugu sredinu već u januaru.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/milanezi-u-problemu-calhanoglu-cilja-povratak-u-bundesligu-393268.html"/>
        <a href="https://www.sportske.net/vest/medjunarodni-fudbal/udarac-na-ego-murinjo-bio-tek-cetvrta-opcija-393263.html"/>
        <a href="https://www.sportske.net/vest/medjunarodni-fudbal/poketinove-cetiri-opcije-jedna-verovatnija-od-drugih-mora-da-ceka-odluku-drugog-trenera-393249.html"/>
        <a href="https://www.sportske.net/vest/medjunarodni-fudbal/murinjo-pogazena-rec-plata-za-nevericu-poznato-prvo-pojacanje-u-januaru-393244.html"/>
      </related>
    </article>
  </body>
</html>