<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/via-citt%C3%A0-di-nimes-cantiere-al-via-parcheggi-ridotti-1.7790496"/>
    <meta property="og:site_name" content="L'Arena"/>
    <meta property="article:published_time" content="2019-11-20T15:51:32+00:00"/>
    <meta property="og:title" content="Via Città di Nimes, cantiere al via: parcheggi ridotti"/>
    <meta property="og:description" content="Stop agli abbonamenti"/>
  </head>
  <body>
    <article>
      <h1>Via Città di Nimes, <br/>cantiere al via: <br/>parcheggi ridotti</h1>
      <address>
        <time datetime="2019-11-20T15:51:32+00:00">20 Nov 2019, 15:51</time>
      </address>
      <p>A <b>partire dal martedì 26 novembre inizieranno i lavori nei due parcheggi Est e Ovest, nei pressi della Stazione di Porta Nuova</b>, per lo spostamento dei sottoservizi, primo passaggio per la realizzazione del<b> collegamento dei sottopassi della circonvallazione</b> esterna.</p>
      <p><b>Una vasta area dei due parcheggi sarà interessata dai cantieri e dall'eventuale bonifica preventiva </b>poiché le indagini condotte con il georadar la scorsa estate hanno evidenziato anomalie nel sottosuolo: va quindi appurata la presenza di ordigni inesplosi risalenti alla Seconda Guerra Mondiale per mettere in sicurezza l’area prima dell’avvio dello spostamento dei sottoservizi.</p>
      <p>Pertanto, <b>il numero degli stalli a disposizione per la sosta subirà una riduzione del 60%</b> <b>e a partire dal 26 novembre non sarà più possibile sottoscrivere o rinnovare abbonamenti per la sosta nei due parcheggi.</b> Agli abbonati che dovessero riscontrare un eventuale residuo di abbonamento sarà effettuato il rimborso scaricando l’apposito modulo dal sito www.amt.it.</p>
      <p><b>I parcheggi AMT di via Città di Nimes resteranno aperti, ma solo a utenti occasionali</b>. Infine, a partire da giovedì 21 novembre verranno aperti gli accessi per i mezzi di cantiere in modo da evitare interferenze tra l’utenza dei parcheggi e le imprese impegnate nei lavori. Questa prima fase di cantierizzazione, che non prevede modifiche alla viabilità di Viale Dal Cero, si concluderà entro la prossima primavera.</p>
    </article>
  </body>
</html>