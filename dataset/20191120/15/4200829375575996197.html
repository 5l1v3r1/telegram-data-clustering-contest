<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/yeni-malatyaspor/2019/11/20/yeni-malatyaspor-fenerbahce-macina-hazirlaniyor"/>
    <meta property="og:site_name" content="FotoMaç"/>
    <meta property="article:published_time" content="2019-11-20T15:17:12+00:00"/>
    <meta property="og:title" content="Yeni Malatyaspor Fenerbahçe maçına hazırlanıyor"/>
    <meta property="og:description" content="BtcTurk Yeni Malatyaspor, Süper Lig'in 12. haftasında Fenerbahçe'yle Yeni Malatya Stadyumu'nda oynayacağı maçın hazırlıklarını Orduzu Pınarbaşı Tesisleri'nde sürdürdü."/>
  </head>
  <body>
    <article>
      <h1><u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u> <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u> maçına hazırlanıyor</h1>
      <h2><u><a href="https://www.fotomac.com.tr/haberleri/btcturk?id=f64f24f5-142a-4024-abbf-d5f3560b21fd">BtcTurk</a></u> <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u>'yle Yeni Malatya Stadyumu'nda oynayacağı maçın hazırlıklarını <u><a href="https://www.fotomac.com.tr/haberleri/orduzu-pinarbasi-tesisleri?id=78d796e6-7ca0-4b18-aae9-bc37ca644741">Orduzu Pınarbaşı Tesisleri</a></u>'nde sürdürdü.</h2>
      <address>
        <time datetime="2019-11-20T15:17:12+00:00">20 Nov 2019, 15:17</time>
      </address>
      <p><u><a href="https://www.fotomac.com.tr/haberleri/btcturk?id=f64f24f5-142a-4024-abbf-d5f3560b21fd">BtcTurk</a></u> <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u>'yle iç sahada oynayacağı maçın hazırlıklarını sürdürdü.</p>
      <p><u><a href="https://www.fotomac.com.tr/haberleri/orduzu-pinarbasi-tesisleri?id=78d796e6-7ca0-4b18-aae9-bc37ca644741">Orduzu Pınarbaşı Tesisleri</a></u>'nde, <u><a href="https://www.fotomac.com.tr/haberleri/teknik-direktor?id=fbd5b00d-90bb-4fd3-9804-616eea02a847">teknik direktör</a></u> <u><a href="https://www.fotomac.com.tr/haberleri/sergen-yalcin?id=510a047f-ef2e-4286-9db3-6715addf8e09">Sergen Yalçın</a></u> yönetiminde dayanıklılık ve güç çalışmaları yapıldı. Koşu ve ısınma hareketleriyle başlayan antrenman pas ve top kapma çalışmasıyla devam etti. İdmanın basına kapalı bölümünde teknik ve taktik üzerinde duruldu.</p>
      <p>Sakatlıkları nedeniyle <u><a href="https://www.fotomac.com.tr/haberleri/goztepe?id=4e112b09-05fb-4161-adda-8289974154fe">Göztepe</a></u> maçı kadrosunda yer alamayan Thievy Bifouma, Moryke Fofana, tedavilerinin ardından takımla çalışmalara katılırken Rahman Buğra Çağıran kondisyoner eşliğinde koşu yaptı.</p>
      <p>Sakatlığı nedeniyle 4 hafta takımdan ayrı kalan Tunuslu orta saha oyuncusu Ghaylen Chaaleli de çalışmalara başladı. Chaaleli'nin Fenerbahçe maçı kadrosunda yer alıp alamayacağı maç gününde netlik kazanacak.</p>
      <p>Zimbabve milli takımından henüz dönmeyen savunma oyuncusu Teenage Lingani Hadebe, sağ bek oyuncusu Issam Chebake antrenmanda yer almadı; <u><a href="https://www.fotomac.com.tr/haberleri/gokhan-tore?id=7afed7bc-8a87-4db5-b8a5-068c1720282b">Gökhan Töre</a></u> ise takımdan ayrı salonda çalıştı.</p>
      <p>
        <b>JAHOVIC'İN OĞLU LEJS İDMANA RENK KATTI</b>
      </p>
      <p>Bu arada sarı-siyahlı takımın Makedon futbolcusu Adis Jahovic, antrenmana oğlu Lejs ile katıldı.</p>
      <p>Jahovic, antrenman öncesi oğluyla bir süre futbol oynadı. Teknik direktör Sergen Yalçın da Lejs ile yakından ilgilendi.</p>
      <figure>
        <img src="https://iaftm.tmgrup.com.tr/be0572/0/0/0/0/800/718?u=https://iftm.tmgrup.com.tr/2019/11/20/yeni-malatyaspor-fenerbahce-macina-hazirlaniyor-1574262924930.png&amp;mw=500"/>
      </figure>
      <related>
        <a href="https://www.fotomac.com.tr/yeni-malatyaspor/2019/11/20/malatyaspor-resmen-acikladi-guilherme-ve-besiktas"/>
      </related>
    </article>
  </body>
</html>