<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/ujrahasznositott-palackokbol-keszult-haz"/>
    <meta property="og:site_name" content="euronews"/>
    <meta property="article:published_time" content="2019-11-20T15:37:57+00:00"/>
    <meta property="og:title" content="Újrahasznosított palackokból készült ház"/>
    <meta property="og:description" content="Az épület több mint 6 ezer újrahasznosított üvegpalackból készült. Mindent a hulladékból gyűjtöttek hozzá."/>
  </head>
  <body>
    <article>
      <h1>Újrahasznosított palackokból készült ház</h1>
      <address>
        <time datetime="2019-11-20T15:37:57+00:00">20 Nov 2019, 15:37</time>
      </address>
      <p>Rendhagyó házat építettek Brazíliában. A DIY módon összerakott épület több mint 6 ezer újrahasznosított üvegpalackból készült. Mindent a hulladékból gyűjtöttek hozzá. Az üvegeket az oldalukra fordítva rakta össze a ház tulajdonosa. Az elemeket cementtel rögzítette egymáshoz. A ház 3 méter magas, 9 méter széles és 8 méter hosszú, van benne egy hálószoba, egy folyosó, egy konyha és egy fürdőszoba.</p>
      <p>Az asszonynak akkor támadt ez az ötlete, amikor látta, hogy milyen sok üveget eldobálnak a szemétbe a környéken. A tulajdonos büszke arra, hogy ezzel nemcsak költséget takarított meg, hanem a környezet védelméért is tett valamit.</p>
    </article>
  </body>
</html>