<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kayilar-ihanetin-pencesine-dusuyor-1209478.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T15:53:00+00:00"/>
    <meta property="og:title" content="Kayılar, ihanetin pençesine düşüyor!"/>
    <meta property="og:description" content="Kuruluş Osman, bu akşam ekran macerasına başlıyor."/>
  </head>
  <body>
    <article>
      <h1>Kayılar, ihanetin pençesine düşüyor!</h1>
      <h2>Kuruluş Osman, bu akşam ekran macerasına başlıyor.</h2>
      <address>
        <time datetime="2019-11-20T15:53:00+00:00">20 Nov 2019, 15:53</time>
      </address>
      <p>Yapım, proje tasarım ve senaryosu <b>Mehmet Bozdağ</b>'a ait; genel yönetmenliğini Metin Günay'ın ve başrolünü <b>Osman Bey </b>karakteriyle Burak Özçivit'in üstlendiği '<b>Kuruluş Osman</b>'ın ilk bölümü televizyon tarihinin efsanevi anlarına kaynaklık edecek.</p>
      <p>Ağabeyinin yokluğunda <b>Kayı Obası</b>'nı idare eden Dündar Bey, otağ ahalisi ve beylerle birlikte Kulucahisar Tekfuru Yorgopolos'u ziyarete gider. Maksadı Ertuğrul Bey'in kurduğu ilişkiler çerçevesince bir ticaret ve güvenlik anlaşması yapmaktır. Ancak Kayıları burada bekleyen tek şey Yorgopolos'un dostluğu değildir. Tekfurun, Türklerle kurduğu yakın ilişkiden rahatsız olan ezoterik bir yapılanma kanlı bir operasyon için düğmeye basar. Amcası Dündar Bey'in yanında kaleye giden Osman, göstermiş olduğu kahramanlık ile bütün planları bozar. Yaşananlar Kayı'nın gözü kara yiğidi Osman için gizli bağlantılarla dolu tehlikeli bir maceranın başlangıcıdır.</p>
      <p>
        <b>Prodüksiyon kalitesi, kostümleri ve görkemli platosu ile Türk dizi sektörünün uluslar arası arenadaki amiral gemisi olmaya hazırlanan ve henüz yayına girmeden birçok ülkeye satılan 'Kuruluş Osman', muhteşem oyuncu kadrosu ile de seyircinin gönlünde taht kuracak.</b>
      </p>
      <p>'Kuruluş Osman' birinci bölümüyle 20 Kasım Çarşamba saat 20:00'de ATV ekranlarında izleyici karşısına çıkacak.</p>
    </article>
  </body>
</html>