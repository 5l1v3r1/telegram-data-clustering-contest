<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/advokat-podav-pozov-na-sizo-simferopolya-cherez-neprovedennya-medoglyadu-figurantu-spravi-hizb-ut-tahrir-330314_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Адвокат подав позов на СІЗО Сімферополя через непроведення медогляду фігуранту &quot;справи Хізб ут-Тахрір&quot;"/>
    <meta property="og:description" content="Позов зареєстрував підконтрольний окупантам Залізничний районний суд Сімферополя."/>
  </head>
  <body>
    <article>
      <h1>Адвокат подав позов на СІЗО Сімферополя через непроведення медогляду фігуранту "справи Хізб ут-Тахрір"</h1>
      <h2>Позов зареєстрував підконтрольний окупантам "Залізничний районний суд" Сімферополя.</h2>
      <address>
        <time datetime="2019-11-20T15:00:00+00:00">20 Nov 2019, 15:00</time>
      </address>
      <p>Адвокат фігуранта <b><a href="https://dt.ua/UKRAINE/advokat-figuranta-spravi-hizb-ut-tahrir-zayaviv-pro-porushennya-v-procesualnih-diyah-330291_.html">другоъ сімферопольської "справи Хізб ут-Тахрір"</a></b> Рифат Яхін подав позов проти адміністрації СІЗО окупованого Сімферополя через ігнорування медичного огляду його підзахисного Джеміля Гафарова, передає "<a href="https://ru.krymr.com/a/news-krym-isk-sizo-simferopol-dzhemil-gafarov/30282455.html">Крим.Реалії</a>".</p>
      <p>"Мною подано адміністративний позов про визнання незаконною бездіяльность, пов'язану з ухиленням від проведення медичного огляду мого підзахисного Гафарова. І нерозгляду начальником СІЗО заяви про його проведення", – повідомив Яхін.</p>
      <p>За словами адвоката, 19 листопада адміністративний позов зареєструвала канцелярія підконтрольного Росії "Залізничного районного суду" окупованого Сімферополя.</p>
      <p>Раніше уповноважена Верховної Ради з прав людини Людмила Денісова заявила про<b><a href="https://zn.ua/UKRAINE/chetyrem-figurantam-dela-hizb-ut-tahrir-neobhodima-gospitalizacii-i-hirurgicheskoe-vmeshatelstvo-denisova-334896_.html"> погіршення здоров'я</a></b> чотирьох фігурантів "справи Хізб ут-Тахрір", серед яких і Джеміль Гафаров. За словами Денісової, він знаходиться в преддіалізному стані і потребує термінової госпіталізації.</p>
      <p>Джеміль Гафаров один з кримських татар, яких затримали під час <b><a href="https://dt.ua/UKRAINE/masovi-obshuki-u-krimu-pravozahisniki-rozpovili-de-utrimuyut-vsih-zatrimanih-307974_.html">масових обшуків і арештів в окупованому Сімферополі</a></b> 27 березня. Росія звинувачує їх у "тероризмі" і "екстремізмі" за активну проукраїнську і громадянську позицію.</p>
      <p>Обвинуваченими у цій справі проходять 25 активістів, майже усі вони (23 людини) вивезені до російських СІЗО й утримуються у Ростові-на-Дону, Таганрозі та Шахтах. Раім Айвазов утримується в ізоляторі Сімферополя, місцезнаходження Едема Яячікова невідоме – після обшуків й затримань він зник безвісти.</p>
      <p>Від початку анексії українського Криму в 2014 році Росія проводить послідовну політику тиску на кримських татар за їхню проукраїнську позицію. Російські силовики регулярно приходять з обшуками до їхніх будинків, кримських татар заарештовують і судять за сфабрикованими обвинуваченнями в нібито "тероризмі" і "екстремізмі".</p>
      <p>Генеральна Асамблея ООН у своїх резолюціях неодноразово засуджувала незаконні дії країни-окупанта і закликала її дотримуватися прав людини. 22 грудня 2018 року Генеральна Асамблея ООН прийняла нову <a href="https://dt.ua/POLITICS/genasambleya-oon-priynyala-rezolyuciyu-pro-porushennya-prav-lyudini-v-krimu-297818_.html"><b>резолюцію "Ситуація з правами людини в Автономній Республіці Крим і місті Севастополь, Україна"</b></a>.</p>
      <p>Вона стала третьою ініційованої Україною і прийнятою Генасамблеєю ООН за останні два роки. При цьому <b>Росія не виконала жодної вимоги попередніх резолюцій</b>, ситуація лише погіршилася. У зв'язку з чим у новій резолюції вперше окремо міститься заклик до Генерального секретаря ООН підготувати спеціальну доповідь про її виконання до наступної сесії ГА ОО</p>
      <footer>За матеріалами: <a href="https://dt.ua/go/aHR0cDovL3J1LmtyeW1yLmNvbS8=">Крим.Реалії</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>