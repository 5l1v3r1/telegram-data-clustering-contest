<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416816/olympiakos-tin-pempti-2111-xekinaei-meso-internet-i-diathesi-gia-ta-eisitiria-me-paok"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T15:29:40+00:00"/>
    <meta property="og:title" content="Ολυμπιακός: Την Πέμπτη 21/11 ξεκινάει μέσω Internet η διάθεση για τα εισιτήρια με ΠΑΟΚ"/>
    <meta property="og:description" content="Η διάθεση των εισιτηρίων για το Ολυμπιακός - ΠΑΟΚ θα αρχίσει την Πέμπτη μέσω internet και από Δευτέρα από τα εκδοτήρια του γηπέδου Καραϊσκάκη."/>
  </head>
  <body>
    <article>
      <h1>Ολυμπιακός: Την Πέμπτη 21/11 ξεκινάει μέσω Internet η διάθεση για τα εισιτήρια με ΠΑΟΚ</h1>
      <h2>Η διάθεση των εισιτηρίων για το Ολυμπιακός - ΠΑΟΚ θα αρχίσει την Πέμπτη μέσω internet και από Δευτέρα από τα εκδοτήρια του γηπέδου Καραϊσκάκη.</h2>
      <address><time datetime="2019-11-20T15:29:40+00:00">20 Nov 2019, 15:29</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Η ανακοίνωση της ΠΑΕ Ολυμπιακός για τα εισιτήρια του ντέρμπι:</p>
      <p>Ανακοίνωση για τα εισιτήρια με τον ΠΑΟΚ: Ανακοίνωση της ΠΑΕ Ολυμπιακός για τη διάθεση των εισιτηρίων του αγώνα με τον ΠΑΟΚ.</p>
      <p>H ΠΑΕ ΟΛΥΜΠΙΑΚΟΣ, για τον αγώνα της 12ης αγωνιστικής της Super League Ελλάδος απέναντι στον ΠΑΟΚ που θα διεξαχθεί στο «Γ. ΚΑΡΑΪΣΚΑΚΗΣ» την Κυριακή 1/12 και ώρα 19:30, ενημερώνει τους φίλους της ομάδας για τα εξής:</p>
      <p>Τα εισιτήρια του αγώνα θα διατίθενται από τα εκδοτήρια του «Γ. ΚΑΡΑΪΣΚΑΚΗΣ», που βρίσκονται έξω από τη Θύρα 25, από Δευτέρα 25/11 και καθημερινά έως Παρασκευή 29/11 (10:00 – 18:00) ή έως την εξάντλησή τους.</p>
      <p>Εισιτήρια θα διατεθούν και μέσω Internet (<a href="http://www.olympiacos.org/">www.olympiacos.org</a>) από Πέμπτη 21/11 από τις 10:00 έως την εξάντλησή τους.</p>
      <p>Η παραλαβή των εισιτηρίων θα πραγματοποιείται με τους εξής τρόπους:</p>
      <p>α) την λειτουργία Print@home (παραλαβή των εισιτηρίων στο email)</p>
      <p>β) από τα εκδοτήρια του «Γ. ΚΑΡΑΪΣΚΑΚΗΣ», με την επίδειξη Α.Δ.Τ. και του επιβεβαιωτικού email συναλλαγής, με τις ανωτέρω ώρες λειτουργίας</p>
      <p>γ) με την εφαρμογή Ticket Mobile κατά την οποία το εισιτήριο εμφανίζεται σε Smartphone.</p>
      <p>Κάθε φίλαθλος θα μπορεί να προμηθευτεί εισιτήρια εφόσον προσκομίσει ισάριθμες ταυτότητες και κάρτες φιλάθλου και να έχει υποχρεωτικά και το ΑΜΚΑ.</p>
      <p>Οι τιμές των εισιτηρίων είναι οι ακόλουθες: 20€, 25€, 30€, 40€, 50€, 60€, 150€ (VIP) &amp; 200€ (VVIP)</p>
      <p>Κάρτα Φιλάθλου Ολυμπιακού</p>
      <p>Η ΠΑΕ ΟΛΥΜΠΙΑΚΟΣ υπενθυμίζει στους φιλάθλους ότι για να προμηθευτούν εισιτήριο για τους αγώνες της ομάδας μας θα πρέπει να έχουν την «κάρτα φιλάθλου Ολυμπιακού» που ο φίλαθλος θα προμηθεύεται καταβάλλοντας 10€ ετησίως, ποσό που θα πηγαίνει εξ ολοκλήρου στο ταμείο του Ερασιτέχνη, ώστε να συνεχίσουν οι ομάδες μας να πρωταγωνιστούν σε όλα τα αθλήματα.</p>
      <p>Οι φίλαθλοι θα μπορούν να προμηθεύονται την «κάρτα φιλάθλου Ολυμπιακού» από το γραφείο το τμήματος μελών/φιλάθλων του Ερασιτέχνη Ολυμπιακού που βρίσκεται στο Γ. Καραϊσκάκης (κάτω από θύρα 19 – Εμπορική Στοά).</p>
      <p>Επίσης θα μπορούν να προμηθεύονται την «κάρτα φιλάθλου Ολυμπιακού» και από το Internet (<a href="http://www.olympiacossfp.gr/">www.olympiacossfp.gr</a> )</p>
      <p>Για πληροφορίες σχετικά με την «κάρτα φιλάθλου Ολυμπιακού» μπορείτε να καλείτε στον Ερασιτέχνη Ο.Σ.Φ.Π στο 2111007060.</p>
      <p>Φίλαθλοι, παρακαλούμε για την προστασία σας, να προμηθεύεστε εισιτήρια ΜΟΝΟ από τα επίσημα σημεία πώλησης της ΠΑΕ ΟΛΥΜΠΙΑΚΟΣ.</p>
    </article>
  </body>
</html>