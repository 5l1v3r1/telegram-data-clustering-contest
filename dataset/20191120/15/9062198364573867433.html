<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381933/mhpli-vekillerin-oturmasi-gereken-yer-bence-iktidar-kulisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T15:51:00+00:00"/>
    <meta property="og:title" content="&quot;MHP’li vekillerin oturması gereken yer bence iktidar kulisi&quot;"/>
    <meta property="og:description" content="Fatih Altaylı, Devlet Bahçeli’ye gönderme yaparak“Benim garipsediğim MHP’lilerin “Muhalefet partilerine ayrılan bölümde” oturması. MHP’li vekillerin oturması gereken yer bence iktidar kulisi” dedi."/>
  </head>
  <body>
    <article>
      <h1>"MHP’li vekillerin oturması gereken yer bence iktidar kulisi"</h1>
      <h2>Habertürk yazarı Fatih Altaylı Devlet Bahçeli ve MHP’lilerin mecliste muhalefet bölümünde değil iktidar tarafında oturması gerektiğini yazdı.</h2>
      <address>
        <time datetime="2019-11-20T15:51:00+00:00">20 Nov 2019, 15:51</time>
      </address>
      <p>Fatih Altaylı, Devlet Bahçeli’ye gönderme yaparak“Benim garipsediğim MHP’lilerin “Muhalefet partilerine ayrılan bölümde” oturması. MHP’li vekillerin oturması gereken yer bence iktidar kulisi<b>”</b> dedi.</p>
      <h3>Fatih Altaylı’nın yazısından ilgili bölüm şöyle:</h3>
      <p>Yanlış kulis</p>
      <p>Dün çok garibime giden bir haber okudum.</p>
      <p>TBMM’de AK Parti grup toplantısına katılan Cumhurbaşkanı Erdoğan, daha sonra TBMM’nin muhalefet partilerine ayrılan kulisine geçmiş ve orada partisinin milletvekilleriyle oturmakta olan MHP Genel Başkanı Devlet Bahçeli’nin yanına gidip birlikte oturmuş sohbet etmiş.</p>
      <p>Yok yok garibime giden Cumhurbaşkanı’nın kulise geçip, sohbet etmesi değil.</p>
      <p>Tam aksine bu hoşuma gitti. Hatta keşke bir ara da CHP’lilerin yanı gidip onlarla da sohbet etse.</p>
      <p>Garibime giden bu değil.</p>
      <p>Benim garipsediğim MHP’lilerin “Muhalefet partilerine ayrılan bölümde” oturması.</p>
      <p>MHP’li vekillerin oturması gereken yer bence iktidar kulisi.</p>
      <p>Sanki yanlış yerde oturuyorlar gibime geldi.</p>
    </article>
  </body>
</html>