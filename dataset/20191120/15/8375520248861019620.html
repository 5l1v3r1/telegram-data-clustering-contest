<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zagibligo-komandira-128-brigadi-prezident-udostojiv-ordena-bogdana-hmelnickogo-ii-stupenya-641239.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T15:17:15+00:00"/>
    <meta property="og:title" content="Загиблиго командира 128 бригади президент удостоїв ордена Богдана Хмельницького ІІ ступеня"/>
    <meta property="og:description" content="Володимир Зеленський: Ми хочемо закінчити війну, тому що втрачаємо найкращих людей, найкращих синів та доньок, які захищають нашу країну"/>
  </head>
  <body>
    <article>
      <h1>Загиблиго командира 128 бригади президент удостоїв ордена Богдана Хмельницького ІІ ступеня</h1>
      <address>
        <time datetime="2019-11-20T15:17:15+00:00">20 Nov 2019, 15:17</time>
      </address>
      <h4>Володимир Зеленський: Ми хочемо закінчити війну, тому що втрачаємо найкращих людей, найкращих синів та доньок, які захищають нашу країну</h4>
      <p>Президент України Володимир Зеленський висловив співчуття родині загиблого командира 128-ї окремої гірсько-штурмової бригади Євгена Коростельова та удостоїв його ордена Богдана Хмельницького ІІ ступеня посмертно. Про це йдеться у повідомленні Офісу президента у <a href="https://www.facebook.com/president.gov.ua/posts/1799583360186523?__xts__[0]=68.ARCxAQ8hq_U90SnFcErqmRoyGnssF9Eb6klbTkUvlQSEXbGv6CIaFq0gXp1W62Lz8ZgQoO71Izxs4xikxUv-cLs5hTGDZpk9hXEJKDBkNbWqSvko0_jUwuJlJSLcvlMxmZl7jULai6YW5dUKFwq_MTKraaXIHhkBeQJCz6y1KycDle3rw7Hy1vg0tNEpofotN8RCn5tx1KTjQ75mVOergPjN4yTQP2zUe651hruoWsq1Y5I1CnS8o1hWZICycWDyCh74zhSNRduW2wga2ez9epXyagCAxkrbvyYeYTj0k7GmhcB9x70SYcvW3sdTGBFo8S-14sk_ECVccgQ4GBhqNw&amp;__tn__=-R">Facebook</a>.</p>
      <p>«Під час операції з розмінування він отримав серйозні поранення та, на жаль, пішов… Але він назавжди з нами. Слава таким героям. Ми їм дуже вдячні. І наші щирі співчуття сім’ї, близьким, рідним і його дітям», – сказав Глава держави, спілкуючись із журналістами в районі Станиці Луганської під час робочої поїздки на Луганщину.</p>
      <p>Президент повідомив, що підписав указ про удостоєння полковника Євгена Коростельова ордена Богдана Хмельницького ІІ ступеня посмертно.</p>
      <p>Володимир Зеленський також подякував кожному, хто нині захищає Україну та відстоює її територіальну цілісність.</p>
      <p>«Я хочу подякувати кожному військовому, кожному волонтеру, які зараз допомагають, працюють, захищають нашу країну, наші кордони», – сказав він.</p>
      <p>«Ми хочемо закінчити війну, тому що втрачаємо найкращих людей, найкращих синів та доньок, які захищають нашу країну», – підкреслив глава держави.</p>
      <p>Як повідомляв <a href="https://glavcom.ua/">Главком</a>, Євгеній Коростельов <a href="https://glavcom.ua/news/u-harkovi-pomer-poraneniy-komandir-128-brigadi-640858.html">помер сьогодні у Харківському військово-медичному клінічному центрі</a> Північного регіону.</p>
      <p>У зв’язку із загибеллю командира 128-окремої гірсько-штурмової бригади розпорядженням міського голови Мукачева 19 листопада <a href="https://glavcom.ua/news/chergovi-vtrati-na-fronti-u-mukachevi-ogolosheno-den-zhalobi-640866.html">оголошено Днем жалоби</a>.</p>
      <p>Євген <a href="https://glavcom.ua/news/na-donbasi-poraneno-kombriga-128-ji-brigadi-639526.html">Коростельов був пораний 12 листопада</a> біля Новотроїцького під час обходу передових позицій. Він <a href="https://glavcom.ua/news/boyoviki-pyat-raziv-porushili-rezhim-tishi-je-poraneni-639491.html">разом із іншим офіцером підірвався на мін</a>і. Повідомлялося про <a href="https://glavcom.ua/country/incidents/viyna-na-donbasi-odin-iz-poranenih-u-vivtorok-viyskoviy-u-tyazhkomu-stani-639523.html">серйозні поранення ніг</a>.</p>
      <p>13 листопада комбрига у важкому стані доправили до госпіталя у Харкові.</p>
      <p>Вибухом Коростельову відірвало ліву стопу; права нога була повністю пошкоджена, але лікарі врятували її.</p>
      <blockquote><i>Євген Коростельов став командиром 128-ї бригади лише у вересні цього року. До того він служив у 25-й десантній бригадій, де був начальником артилерії і заступником командира.</i> <br/><i>Мав звання полковника.<br/></i><br/><i>У Євгена Коростельова залишилася дружина, донька і син.<br/></i><br/><i>Це другий український комбриг, який загинув під час війни на Донбасі. Першим був командир 51-ї окремої механізованої бригади Павло Півоваренко, який загинув під час виходу з Іловайська.</i></blockquote>
      <related>
        <a href="https://glavcom.ua/news/chergovi-vtrati-na-fronti-u-mukachevi-ogolosheno-den-zhalobi-640866.html"/>
        <a href="https://glavcom.ua/news/u-harkovi-pomer-poraneniy-komandir-128-brigadi-640858.html"/>
        <a href="https://glavcom.ua/news/boyoviki-pid-zaliznim-obstrilyali-ukrajinski-poziciji-z-granatometiv--640932.html"/>
      </related>
    </article>
  </body>
</html>