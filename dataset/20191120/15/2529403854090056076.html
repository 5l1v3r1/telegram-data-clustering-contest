<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/tagli-lerba-comune-fai-qualche-servizio-vittorio-veneto-ti-diminuiscono-le-tasse-219615"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T15:27:48+00:00"/>
    <meta property="og:title" content="Tagli l'erba per il comune o fai qualche servizio? A Vittorio Veneto ti diminuiscono le tasse"/>
    <meta property="og:description" content="VITTORIO VENETO - Aumenti sulle tasse a Vittorio Veneto? “Sì, ma solo dello 0,2 per mille”. Il vice sindaco Gianluca Posocco risponde così alle critiche del capogruppo Pd Marco Dus, che aveva annunciato l’aumento di Imu e Tasi che verrà votato in consiglio comunale domani sera."/>
  </head>
  <body>
    <article>
      <h1>Tagli l'erba per il comune o fai qualche servizio? A Vittorio Veneto ti diminuiscono le tasse</h1>
      <h2>"E' il baratto amministrativo", spiega il vice sindaco Gianluca Posocco</h2>
      <address><time datetime="2019-11-20T15:27:48+00:00">20 Nov 2019, 15:27</time> by <a rel="author" href="http://oggitreviso.it/archivio/news/giornalista/22435" target="_blank">Roberto Silvestrin</a></address>
      <p><b>VITTORIO VENETO </b>- Aumenti sulle tasse a Vittorio Veneto? “Sì, ma solo dello 0,2 per mille”. Il vice sindaco <b>Gianluca Posocco</b> risponde così alle <a href="http://www.oggitreviso.it/arrivo-una-maxi-stangata-sulle-tasse-vittorio-veneto-aumentano-imu-tasi-migliaia-di-utenze-219578">critiche del capogruppo Pd <b>Marco Dus</b></a>, che aveva annunciato l’aumento di Imu e Tasi che verrà votato in consiglio comunale domani sera. “In realtà avevano deliberato loro gli aumenti, portando Imu e Tasi al 9,8 per mille, noi mettiamo l’Imu a 10 e azzeriamo la Tasi. Per cui l’aumento è dello 0,2 per mille”.<br/><br/> <br/><br/>Posocco ha però annunciato anche delle contromisure per permettere un risparmio agli utenti: “Invieremo i bollettini a casa, e i cittadini potranno andare direttamente a pagare. Non servirà recarsi dal commercialista o al Caaf, e in questo modo si potrà risparmiare”. E poi verrà introdotto il cosiddetto baratto amministrativo: se verranno eseguiti dei servizi per il comune, verrà tolta parte delle tasse da pagare.<br/><br/> <br/><br/>Un esempio? “Se si taglia l’erba per il comune, si ha una riduzione dell’Imu”. Una misura, quella dell’aumento, che non dovrà entrare in vigore nel caso in cui – con la nuova legge finanziaria – l’Imu che riguarda la zona industriale tornerà ad essere incassato dal comune, com’è stato fino al 2014. Sul piatto ci sono 2 milioni e 350mila euro: “Non ci piace aumentare le tasse. Se ci verrà restituito l’Imu della zona industriale, non serviranno gli aumenti”, spiega Posocco.</p>
      <related>
        <h4>Dello stesso argomento</h4>
        <a href="http://oggitreviso.it/arriva-presidente-mattarella-vittorio-veneto-ma-lega-fa-polemica-centenario-no-campagna-elettorale"/>
        <a href="http://oggitreviso.it/sindaco-piazza-manifestazione-pro-migranti-lega-protesta-ci-sono-problemi-pi%C3%B9-gravi-203014"/>
        <a href="http://oggitreviso.it/continua-polemica-leghista-contro-palafenderl-comune-potrebbe-revocare-contributo-201052"/>
        <a href="http://oggitreviso.it/c%C3%A8-data-decisiva-lex-carnielli-ma-%C3%A8-gi%C3%A0-scontro-politico-199525"/>
        <a href="http://oggitreviso.it/altri-soldi-al-palafenderl-piovono-le-critiche-opera-che-non-serve-nulla-198945"/>
        <a href="http://oggitreviso.it/vittorio-veneto-torna-dal-lavoro-si-trova-casa-svaligiata-alle-6-di-sera-198504"/>
        <a href="http://oggitreviso.it/limu-delle-aziende-rimanga-nelle-casse-di-vittorio-veneto-197878"/>
        <a href="http://oggitreviso.it/stato-un-centenario-mediocre-197238"/>
        <a href="http://oggitreviso.it/dus-difende-tocchet-dopo-richiesta-di-dimissioni-lui-persona-galante-197202"/>
        <a href="http://oggitreviso.it/vittorio-veneto-le-minoranze-chiedono-le-dimissioni-del-presidente-del-consiglio-comunale-tocchet"/>
      </related>
    </article>
  </body>
</html>