<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904508/tottenham-willigt-mourinho-eis-in-en-meldt-zich-met-succes-bij-ajax-opponent-lille.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T15:34:00+00:00"/>
    <meta property="og:title" content="Tottenham willigt Mourinho-eis in en meldt zich met succes bij Ajax-opponent Lille"/>
    <meta property="og:description" content="OSC Lille neemt een week voor de Champions League-wedstrijd tegen Ajax afscheid van Joao Sacramento en Nuno Santos. Het assistentenduo verlaat Frankrijk en voegt zich per direct bij de technische staf van José Mourinho, die woensdag is aangesteld door Tottenham Hotspur. Mourinho wilde Sacramento (foto) en Santos graag aan zijn technische staf toevoegen. Lille laat woensdagmiddag weten dat er overeenstemming is bereikt met Tottenham over het duo."/>
  </head>
  <body>
    <article>
      <h1>Tottenham willigt Mourinho-eis in en meldt zich met succes bij Ajax-opponent Lille</h1>
      <address>
        <time datetime="2019-11-20T15:34:00+00:00">20 Nov 2019, 15:34</time>
      </address>
      <p>
        <b>OSC Lille neemt een week voor de Champions League-wedstrijd tegen Ajax afscheid van Joao Sacramento en Nuno Santos. Het assistentenduo verlaat Frankrijk en voegt zich per direct bij de technische staf van José Mourinho, die woensdag is aangesteld door Tottenham Hotspur.</b>
      </p>
      <p>Mourinho wilde Sacramento (foto) en Santos graag aan zijn technische staf toevoegen. Lille laat woensdagmiddag weten dat er overeenstemming is bereikt met Tottenham over het duo.</p>
      <p>Het vertrek van Sacramento en Santos wordt in eerste instantie intern opgelost, meldt Lille. Op korte termijn wordt duidelijk hoe de staf van de club er voor de rest van het seizoen uit gaat zien.</p>
      <p>Lille en Ajax nemen het volgende week in Frankrijk tegen elkaar op. De Franse club is zo goed als zeker uitgeschakeld in Europa, terwijl Ajax nog volop strijdt om een plekje in de volgende ronde van de Champions League.</p>
      <figure>
        <iframe data-src="https://twitter.com/losclive/status/1197152625260716032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>