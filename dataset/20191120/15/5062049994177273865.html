<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10725--davis-cup-srbove-znicili-ve-dvouhrach-japonce-vyhru-slavi-take-nemci"/>
    <meta property="og:site_name" content="Tenisový svět"/>
    <meta property="article:published_time" content="2019-11-20T15:45:00+00:00"/>
    <meta property="og:title" content="Davis Cup: Srbové zničili ve dvouhrách Japonce, výhru slaví také Němci"/>
    <meta property="og:description" content="Své působení v madridském finále Davisova poháru zahájily ve středu poslední tři země, které se dosud na kurt nedostaly. A daří se jim náramně! Srbové v čele s Novakem Djokovičem neztratili ve dvouhrách proti Japoncům ani sadu a vedou 2:0. Po úvodních singlech jsou na tom zásluhou Kohlschreibera a Murrayho lépe i Němci a Britové."/>
  </head>
  <body>
    <article>
      <h1>Davis Cup: Srbové zničili ve dvouhrách Japonce, výhru slaví také Němci</h1>
      <address>
        <time datetime="2019-11-20T15:45:00+00:00">20 Nov 2019, 15:45</time>
      </address>
      <p>
        <b>Své působení v madridském finále Davisova poháru zahájily ve středu poslední tři země, které se dosud na kurt nedostaly. A daří se jim náramně! Srbové v čele s Novakem Djokovičem neztratili ve dvouhrách proti Japoncům ani sadu a vedou 2:0. Po úvodních singlech jsou na tom zásluhou Kohlschreibera a Murrayho lépe i Němci a Britové.</b>
      </p>
      <p>
        <u>
          <b>Odpolední program </b>
        </u>
      </p>
      <p>
        <b>Srbsko – Japonsko 2:0*</b>
      </p>
      <p><u>Krajinovič poslal Srby do vedení</u><br/>Tenisté Srbska vstoupili do madridského finále Davisova poháru utkáním s Japonskem, v němž se po první dvouhře ujali vedení. Zasloužil se o něj Filip Krajinovič (40.), jenž zdolal bez ztráty podání za hodinu a deset minut 6:2 a 6:4 Juičiho Sugitu (104.). O výhře Srbů může ve druhém singlu rozhodnout světová dvojka Novak Djokovič, jenž bude proti Japonci Nišiokovi obrovským papírovým favoritem.</p>
      <p><u>Djokovič deklasoval Nišioku a zajistil Srbům vítězství</u><br/>Po výhře Krajinoviče rozhodl o vítězství Srbů nad Japonci Novak Djokovič (2.). Druhý hráč světa si dle předpokladů poradil s Jošihitem Nišiokou (73.), kterému dopřál jen tři uhrané gemy. Jednoznačné vítězství 6:1 a 6:2 se rodilo pouhých 69 minut.</p>
      <p>
        <b>Argentina – Německo 0:2*</b>
      </p>
      <p><u>Kohlschreiber otočil zápas s Pellou</u><br/>Německo má za sebou na madridském finálovém turnaji Davisova poháru úspěšnou premiéru. Postaral se o ni šestatřicetiletý Philipp Kohlschreiber (79.). Zkušený Němec sice vstoupil do střetnutí s Argentincem Guidem Pellou (25.) mizerně, když v úvodním setu uhrál jen jeden gem, v dalších dvou dějstvích už si ale počínal Kohlschreiber daleko lépe. Po obratu 1:6, 6:3 a 6:4 přidal na německé konto první bod.</p>
      <p><u>Struff zajistil Němcům vítězství</u><br/>Německo si připsalo výhru nad Německem a přiblížilo se postupu ze skupiny. Druhý bod v klání proti Argentině přidal Jan-Lennard Struff (35.), který přehrál Diega Schwartzmana (14.) za necelé dvě hodiny hry po setech 6:3 a 7:6(8). Německá jednička měla mečbol už v průběhu druhého setu, ale Schwartzman si vynutil tiebreak, ve kterém měl dokonce setbol. Struff však těžkou chvíli překonal a v pořadí čtvrtý mečbol v zápase již využil.</p>
      <p>
        <b>Velká Británie – Nizozemsko 1:0*</b>
      </p>
      <p><u>Murray vydřel těsnou výhru</u><br/>Tým Velké Británie vede při svém prvním vystoupení na turnaji nad Nizozemskem 1:0. První bod vydřel po bezmála třech hodinách Andy Murray (126.), jenž přemohl Tallona Griekspoora (179.) až v tiebreaku třetího setu. V tom Murray prohrával už 1:4, nakonec ale slavil emotivní vítězství 6:7(7), 6:4 a 7:6(5).</p>
      <p><i><b>Odpolední program (od 11:00)</b></i><br/><u>Srbsko – Japonsko 2:0*</u><br/><b>Filip Krajinovič (40.)</b> – Juiči Sugita (104.) 6:2, 6:4<br/><b>Novak Djokovič (2.)</b> – Jošihito Nišioka (73.) 6:1, 6:2<br/>14:50 Tipsarevič, Troicki – McLachlan, Učijama 7:6(5)*</p>
      <p><u>Velká Británie – Nizozemsko 1:0*</u><br/><b>Andy Murray (126.)</b> – Tallon Griekspoor (179.) 6:7(7), 6:4, 7:6(5)<br/>14:40 Daniel Evans (42.) – Robin Haase (163.) 6:3*<br/>J. Murray, N. Skupski – Koolhof, Rojer</p>
      <p><u>Argentina – Německo 0:2*</u><br/>Guido Pella (25.) – <b>Philipp Kohlschreiber (79.)</b> 6:1, 3:6, 4:6<br/>Diego Schwartzman (14.) – <b>Jan-Lennard Struff (35.)</b> 3:6, 6:7(8)<br/>16:00 M. Gonzalez, L. Mayer – Krawietz, Mies</p>
      <p><i><b>Večerní program (od 18:00)</b></i><br/>Belgie – Austrálie<br/>Chorvatsko – Španělsko<br/>USA – Itálie</p>
      <figure>
        <img src="https://www.tenisovysvet.cz/upload/article/gallery/10725/800_/1574245931_tabulka3.jpg"/>
        <figcaption>Tabulka Davis Cupu po dvou odehraných dnech<br/><br/><b>autor:</b> daviscup.com</figcaption>
      </figure>
      <footer>Redakce, foto: Twitter: BBC Tennis</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10721--davis-cup-prvnimi-ctvrtfinalisty-kanadane-spanele-slavili-obrat-ve-dve-rano"/>
        <a href="https://www.tenisovysvet.cz/article/detail/10716--davis-cup-rusko-porazilo-obhajce-titulu-goffin-se-vyhnul-senzaci-prekvapeni-nechybelo"/>
      </related>
    </article>
  </body>
</html>