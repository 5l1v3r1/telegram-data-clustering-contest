<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/myzh-porycha-ubijstvoto-na-bivshata-si-za-2500-evro-6102347"/>
    <meta property="og:site_name" content="Vesti"/>
    <meta property="article:published_time" content="2019-11-20T15:27:00+00:00"/>
    <meta property="og:title" content="Мъж поръча убийството на бившата си за 2500 евро"/>
    <meta property="og:description" content="Мъжът поръчал на чоек от същото село да убие жената, с която имал отношения, но той не успял"/>
  </head>
  <body>
    <article>
      <h1>Мъж поръча убийството на бившата си за 2500 евро</h1>
      <h2>Мъжът поръчал на чоек от същото село да убие жената, с която имал отношения, но той не успял</h2>
      <address><time datetime="2019-11-20T15:27:00+00:00">20 Nov 2019, 15:27</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=ab413fa088&amp;autoplay=1">Видео</a>
      </aside>
      <p>Полицията в Бургас залови 34-годишен мъж от Средец, който е поръчал убийството на бившата си приятелка. Мъжът с инициали А.К е поръчал убийството на друг мъж от руенското село Дъскотна и е платил 2500 евро за извършването му.</p>
      <p>Той е трябвало да убие жената, с която е имал връзка и има дете. </p>
      <p>На 19 февруари тази година наетият е направил опит да взриви със самоделна бомба дома на млада жена в айтоското село Черноград. Бомбата се е взривила в двора, образувала е трийсетсантиметрова дупка, но пострадали няма. Извършителят също е задържан.</p>
      <p>
        <a href="https://www.vesti.bg/bulgaria/myzh-prostrelia-zhena-si-i-syseda-i-se-samoubi-6095264">Мъж простреля жена си и съседа, и се самоуби</a>
      </p>
      <p>„При претърсване и обиск в жилището беше открита ръчна бойна граната, един брой тротилова пресовка, капсулдетонатор, огнепроводен шнур, палка за ръчна граната и голямо количество бойни патрони 22 калибър”, заяви ст. комисар Радослав Сотиров, директор на Областната дирекция на МВР в Бургас.</p>
      <p>
        <a href="https://www.vesti.bg/bulgaria/obshtestvo/izdirvat-myzh-izbiagal-ot-psihiatriiata-6072309">Издирват мъж, избягал от психиатрията</a>
      </p>
      <p>„Вероятно ще е интересно за вас да узнаете и мотивите за извършването. Те най-общо могат да бъдат сведени до битови, а именно афектът на подбудителя от обтегнатите отношения с лице, с което в миналото е имало интимна връзка и от което има дете. Въпросният подбудител не е признавал бащинството на детето и то е установено по съдебен ред в резултат на иск за установяване на бащинството. Била е присъдена и издръжка, която той първоначално е отказал да плаща”, коментира окръжният прокурор Георги Чинев.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/psihichnobolen-ubi-majka-si-kakvo-pravi-dyrzhavata-6102086"/>
        <a href="https://www.vesti.bg/bulgaria/myzh-prebi-i-prostrelia-zhena-si-na-benzinostanciia-v-sofiia-6101442"/>
        <a href="https://www.vesti.bg/bulgaria/ubijstvo-v-kostenec-arestuvaha-bremenna-zhena-6100828"/>
      </related>
    </article>
  </body>
</html>