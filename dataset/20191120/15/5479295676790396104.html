<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/scuola-ed-ecologia-grazia-francescato-all-universit%C3%A0-1.7790430"/>
    <meta property="og:site_name" content="L'Arena"/>
    <meta property="article:published_time" content="2019-11-20T15:24:59+00:00"/>
    <meta property="og:title" content="Scuola ed ecologia Grazia Francescato all'università"/>
    <meta property="og:description" content="Nuovo appuntamento con il «Laboratorio scuola» all’Università di Verona. Domani, giovedì 21 novembre, alle 16.30, nell’aula 1.17 della sede di via Paradiso, Grazia Francescato parlerà di «Scuola ed ecologia». La relatrice è una politica e attivista,"/>
  </head>
  <body>
    <article>
      <h1>Scuola ed ecologia <br/>Grazia Francescato <br/>all'università</h1>
      <address><time datetime="2019-11-20T15:24:59+00:00">20 Nov 2019, 15:24</time> by <a rel="author">Federica Valbusa</a></address>
      <p><b>Nuovo appuntamento con il «Laboratorio scuola» all’Università di Verona</b>. Domani, giovedì 21 novembre, alle 16.30, nell’aula 1.17 della sede di via Paradiso, <b>Grazia Francescato parlerà di «Scuola ed ecologia»</b>.</p>
      <p>La relatrice è una politica e attivista, portavoce della cultura ecologica italiana. È stata deputata, leader del Wwf Italia e presidente dei Verdi dal 1999 al 2001. Da sempre è sostenitrice di una visione politica che integri valori sociali e laici con valori ecologici e ambientali. È giornalista professionista e autrice di numerosi volumi.</p>
      <p>Il «Laboratorio scuola» è un ciclo di incontri sulle sfide che si trova ad affrontare il mondo scolastico di oggi ed è un’iniziativa promossa dal Cred (Centro di ricerca educativa e didattica) del Dipartimento di Scienze umane dell’ateneo scaligero, a partire da un’idea della professoressa Luigina Mortari, docente di Filosofia della scuola presso il corso di laurea in Scienze della formazione primaria. Gli incontri si rivolgono in particolar modo a docenti in formazione e in servizio, ma la partecipazione è aperta a tutti gli interessati. </p>
    </article>
  </body>
</html>