<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277509-gwamna-el-rufai-zai-kashe-n100m-wajen-gyaran-gidajen-mari-a-kaduna.html"/>
    <meta property="og:site_name" content="Legit"/>
    <meta property="article:published_time" content="2019-11-20T15:59:00+00:00"/>
    <meta property="og:title" content="Gwamna El-Rufai zai kashe N100m wajen gyaran gidajen mari a Kaduna"/>
    <meta property="og:description" content="Gwamnan Kaduna, Nasir El-Rufai ya amince a batar da Miliyan 100 domin gyara gidajen mari. Gwamnatin Kaduna ta amince da maida gidajen irin samfurin ginin zamani."/>
  </head>
  <body>
    <article>
      <h1>Gwamna El-Rufai zai kashe N100m wajen gyaran gidajen mari a Kaduna</h1>
      <address>
        <time datetime="2019-11-20T15:59:00+00:00">20 Nov 2019, 15:59</time>
      </address>
      <p>
        <b>Dazu <a href="https://www.legit.ng/tag/nan.html">nan</a> mu ka samu labaro cewa Mai girma Gwamnan jihar Kaduna, Malam Nasir El-Rufai, ya yi na’am da kashe kudi Naira miliyan 100 domin a gyara gidajen marin da ke cikin jiharsa.</b>
      </p>
      <p>El-Rufai ya amince da wannan mataki ne bayan kiran da Iyayen yara su ka rika yi wa gwamnatin Kaduna na ta samar da wuraren da za a killace yaran da su ka kangare domin ayi masu tarbiya.</p>
      <p>Mutane 13 da aka karbo daga gidajen mari a jihar Kaduna su na babban asibitin kwakwalwa na tarayya da ke cikin birnin jihar domin a duba lafiyar kansu kamar yadda TVC ta bada rahoto.</p>
      <p>Yayin da wasu ‘Yan marin su ka dawo gidajensu gaban ‘yanuwa da abokai, wasu sun zama ala-ka-kai a dalilin kangarewar da su ka yi, wannan ya sa iyayensu, su ka rasa yadda za su yi da su.</p>
      <p>KU KARANTA: <a href="https://hausa.legit.ng/1277319-majalisar-dattawa-ta-yi-wasti-da-bukatar-sanya-haramci-kan-shigo-da-janareto.html">Majalisa ba ta goyon bayan a haramta shigo da na'urorin bada wuta</a></p>
      <p>Kwamishinar cigaban al’umma da harkokin jama’a, Hafsat Baba, ta bayyana cewa gwamnati ta na kokari domin biyan bukatun wadannan Bayin Allah da su ke kira a gina lafiyayyun gidajen horo.</p>
      <p>An gurfanar da wadanda su ke kula da gidajen marin da aka bi aka rufe a jihar, amma sun fadawa kotu cewa babu laifin da su ka aikata domin hukuma ta ba su duk takardun iznin da ake bukata.</p>
      <p>Wasu daga cikin mutanen da aka dauke daga wadannan gidaje na mari su na kokarin nunawa Duniya cewa babu wani alheri ko abin da za a karu da shi a irin wadannan gidaje na Malam-Niga.</p>
      <p>Iyaye sun musanya hakan, inda su ka bukaci gwamnati ta gyara wadannan gidaje domin a tsare yaran har sai sun gyaru. Gwamnatin Kaduna ta amince da maida gidajen kirar ginin zamani.</p>
      <p>Idan kuna da wata shawara ko bukatar bamu labari, tuntube mu a: labaranhausa@corp.legit.ng</p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/rZzOyCr7UPI" width="640" height="360" data-service="Youtube" scrolling="no"/>
      </figure>
    </article>
  </body>
</html>