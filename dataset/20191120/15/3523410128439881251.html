<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640989/%D8%AC%D8%B2%D8%A6%DB%8C%D8%A7%D8%AA-%D8%B5%D8%A7%D8%AF%D8%B1%D8%A7%D8%AA-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D9%87-%D9%BE%D8%A7%DA%A9%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:36:00+00:00"/>
    <meta property="og:title" content="جزئیات صادرات گوجه فرنگی به پاکستان"/>
    <meta property="og:description" content="رئیس اتحادیه ملی محصولات کشاورزی گفت: هرکیلوگرم گوجه به قیمت ۱ دلار و ۱۰ سنت به پاکستان صادر می شود ."/>
  </head>
  <body>
    <article>
      <h1>
        <a href="https://www.bultannews.com/fa/news/640989/%D8%AC%D8%B2%D8%A6%DB%8C%D8%A7%D8%AA-%D8%B5%D8%A7%D8%AF%D8%B1%D8%A7%D8%AA-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%A8%D9%87-%D9%BE%D8%A7%DA%A9%D8%B3%D8%AA%D8%A7%D9%86">جزئیات صادرات گوجه فرنگی به پاکستان</a>
      </h1>
      <h2>رئیس اتحادیه ملی محصولات کشاورزی گفت: هرکیلوگرم گوجه به قیمت ۱ دلار و ۱۰ سنت به پاکستان صادر می شود .</h2>
      <address><time datetime="2019-11-20T15:36:00+00:00">20 Nov 2019, 15:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سید رضا نورانی با بیان اینکه <b>صادرات گوجه فرنگی</b> به کشور پاکستان حدود دو هفته است که آغاز شده ، اظهارداشت: میزان صادرات در حال حاضر محدود است و قرار بود برخی <b>شرکت ها</b> با طرف پاکستانی توافق کنند و بنده نمی دانم که این توافق ها حاصل شده یا خیر.به همین دلیل فعلا نمی توان آمار دقیقی درباره حجم صادرات اعلام کرد.</p>
      <p>وی با اشاره به اینکه گوجه صادراتی تولیدات گلخانه ای هستند، افزود: در حال حاضر در ابتدای تولید محصولات گلخانه ای داریم و به تدریج میزان برداشت و صادرات زیاد می شود.</p>
      <p>نورانی با بیان اینکه هرکیلوگرم گوجه فرنگی گلخانه ای در پاکستان یک دلار و ۱۰ سنت تحویل داده می شود، گفت: قیمت گوجه فرنگی گلخانه در داخل کشور بین شش تا هفت هزارتومان در هرکیلوگرم است که هزینه های بسته بندی، سورت، حمل و نقل و ... نیز به آن افزوده می شود.</p>
      <p>وی با اشاره به اینکه سرمای زودهنگام در کشور به گوجه فرنگی تولیدی در فضای باز خسارت زده است، ادامه داد: تولید گوجه فرنگی گلخانه ای نیز تازه آغاز شده و به تدریج به تولید انبوه می رسد.</p>
    </article>
  </body>
</html>