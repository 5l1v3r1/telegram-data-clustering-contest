<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259977/pyrovolise-kai-skotose-tin-14xroni-fili-toy-epeidi-nomize-pos-einai-egkyos"/>
    <meta property="og:site_name" content="LiFO"/>
    <meta property="article:published_time" content="2019-11-20T15:08:00+00:00"/>
    <meta property="og:title" content="Πυροβόλησε και σκότωσε την 14χρονη φίλη του επειδή νόμιζε πως είναι έγκυος"/>
    <meta property="og:description" content="Ένας 13χρονος στο Οχάιο σκότωσε την 14χρονη φίλη του επειδή πίστευε πως ήταν έγκυος και το παιδί δικό του"/>
  </head>
  <body>
    <article>
      <h1>Πυροβόλησε και σκότωσε την 14χρονη φίλη του επειδή νόμιζε πως είναι έγκυος</h1>
      <h2>Ένας 13χρονος στο Οχάιο σκότωσε την 14χρονη φίλη του επειδή πίστευε πως ήταν έγκυος και το παιδί δικό του</h2>
      <address><time datetime="2019-11-20T15:08:00+00:00">20 Nov 2019, 15:08</time> by <a rel="author">NEWSROOM</a></address>
      <p>
        <b>Ένας έφηβος στο <a href="https://www.lifo.gr/tags/%CE%9F%CF%87%CE%AC%CE%B9%CE%BF">Οχάιο</a> σκότωσε ένα 14χρονο κορίτσι όταν εκείνη του είπε πως νόμιζε ότι είναι έγκυος και αυτός φοβήθηκε πως ήταν ο πατέρας.</b>
      </p>
      <p>Τον Μάρτιο, ο 13χρονος -του οποίου το όνομα δεν έγινε γνωστό για νομικούς λόγους- σκότωσε και πυροβόλησε την 14χρονη Sylvia McGee. Την Τετάρτη, ο ίδιος ομολόγησε την ενοχή του ενώπιον του δικαστηρίου ανηλίκων, όπου παραδέχθηκε την δολοφονία.</p>
      <figure>
        <img src="https://www.lifo.gr/uploads/image/1569899/sylvia-mcghee-14xroni-egkyos1.jpg"/>
      </figure>
      <p>Σύμφωνα με την εισαγγελία, ο 13χρονος είχε πει στην αστυνομία πως με την φίλη του νόμιζαν ότι είναι έγκυος στο παιδί του. Ωστόσο η ιατροδικαστική εξέταση έδειξε πως η 14χρονη δεν ήταν στην πραγματικότητα έγκυος.</p>
      <p>«Θα έπρεπε να το έχει παραδεχθεί από την αρχή. Δεν της άξιζε, δεν ήταν τέτοιο παιδί. Ήταν γεμάτη ζωντάνια και αστεία. Δεν το πιστεύω πως έκανε κάτι τέτοιο», δήλωσε θεία της 14χρονης.</p>
      <figure>
        <img src="https://www.lifo.gr/uploads/image/1569900/sylvia-mcghee-14xroni-egkyos2.jpg"/>
      </figure>
      <p>Σύμφωνα με φίλους της, η Sylvia ονειρευόταν να γίνει αισθητικός. «Ήθελε να ανοίξει δική της επιχείρηση, έλεγε πως θέλει να μετακομίσει στη Νέα Υόρκη και να πάρει μαζί την γιαγιά της. Το ήξερα πως θα εξελισσόταν στη ζωή της σε ό,τι και αν αποφάσιζε να κάνει. Ήθελε όλοι να είναι φίλοι μεταξύ τους, τέτοιος άνθρωπος ήταν», είπε φίλη της 14χρονης.</p>
      <p>Ο 13χρονος δεν δικάστηκε ως ενήλικας λόγω της ηλικίας του όταν έγινε το έγκλημα. Το δικαστήριο τον καταδίκασε σε κράτηση σε φυλακή ανηλίκων μέχρι να γίνει 21 ετών, οπότε θα περάσει από ψυχολογική αξιολόγηση και αν κριθεί τότε σοβαρός εγκληματίας μπορεί να αντιμετωπίσει ποινή φυλάκισης μέχρι και 18 έτη σε φυλακή ενηλίκων.</p>
    </article>
  </body>
</html>