<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-mial-uprawnien-spowodowal-kolizje-dostal-dwa-mandaty/"/>
    <meta property="og:site_name" content="lublin112.pl"/>
    <meta property="article:published_time" content="2019-11-20T15:20:00+00:00"/>
    <meta property="og:title" content="Nie miał uprawnień, spowodował kolizję. Dostał dwa mandaty"/>
    <meta property="og:description" content="Wczoraj w Zarzeczu pod Puławami doszło do zderzenia dwóch pojazdów. Sprawca kolizji nie posiadał uprawnień, dostał dwa mandaty."/>
  </head>
  <body>
    <article>
      <h1>Nie miał uprawnień, spowodował kolizję. Dostał dwa mandaty</h1>
      <address>
        <time datetime="2019-11-20T15:20:00+00:00">20 Nov 2019, 15:20</time>
      </address>
      <p>
        <b>Wczoraj w Zarzeczu pod Puławami doszło do zderzenia dwóch pojazdów. Sprawca kolizji nie posiadał uprawnień, dostał dwa mandaty.</b>
      </p>
      <p>We wtorek w miejscowości Zarzecze w powiecie puławskim doszło do zderzenia dwóch pojazdów. Na miejscu interweniowały służby ratunkowe.</p>
      <p>Policjanci ustalili, że kierujący pojazdem marki Renault, jadąc od strony Puław, wymusił pierwszeństwo przejazdu na jadącym od strony Anielina kierowcy hyundaia. Doszło do zderzenia pojazdów. Do szpitala został przewieziony 19-latek kierujący pojazdem osobowym.</p>
      <p>Na szczęście mężczyzna nie doznał poważnych obrażeń i zdarzenie zostało zakwalifikowane jako kolizja. Jak się okazało 47-latek kierujący busem, nie miał uprawnień do kierowania. Obaj kierujący byli trzeźwi. Za spowodowanie kolizji i jazdę bez uprawnień, sprawca zdarzenia został ukarany mandatami karnymi.</p>
      <p>(fot. Policja Puławy)</p>
    </article>
  </body>
</html>