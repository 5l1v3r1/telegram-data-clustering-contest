<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/viaze-tin-aniliki-kori-tou-gia-na-min-echi-apories"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="ΣΟΚ: Βίαζε την ανήλικη κόρη του για... «να μην έχει απορίες»"/>
    <meta property="og:description" content="Ο πατέρας καταδικάστηκε σε κάθειρξη 32 ετών"/>
  </head>
  <body>
    <article>
      <h1>ΣΟΚ: Βίαζε την ανήλικη κόρη του για... «να μην έχει απορίες»</h1>
      <h2>Ο πατέρας καταδικάστηκε σε κάθειρξη 32 ετών</h2>
      <address><time datetime="2019-11-20T15:00:00+00:00">20 Nov 2019, 15:00</time> by <a rel="author">Metrosport.gr Team</a></address>
      <p>Τα εφιαλτικά παιδικά χρόνια που βίωσε μέσα στο ίδιο της το σπίτι προσπαθεί να περιγράψει στο Μικτό Ορκωτό Εφετείο Ανατολικής Κρήτης, στο Ηράκλειο η 22χρονη σήμερα φοιτήτρια Νομικής, αναφερόμενη στα όσα της έκανε ο ίδιος της ο πατέρας, από την ηλικία των 11 χρόνων.</p>
      <p>Πρωτόδικα ο πατέρας είχε καταδικαστεί σε ποινή κάθειρξης 32 ετών για τις κατηγορίες του βιασμού, της αιμομιξίας και της αποπλάνησης σε βάρος της, σύμφωνα με κρητικά μέσα ενημέρωσης.</p>
      <p>
        <b>To χρονικό της υπόθεσης</b>
      </p>
      <p>Η σοκαριστική υπόθεση ήρθε στο φως της δημοσιότητας πριν από περίπου 4 χρόνια. Το 2015, μετά την ενηλικίωσή της, η νεαρή κοπέλα βρήκε το κουράγιο και κατήγγειλε τον πατέρα της στις Αρχές, για τα όσα βίωνε τα προηγούμενα χρόνια στα χέρια του.</p>
      <p>Σύμφωνα με την απόφαση του πρωτοβάθμιου δικαστηρίου, ο 52χρονος φέρεται να παρενόχλησε ερωτικά την κόρη του για πρώτη φορά όταν εκείνη ήταν μόλις 11 ετών.</p>
      <p>Το καλοκαίρι εκείνου του έτους, με τη δικαιολογία ότι έπρεπε η ανήλικη να μάθει για τον σαρκικό έρωτα και να της εκλείψει η περιέργεια ώστε να αποφύγει μελλοντικούς κινδύνους, ο 52χρονος οδήγησε την κόρη του στο κρεβάτι και προσπάθησε να έρθει σε ερωτική επαφή μαζί της.</p>
      <p>Παρά τις αντιρρήσεις του κοριτσιού, ο πατέρας της ήρθε σε επαφή μαζί της. Έκτοτε, αυτό γινόταν ανά τακτά χρονικά διαστήματα, με τον πατέρα να εκβιάζει ψυχολογικά την κόρη του, υποστηρίζοντας μεταξύ άλλων ότι σε περίπτωση που τον κατήγγειλε θα διαλυόταν η οικογένειά τους.</p>
      <p>Ο εφιάλτης της ανήλικης συνεχίστηκε για πέντε ακόμη χρόνια, οπότε και ομολόγησε στην αδελφή της τα όσα φρικτά συνέβαιναν. Πριν από περίπου τέσσερα χρόνια και αφού ενηλικιώθηκε, η κοπέλα κατήγγειλε τον πατέρα της στις Αρχές.</p>
      <p>thestival.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/exerragi-vomva-sto-iraklio-vid"/>
        <a href="http://www.metrosport.gr/article/fotia-sto-kentro-tis-polis-epi-podos-13-pirosvestes"/>
        <a href="http://www.metrosport.gr/article/thessaloniki-entoni-vrochoptosi-sti-chalkidiki-apegklovismos-ginekon"/>
        <a href="http://www.metrosport.gr/article/timoria-ke-apo-to-apth-gia-ton-20chrono-pou-ekspermatise-stin-fititria"/>
        <a href="http://www.metrosport.gr/article/sinelifthi-odigos-sta-ioannina-me-107-kila-akatergastis-kannavis"/>
        <a href="http://www.metrosport.gr/article/ektakto-deltio-epidinosis-pro-ton-pilon-nea-kakokeria-pic"/>
      </related>
    </article>
  </body>
</html>