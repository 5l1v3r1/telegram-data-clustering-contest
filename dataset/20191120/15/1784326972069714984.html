<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/katy-perry-es-orlando-bloom-fotojanal-nem-latsz-ma-cukibbat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T15:11:00+00:00"/>
    <meta property="og:title" content="Katy Perry és Orlando Bloom fotójánál nem látsz ma cukibbat"/>
    <meta property="og:description" content="Újabb édes pillanatnak lehetünk szemtanúi."/>
  </head>
  <body>
    <article>
      <h1>Katy Perry és Orlando Bloom fotójánál nem látsz ma cukibbat</h1>
      <h2>Újabb édes pillanatnak lehetünk szemtanúi.</h2>
      <address><time datetime="2019-11-20T15:11:00+00:00">20 Nov 2019, 15:11</time> by <a rel="author">Cosmopolitan.hu</a></address>
      <p><b>Katy Perry és Orlando Bloom</b> kapcsolata az egyik legérdekesebb dolog most Hollywoodban, ugyanis<b> 2017-es szakításuk óta</b> nem lehetünk egészen biztosak abban, hogy hányadán állnak. Igaz, többször kerültek ki róluk <a href="https://cosmopolitan.hu/szepseg/2019/07/26/katy-perry-es-orlando-bloom-ennel-mar-nem-is-lehetnenek-boldogabbak/">hihetetlenül cuki fotók is a netre</a>, Katy ennek ellenére megannyiszor lenyilatkozta, hogy<b> dolgozniuk kell a kapcsolatukon</b>, mielőtt <a href="https://cosmopolitan.hu/sztarhirek/2019/09/06/orlando-bloom-mar-nagyon-szeretne-gyereket-katy-perrytol/">hosszú távra elköteleződnek</a> egymás mellett.</p>
      <p>Legutóbb viszont megint egy olyan jelet adtak magukról, amit <b>kétféleképpen is lehet értelmezni</b>. Az énekesnő legújabb Insta-fotója, amin Orlandóval Face Time-oznak, ismét<b> annyira édes, hogy elolvadunk tőle</b>, ráadásul még a ritkán látott <b>jegygyűrűjét</b> is megmutatja rajta Katy. A kép hangulata nagyon cuki és bizalmas, viszont ezt írta alá a sztárcsaj: <i>„A nevünk kezdőbetűi <b>O. K.</b> – csak úgy, mint ahogy ez továbbra is lesz.”</i></p>
      <figure>
        <embed-post data-src="https://www.instagram.com/p/B5CibeYnYja" data-service="Instagram"/>
      </figure>
      <p>Az <i>Eonline</i> szerint ráadásul nemrég egy műsorban is azt nyilatkozta mindkét fél, hogy <b>óvatosan szeretnének tervezni a jövőre nézve</b>, mert nem örülnének, ha megismétlődnének a korábbi hibák és rossz döntések. Lehet, hogy ez az oka annak, hogy <a href="https://cosmopolitan.hu/sztarhirek/2019/10/04/megvan-mikor-lesz-katy-perry-es-orlando-bloom-eskuvoje/">ennyire húzzák az esküvőt</a> és a <b>családalapítást</b>?</p>
      <h3>Te mit gondolsz erről?</h3>
    </article>
  </body>
</html>