<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/unde-este-familia-acolo-este-acasa-bihorenii-pot-descoperi-folclorul-autentic-slovac-la-un-spectacol-inedit-de-la-filarmonica-din-oradea-152900.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-20T15:41:00+00:00"/>
    <meta property="og:title" content="„Unde este familia, acolo este acasă”: Bihorenii pot descoperi folclorul autentic slovac, la un spectacol inedit de la Filarmonica din Oradea"/>
    <meta property="og:description" content="Bihorenii sunt invitaţi să descopere istoria şi obiceiurile slovacilor din judeţul lor. Filarmonica de Stat din Oradea va găzdui sâmbătă seară un festival-concurs la care participă ansambluri folclorice vocale slovace, ansambluri de dansuri slovace, dar şi o orchestră din Slovacia, intitulat „Unde este familia, acolo este acasă”. Evenimentul este organizat de Uniunea Democratică a Slovacilor și Cehilor din România, iar intrarea este liberă."/>
  </head>
  <body>
    <article>
      <h1>„Unde este familia, acolo este acasă”: Bihorenii pot descoperi folclorul autentic slovac, la un spectacol inedit de la Filarmonica din Oradea</h1>
      <address><time datetime="2019-11-20T15:41:00+00:00">20 Nov 2019, 15:41</time> by <a rel="author" href="https://www.ebihoreanul.ro/contact/Adriana%20Totorean#redactia_form" target="_blank">Adriana Totorean</a></address>
      <figure>
        <img src="https://www.ebihoreanul.ro/modules/news/files/slovaci-19112019.jpg"/>
      </figure>
      <p>Bihorenii sunt invitaţi să descopere istoria şi obiceiurile slovacilor din judeţul lor. Filarmonica de Stat din Oradea va găzdui sâmbătă seară un festival-concurs la care participă ansambluri folclorice vocale slovace, ansambluri de dansuri slovace, dar şi o orchestră din Slovacia, intitulat "Unde este familia, acolo este acasă".</p>
      <p>"Programul cultural-artistic are ca temă sosirea slovacilor în zona Bihorului, ocupaţia lor originală, atribuirea pământului cât şi petrecerea timpului în mod plăcut în noua lor casă", se arată în invitaţia transmisă de Uniunea Democratică a Slovacilor şi Cehilor din România, organizatorul evenimentului.</p>
      <p>Spectacolul va începe la ora 18, iar intrarea este liberă.</p>
      <p>Pe de altă parte, tot sâmbătă, UDSCR organizează, în Băile Felix, şi o conferinţă cu tema "Şcolile slovace încotro? Protejarea identităţii naţionale". La această dezbater vor participa educatori, învăţători, profesori şi directori ai tuturor şcolilor slovace din judeţele Bihor, Sălaj, Arad şi Timiş, pentru a discuta despre problemele cu care se confruntă unităţile lor de învăţământ.</p>
      <hr/>
      <details>
        <summary>Fișiere</summary>
        <p>
          <a href="https://www.ebihoreanul.ro/ebh/force_download/Q29waWVfYV9LREVfSkVfUk9ESU5BLF9UQU1fSkVfRE9NT1ZfLi4uLnBkZg=="><pic src="https://www.ebihoreanul.ro/images/pdf.png" width="20" height="20"/> Copie_a_KDE_JE_RODINA,_TAM_JE_DOMOV_....pdf (6.36M)</a>
        </p>
      </details>
    </article>
  </body>
</html>