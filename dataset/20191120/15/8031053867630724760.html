<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%bc%cf%8c%cf%83%cf%87%ce%b1-%ce%ba%ce%b1%cf%84%ce%b1%ce%b4%ce%b9%ce%ba%ce%ac%ce%b6%ce%b5%ce%b9-%cf%84%ce%b7%ce%bd-%cf%80%ce%b1%cf%81%ce%b1%ce%b2%ce%af%ce%b1%cf%83%ce%b7-%cf%84%ce%b7%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T15:54:41+00:00"/>
    <meta property="og:title" content="Η Μόσχα καταδικάζει την παραβίαση της εθνικής κυριαρχίας της Συρίας από το Ισραήλ"/>
    <meta property="og:description" content="Την Τετάρτη, η Ισραηλινή Πολεμική Αεροπορία ανακοίνωσε ότι πραγματοποίησε πολλαπλές επιθέσεις στο έδαφος της Συρίας, κατά δεκάδων στρατιωτικών στόχων που φέρεται να ανήκαν σε ιρανικές και συριακές δυνάμεις."/>
  </head>
  <body>
    <article>
      <h1>Η Μόσχα καταδικάζει την παραβίαση της εθνικής κυριαρχίας της Συρίας από το Ισραήλ</h1>
      <address>
        <time datetime="2019-11-20T15:54:41+00:00">20 Nov 2019, 15:54</time>
      </address>
      <p>
        <b>Την Τετάρτη, η Ισραηλινή Πολεμική Αεροπορία ανακοίνωσε ότι πραγματοποίησε πολλαπλές επιθέσεις στο έδαφος της Συρίας, κατά δεκάδων στρατιωτικών στόχων που φέρεται να ανήκαν σε ιρανικές και συριακές δυνάμεις.</b>
      </p>
      <p>Οι επιθέσεις του Ισραήλ εναντίον της Συρίας αποτελούν παραβίαση της κυριαρχίας και της εδαφικής ακεραιότητάς της και εξυπηρετούν μόνο την κλιμάκωση των εντάσεων στην περιοχή, ανέφερε το υπουργείο Εξωτερικών της Ρωσίας σε ανακοίνωσή του την Τετάρτη.</p>
      <p>«Πρόσφατα, η ένταση των ισραηλινών πυραυλικών και βομβιστικών επιθέσεων στο έδαφος της Συρίας κλιμακώθηκε απότομα…» ανέφερε το ΥΠΕΞ της Ρωσίας προσθέτοντας ότι αυτή η εξέλιξη προκαλεί τη σοβαρή ανησυχία στη Μόσχα.</p>
      <p>«Θεωρούμε ότι είναι απολύτως σημαντικό να σέβεται την κυριαρχία και την εδαφική ακεραιότητα της Αραβικής Δημοκρατίας της Συρίας και άλλα κράτη της περιοχής» πρόσθεσε το υπουργείο Εξωτερικών.</p>
      <p>Σύμφωνα με τη Μόσχα, οι ενέργειες του Ισραήλ αυξάνουν τις εντάσεις και τις πιθανότητες για σύγκρουση στη Συρία και αντιτίθενται στις προσπάθειες εξομάλυνσης της κατάστασης και στην επίτευξη πολιτικής συμφωνίας σε αυτή τη χώρα.</p>
      <h3>Αεροπορικές επιθέσεις</h3>
      <p>Την Τετάρτη το πρωί, τα συριακά μέσα ενημέρωσης ανέφεραν ότι η αεράμυνα της χώρας κατέστρεψε πολλούς εχθρικούς πυραύλους που πλησίαζαν τη Δαμασκό.</p>
      <p>Σύμφωνα με το Αραβικό Πρακτορείο Ειδήσεων της Συρίας, δύο πολίτες σκοτώθηκαν και αρκετοί άλλοι τραυματίστηκαν όταν πύραυλος έπληξε ένα σπίτι.</p>
      <p>Πλήγματα φέρεται να σημειώθηκαν και σε ένα δεύτερο κτίριο κατοικιών σε προάστιο δυτικά της Δαμασκού, τραυματίζοντας έναν ανήλικο.</p>
      <p>Στρατιωτική πηγή δήλωσε στον οργανισμό ότι ισραηλινά πολεμικά αεροπλάνα είχαν ξεκινήσει τις επιθέσεις τους τόσο από το αμφισβητούμενο έδαφος των Υψιπέδων του Γκολάν, όσο και από τον εναέριο χώρο του Λιβάνου.</p>
      <p>Αργότερα, ο ισραηλινός στρατός, ο οποίος σπάνια παραδέχεται ότι πραγματοποιεί επιθέσεις στο έδαφος της Συρίας, επιβεβαίωσε την επίθεση λέγοντας ότι οι αεροπορικές δυνάμεις είχαν στοχεύσει δεκάδες στρατιωτικούς στόχους στη Συρία, συμπεριλαμβανομένων των υποτιθέμενων «ιρανικών δυνάμεων».</p>
      <p>Ο πρωθυπουργός του Ιστραήλ Μπενιαμίν Νετανιάχου σχολίασε τις επιθέσεις αργότερα την Τετάρτη και επανέλαβε πως «όποιος μας πληγώνει θα πληγεί».</p>
      <figure>
        <iframe src="https://www.youtube.com/embed/xJYjj2oadDE" width="900" height="506" data-service="Youtube" scrolling="no"/>
      </figure>
    </article>
  </body>
</html>