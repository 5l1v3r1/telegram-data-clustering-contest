<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188772/Spreekkoren-richting-Excelsior-speler-Mendes-Moreira-zijn-strafbaar"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T15:56:12+00:00"/>
    <meta property="og:title" content="'Spreekkoren richting Excelsior-speler Mendes Moreira zijn strafbaar'"/>
    <meta property="og:description" content="De spreekkoren afgelopen zondag tijdens de wedstrijd FC Den Bosch-Excelsior waren strafbaar. Dat laat het Openbaar Ministerie weten na een eerste onderzoek."/>
  </head>
  <body>
    <article>
      <h1>'Spreekkoren richting Excelsior-speler Mendes Moreira zijn strafbaar'</h1>
      <address>
        <time datetime="2019-11-20T15:56:12+00:00">20 Nov 2019, 15:56</time>
      </address>
      <h4>De spreekkoren afgelopen zondag tijdens de wedstrijd FC Den Bosch-Excelsior waren strafbaar. Dat laat het Openbaar Ministerie weten na een eerste onderzoek.</h4>
      <p>Excelsior-speler Ahmad Mendes Moreira was zondag doelwit van racistische spreekkoren, oerwoudgeluiden en Zwarte Piet-liedjes. Die waren afkomstig van aanhangers van FC Den Bosch.</p>
      <related>
        <a href="http://www.rijnmond.nl/nieuws/188664/OM-stelt-onderzoek-in-naar-racistische-geluiden-op-tribune"/>
      </related>
      <p>De wedstrijd werd even stilgelegd, maar in overleg met Excelsior weer hervat. De zaak leidde binnen en buiten de sportwereld tot ophef.</p>
      <p>Het OM kan nog niet zeggen of er ook aanhoudingen zullen worden verricht onder de supporters van FC Den Bosch. "In het verleden zijn soortgelijke zaken geseponeerd, onder meer omdat gehoorde woorden niet bij bewegende monden te brengen waren", zegt een woordvoerder.</p>
      <p>Justitie onderzoekt nog beelden van iemand die een hitlergroet zou hebben gebracht en bedreigingen aan het adres van de trainer van FC Den Bosch.</p>
      <related>
        <a href="http://www.rijnmond.nl/nieuws/188677/Ahmad-Mendes-Moreira-in-FC-Rijnmond-Ik-voelde-me-machteloos"/>
      </related>
      <related>
        <a href="http://www.rijnmond.nl/nieuws/188628/Duel-tussen-FC-Den-Bosch-en-Excelsior-tijdelijk-gestaakt-na-racistische-geluiden"/>
      </related>
    </article>
  </body>
</html>