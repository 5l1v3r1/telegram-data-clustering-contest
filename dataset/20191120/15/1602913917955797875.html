<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/softbank-propune-robotul-care-costa-499-de-dolari-pe-luna-si-inlocuieste-echipele-de-curatenie-18599341"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T15:16:38+00:00"/>
    <meta property="og:title" content="Softbank propune robotul care costă 499 de dolari pe lună şi înlocuieşte echipele de curăţenie"/>
    <meta property="og:description" content="Softbank, firma japoneză din spatele WeWork şi Uber, vrea să convingă pieţele că aspiratorul robotic lansat de ei, denumit The Whiz, trebuie să înlocuiască echipele de curăţenie care sunt suprasolicitate, transmite BBC."/>
  </head>
  <body>
    <article>
      <h1>Softbank propune robotul care costă 499 de dolari pe lună şi înlocuieşte echipele de curăţenie</h1>
      <address><time datetime="2019-11-20T15:16:38+00:00">20 Nov 2019, 15:16</time> by <a rel="author">Teona Tomoiaga, Mediafax</a></address>
      <p>Softbank, firma japoneză din spatele WeWork şi Uber, vrea să convingă pieţele că aspiratorul robotic lansat de ei, denumit The Whiz, trebuie să înlocuiască echipele de curăţenie care sunt suprasolicitate, transmite BBC.</p>
      <p>La început, robotul de curăţare nu este unul automat, întrucât trebuie ghidat de o persoană până învaţă singur rutina de curăţenie şi a fost folosit iniţial doar închiriat, în Hong Kong şi în Japonia.</p>
      <p>Acum, The Whiz a ajuns la un preţ de 499 de dolari (381 de lire sterline) pe lună.</p>
      <p>Robotul poate rula continuu timp de trei ore cu o singură încărcare şi poate curăţa aproximativ 1.500 de metri pătraţi, iar după trei ore bateria trebuie reîncărcată. Totodată. The Whiz poate anunţa, printr-o alertă, dacă întâmpină vreo problemă în timpul procesului de curătare, cum ar fi lovirea într-un perete.</p>
      <p>Totodată, maşinăria colectează date şi face un raport privind nivelul de mizerie din încăpere.</p>
      <p>Lansarea acestei maşinării a apărut după ce ce investitorul tehnologic Softbank şi-a anunţat cele mai slabe rezultate financiare, la începutul lunii noimebrie.</p>
      <p>Softbank a raportat o pierdere operaţională de 5 miliarde de lire sterline în al doilea trimestru al anului curent, după ce companiile în care a investit, Uber şi WeWork, au avut performanţe financiare slabe.</p>
    </article>
  </body>
</html>