<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-dvoh-asteroyidah-viyavili-skladovi-rnk-330317_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T15:18:00+00:00"/>
    <meta property="og:title" content="У двох астероїдах виявили складові РНК"/>
    <meta property="og:description" content="Дослідникам вдалося знайти в астероїдах рибозу та інші цукри."/>
  </head>
  <body>
    <article>
      <h1>У двох астероїдах виявили складові РНК</h1>
      <h2>Дослідникам вдалося знайти в астероїдах рибозу та інші цукри.</h2>
      <address>
        <time datetime="2019-11-20T15:18:00+00:00">20 Nov 2019, 15:18</time>
      </address>
      <p>Міжнародна група вчених виявила в <a href="https://dt.ua/TECHNOLOGIES/asteroyid-scho-vbiv-dinozavriv-viklikav-okislennya-svitovogo-okeanu-327181_.html"><b>астероїдах</b></a> рибозу та інші цукри, які можуть утворювати ДНК і РНК. Як повідомляє <a href="https://www.nasa.gov/press-release/goddard/2019/sugars-in-meteorites">NASA</a>, відкриття стало ще одним аргументом на користь гіпотези про те, що життя на Землі виникло в результаті бомбардування астероїдами.</p>
      <p>Дослідникам вдалося знайти цукри в двох астероїдах, багатих вуглецем, NWA 801 і Murchison. Рибоза є ключовою складовою РНК, яка виступає в ролі молекули-посередника, копіюючи генетичні інструкції з ДНК і доставляючи їх в рибосоми. Останні зчитують РНК для побудови білків, необхідних для життєвих процесів.</p>
      <p>"В астероїдах знаходили інші важливі компоненти життя, наприклад амінокислоти і нуклеїнові основи. Але цукри були відсутньою ланкою цього ланцюга. Наше дослідження надало перші свідчення наявності рибози у космос і доставки її на Землю. Позаземний цукор міг сприяти формуванню РНК на древній Землі, що, можливо, призвело до появи життя", - заявив один з дослідників Есихоро Фурукава.</p>
      <p>За словами дослідників, вміст рибози та інших цукрів коливається від 2,3 до 11 частин на мільярд NWA 801 і від 6,7 до 180 частин на мільярд в Murchison. Це досить багато для небесних тіл.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Університету Гаррісберга в США виявили всередині скам'янілих молюсків, вік яких складає від 5 до 12 мільйонів років, десятки скляних кульок діаметром у кілька міліметрів. За словами дослідників, це може бути <b><a href="https://dt.ua/TECHNOLOGIES/vcheni-viyavili-svidoctva-starodavnogo-zitknennya-zemli-z-asteroyidom-318489_.html">свідченням зіткнення астероїда з Землею в далекому минулому.</a></b></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>