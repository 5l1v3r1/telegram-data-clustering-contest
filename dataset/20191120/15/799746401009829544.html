<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103291/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T15:18:44+00:00"/>
    <meta property="og:title" content="Посол США в ЄС: Трамп хотів публічної заяви від Зеленського"/>
    <meta property="og:description" content="Президент США Дональд Трамп хотів публічної заяви від президента України Володимира Зеленського із зобов’язанням розглянути питання корупції, в тому числі справу “Бурісми”."/>
  </head>
  <body>
    <article>
      <h1>Посол США в ЄС: Трамп хотів публічної заяви від Зеленського</h1>
      <address>
        <time datetime="2019-11-20T15:18:44+00:00">20 Nov 2019, 15:18</time>
      </address>
      <p>Президент США Дональд Трамп хотів публічної заяви від президента України Володимира Зеленського із зобов'язанням розглянути питання корупції, в тому числі справу "Бурісми".</p>
      <p>Як повідомляє "Європейська правда", про це заявив посол США в ЄС Гордон Сондленд під час відкритого слухання в Палаті представників в рамках розгляду справи про імпічмент.</p>
      <p>Сондленд заявив, що вперше він зв'язався з особистим адвокатом президента Руді Джуліані в серпні, і той "підкреслив, що президент бажає публічної заяви президента Зеленського, що зобов'язує Україну розглянути питання корупції".</p>
      <p>"Пан Джуліані конкретно згадав про вибори 2016 року (нібито українці намагалися вплинути на вибори 2016 року. - Ред.) та "Бурісму" як дві важливі для президента теми", - сказав Сондленд.</p>
      <p>"Бурісма" відноситься до енергетичної компанії, де працював син колишнього віцепрезидента Джо Байдена. Трамп заявив, що Байден наполягав на звільненні колишнього українського прокурора, щоб захистити сина від можливого розслідування корупції.</p>
      <p>Сондленд також розповів, що він сказав українцям, що надання допомоги США "швидше за все не відбудеться", поки Україна не зробить публічну заяву</p>
      <p>"Ця допомога в галузі безпеки була критичною для оборони України, і її не слід було відкладати… Я дуже шкодую, що українці потрапили в таку ситуацію", - сказав він.</p>
      <related>
        <a href="https://www.eurointegration.com.ua/news/2019/11/20/7103289/"/>
      </related>
    </article>
  </body>
</html>