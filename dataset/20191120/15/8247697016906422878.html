<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33280-volkswagen-elektriskais-universals-piedzivo-debiju-losandzelosa-foto"/>
    <meta property="og:site_name" content="iAuto"/>
    <meta property="article:published_time" content="2019-11-20T15:21:00+00:00"/>
    <meta property="og:title" content="Volkswagen elektriskais universāls piedzīvo debiju Losandželosā (+ FOTO)"/>
    <meta property="og:description" content="Volkswagen elektriskās piedziņas universāla koncepts ID.Space Vizzion piedzīvojis pirmizrādi Losandželosas motoršovā. Jau 2021.gadā tas kļūs pieejams pircējiem visā pasaulē."/>
  </head>
  <body>
    <article>
      <h1>Volkswagen elektriskais universāls piedzīvo debiju Losandželosā (+ FOTO)</h1>
      <address><time datetime="2019-11-20T15:21:00+00:00">20 Nov 2019, 15:21</time> by <a rel="author">iAuto</a></address>
      <p>Volkswagen elektriskās piedziņas universāla koncepts ID.Space Vizzion piedzīvojis pirmizrādi Losandželosas motoršovā. Jau 2021.gadā tas kļūs pieejams pircējiem visā pasaulē.</p>
      <p>Volkswagen elektriskās piedziņas universāla koncepts ID.Space Vizzion piedzīvojis pirmizrādi Losandželosas motoršovā. Eksperti atzīmē, ka automašīna ir ļoti tuva sērijveida modelim, piemēram, video kameru vietā tai uzstādīti parastie sānu atpakaļskata spoguļi, bet interjers noformēts minimālistiskā stilā – ar nelielu informācijas displeju aiz stūres un 15,6 collu planšeti centrā, kas, acīmredzot, arī tiks izmantota, lai pārvaldītu lielāko daļu automobiļa funkciju. Uz piederību konceptam norāda vien bagāžas nodalījums ar pāris skrituļdēļiem pie magnēta stiprinājumiem.</p>
      <p>Universāls izgatavots uz MEB platformas, tāpat kā pirmais ID saimes modelis – elektriskais hečbeks ID.3. Par piedziņu kalpo vairāki elektromotori ar kopējo jaudu 340 Zs, bet strāvas krājumi tiek uzglabāti 82 kWh akumulatorā. 100 km/h šāda automašīna spēj sasniegt 5,4 sekundēs un ar pilnībā uzlādētu akumulatoru veiks līdz pat 590 km.</p>
      <p>Ķīnas, Eiropas un Amerikas tirgos Volkswagen jaunums kļūs pieejams jau 2021.gadā.</p>
      <figure>
        <img src="https://iauto.lv/_mm/i/20191120/33280_023abe8ce41.jpg"/>
      </figure>
      <figure>
        <img src="https://iauto.lv/_mm/i/20191120/33280_1d721ca8389.jpg"/>
      </figure>
      <figure>
        <img src="https://iauto.lv/_mm/i/20191120/33280_2e7e7c0a83b.jpg"/>
      </figure>
      <figure>
        <img src="https://iauto.lv/_mm/i/20191120/33280_33738bb7dae.jpg"/>
      </figure>
      <figure>
        <img src="https://iauto.lv/_mm/i/20191120/33280_51014f3d356.jpg"/>
      </figure>
      <figure>
        <img src="https://iauto.lv/_mm/i/20191120/33280_69e4e5328f9.jpg"/>
      </figure>
      <figure>
        <img src="https://iauto.lv/_mm/i/20191120/33280_7e7bb6913d8.jpg"/>
      </figure>
      <figure>
        <img src="https://iauto.lv/_mm/i/20191120/33280_8f57fb6a935.jpg"/>
      </figure>
      <figure>
        <img src="https://iauto.lv/_mm/i/20191120/33280_965ea11ecf6.jpg"/>
      </figure>
      <figure>
        <img src="https://iauto.lv/_mm/i/20191120/33280_10d8358e12b5.jpg"/>
      </figure>
      <figure>
        <img src="https://iauto.lv/_mm/i/20191120/33280_1192ff89ae06.jpg"/>
      </figure>
      <figure>
        <img src="https://iauto.lv/_mm/i/20191120/33280_129bcf2ee07f.jpg"/>
      </figure>
      <figure>
        <img src="https://iauto.lv/_mm/i/20191120/33280_139b865908ea.jpg"/>
      </figure>
    </article>
  </body>
</html>