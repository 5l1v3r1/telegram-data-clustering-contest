<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zvilnennya-ta-rozsliduvannya-shhodo-trubi-zalezhit-vid-voli-zelenskogo-ukolov/"/>
    <meta property="og:site_name" content="Прямий"/>
    <meta property="article:published_time" content="2019-11-20T15:28:00+00:00"/>
    <meta property="og:title" content="Звільнення та розслідування щодо Труби залежить від волі Зеленського - Уколов"/>
    <meta property="og:description" content="Звільнення та розслідування щодо директора Державного бюро розслідувань Романа Труби залежить від волі президента України Володимира Зеленського. Про це"/>
  </head>
  <body>
    <article>
      <h1>Звільнення та розслідування щодо Труби залежить від волі Зеленського - Уколов</h1>
      <address>
        <time datetime="2019-11-20T15:28:00+00:00">20 Nov 2019, 15:28</time>
      </address>
      <p>
        <b>Звільнення та розслідування щодо директора Державного бюро розслідувань Романа Труби залежить від волі президента України Володимира Зеленського.</b>
      </p>
      <p>Про це <b>"Прямому"</b> повідомив політтехнолог<b> Віктор Уколов.</b></p>
      <p>"Довести (достовірність, - ред.) достатньо просто, бо уже посилаються не лише на Telegram-канал, а й посилаються на власні джерела такі видання, як "Цензор" і "Обозреватель". Якщо до Telegrm-каналу довіри може не бути, тому що це не засіб масової інформації, то довіри до "Цензора" і до Юрія Бутусова у читачів є, адже він перевіряє свої джерела інформації і посилається саме на власні джерела", - розповів Уколов.</p>
      <p>Він наголосив, чи будуть проводити розслідування залежить від того чи, є політична воля у президента Зеленського виносити сміття зі своєї хати і бути об'єктивним, чи немає.</p>
      <p>"Для того, щоб утворити тимчасову слідчу комісію потрібно 150 голосів у Верховні Раді. А в Раді вся опозиція разом, якщо не рахувати Медведчука має менше. Маю на увазі три фракції: "Європейська Солідарність", "Голос" і "Батьківщина" разом. Тому без доброї волі самого Зеленського ТСК в парламенті створено не буде", - додав Уколов.</p>
      <p>Політтехнолог зауважив, що Бутусов на "Цензорі" говорить, що величезний обсяг записів і значна кількість голосів свідчить, що аудіозаписи є не підробленими, адже в такій кількості їх важко підробити.</p>
      <p>"З іншого боку можна говорити не лише про відставку Романа Труби. Необхідно говорити про відставку в тому числі глави Офісу президента Андрія Богдана, тому що він, як виявилось втручається в роботу незалежного органу слідства і просто замовляє і контролює розслідування справ проти політичної опозиції. Проти Петра Порошенка", - зазначив Уколов.</p>
      <p>Він нагадав, що у Верховній Раді у першому читанні прийняті зміни до закон про ДБР.</p>
      <p>"Коли вони у другому читанні будуть прийняті повністю, теперішній директор ДБР піде у відставку, але чи буде порушена кримінальна справа за ось такі узгодження з главою Офісу президента. Ось це залежить від політичної волі Зеленського", - додав Уколов.</p>
      <figure>
        <iframe src="https://www.youtube.com/embed/CKIM0vefS4w" width="640" height="360" data-service="Youtube" scrolling="no"/>
      </figure>
      <p>Раніше політолог Андрій Смолій заявив, що <a href="https://prm.ua/dbr-peresliduye-viklyuchno-tih-hto-zavazhaye-noviy-vladi-ta-kremlyu-smoliy/">ДБР переслідує виключно тих людей, які заважають чинній владі та Кремлю.</a></p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/do-gpu-i-nabu-podali-zayavu-shhodo-vtruchannya-zelenskogo-ryaboshapki-i-bogdana-v-diyalnist-gbr-dokument/"/>
        <a href="https://prm.ua/tisk-na-nbu-i-privatbank-stavit-pid-zagrozu-spivrobitnitstvo-z-mvf-fursa/"/>
        <a href="https://prm.ua/parlament-maye-stvoriti-tsk-shhodo-plivok-trubi-taran/"/>
      </related>
    </article>
  </body>
</html>