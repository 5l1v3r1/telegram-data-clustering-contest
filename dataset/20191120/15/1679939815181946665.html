<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/nu-sunt-bani-profesori-educatori-si-angajati-ai-institutiilor-de-cultura-din-tara-au-primit-salariile-cu-intarziere_3059700.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T15:04:25+00:00"/>
    <meta property="og:title" content="Nu sunt bani. Profesori, educatori şi angajaţi ai instituţiilor de cultură din ţară au primit salariile cu întârziere"/>
    <meta property="og:description" content="Mai mulţi profesori, educatori şi angajaţi ai instituţiilor de cultură din ţară au primit salariile cu întârziere de aproape o săptămână. Şi asta deoarece primăriile şi consiliile raionale s-au trezit că nu le mai ajung banii pentru a-şi onora obligaţiuni"/>
  </head>
  <body>
    <article>
      <h1>Nu sunt bani. Profesori, educatori şi angajaţi ai instituţiilor de cultură din ţară au primit salariile cu întârziere</h1>
      <address><time datetime="2019-11-20T15:04:25+00:00">20 Nov 2019, 15:04</time> by <a rel="author">PUBLIKA.MD</a></address>
      <p><b>Mai mulţi profesori, educatori şi angajaţi ai instituţiilor de cultură din ţară au primit salariile cu întârziere de aproape o săptămână</b>. Şi asta deoarece primăriile şi consiliile raionale s-au trezit că nu le mai ajung banii pentru a-şi onora obligaţiunile.</p>
      <p>Ministrul educaţiei spune că după majorările salariale operate anul trecut de guvern, autorităţile locale au anunţat cu întârziere Executivul despre sumele necesare pentru achitarea plăţilor.</p>
      <p>Ieri, <b>în şedinţa Guvernului au fost alocate peste 480 de mii de lei suplimentar, iar responsabilii promit că vor face tot posibilul pentru ca până la sfârşitul anului situaţia să nu se mai repete</b>. Cea mai mare parte din bani, peste 80 de mii de lei, au ajuns în municipiul Chişinău, iar la Bălţi au ajuns peste 24 de mii de lei. <br/><br/>"Necesitatea respectivă (de resurse financiare) trebuia să fie identificată de autorităţile locale. Adică instituţiile de învăţământ identifică necesităţile respective, pentru că Legea 270 presupunea sporirea salariilor. Au fost alegerile locale, au fost alte modificări şi un pic s-a întârziat", a menţionat Corneliu Popovici, ministrul Educaţiei, Culturii şi Cercetării.<br/><br/><b>Din decembrie anul trecut a intrat în vigoare legea privind reforma salarială prin care au fost mărite lefurile a circa 200 de mii de bugetari.</b></p>
    </article>
  </body>
</html>