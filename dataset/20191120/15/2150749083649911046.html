<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/do-gpu-i-nabu-podali-zayavu-shhodo-vtruchannya-zelenskogo-ryaboshapki-i-bogdana-v-diyalnist-dbr-dokument/"/>
    <meta property="og:site_name" content="Прямий"/>
    <meta property="article:published_time" content="2019-11-20T15:29:00+00:00"/>
    <meta property="og:title" content="До ГПУ і НАБУ подали заяву щодо втручання Зеленського, Рябошапки і Богдана в діяльність ДБР: документ"/>
    <meta property="og:description" content="Народний депутат від &quot;Європейської Солідарності&quot; Олексій Гончаренко написав заяву в Генеральну прокуратуру України і в Національне антикорупційне бюро"/>
  </head>
  <body>
    <article>
      <h1>До ГПУ і НАБУ подали заяву щодо втручання Зеленського, Рябошапки і Богдана в діяльність ДБР: документ</h1>
      <address>
        <time datetime="2019-11-20T15:29:00+00:00">20 Nov 2019, 15:29</time>
      </address>
      <p>
        <b>Народний депутат від "Європейської Солідарності" Олексій Гончаренко написав заяву в Генеральну прокуратуру України і в Національне антикорупційне бюро щодо втручання Зеленського, Рябошапки і Богдана в діяльність глави Державного бюро розслідувань Романа Труби.</b>
      </p>
      <p>Про це політик повідомив на своїй сторінці у Facebook.</p>
      <p>"На опублікованих в телеграм-каналі аудіо-записах Роман Труба за вказівкою генерального прокурора Руслана Рябошапки і глави Офісу президента Андрія Богдана призупиняє на час візиту в Україну місії МВФ обшуки в Дніпровській міськраді, ПриватБанку і НБУ. Крім цього за словами Труби, президент поставив йому завдання по відкриттю справ за конкретними державними структурами і галузями. Серед них і Петро Порошенко та багато інших. Це свідчать про те, що всі резонансні справи в Україні контролюються Офісом Президента", - -зазначив депутат.</p>
      <p>Він переконаний, що ці висловлювання порушують статтю 22 Закону України "Про запобігання корупції", статтю 364 "Про зловживання владою" Кримінального кодексу України, статтю 343 "Втручання в діяльність працівника правоохоронного органу", а також статтю 369 "Про зловживання впливом" Кримінального кодексу України.</p>
      <p>"Сподіваюся Генпрокуратура і Національне антикорупційне бюро найближчим часом з'ясує всі подробиці "касетного скандалу" Зеленського!" – додав Гончаренко.</p>
      <figure>
        <img src="https://prm.ua/wp-content/uploads/2019/11/78320324_2698020373570516_8439095289024872448_o.jpg"/>
      </figure>
      <figure>
        <img src="https://prm.ua/wp-content/uploads/2019/11/77011483_2698020356903851_4589858762700881920_o.jpg"/>
      </figure>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <p>Крім того, було опубліковано аудіозапис, на якому <a href="https://prm.ua/bogdan-nakazav-trubi-ne-chipati-privatbank-ta-nbu-pid-chas-peregovoriv-z-mvf-audio/">керівник офісу президента України Андрій Богдан наказав Трубі не чіпати Приватбанк та НБУ під час переговорів з МВФ.</a></p>
      <related>
        <h4>Схожі новини</h4>
        <a href="https://prm.ua/zvilnennya-ta-rozsliduvannya-shhodo-trubi-zalezhit-vid-voli-zelenskogo-ukolov/"/>
        <a href="https://prm.ua/parlament-maye-stvoriti-tsk-shhodo-plivok-trubi-taran/"/>
        <a href="https://prm.ua/nemaye-zhodnih-sumniviv-u-politichnomu-peresliduvanni-z-boku-kolomoyskogo-ar-yev-pro-audiozapisi-z-truboyu/"/>
      </related>
    </article>
  </body>
</html>