<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/ukrayinskyj-rynok-novyh-avto-vyris-majzhe-na-tretynu/"/>
    <meta property="og:site_name" content="Рубрика"/>
    <meta property="article:published_time" content="2019-11-20T15:28:30+00:00"/>
    <meta property="og:title" content="Український ринок нових авто виріс майже на третину"/>
    <meta property="og:description" content="Минулого місяця українці придбали 9 тис нових автомобілів на $270 млн. Порівняно з жовтнем 2018 року продажі виросли на 29%. Найпопулярнішою маркою в Україні було Renault, яких зареєстрували 1,9 тис авто на суму $30 млн. Також попитом користувалися Toyota і Kia. Загальна сума витрат у жовтні  становила $270 млн, повідомляє сайт з продажу автомобілів RST.ua. […]"/>
  </head>
  <body>
    <article>
      <h1>Український ринок нових авто виріс майже на третину</h1>
      <address><time datetime="2019-11-20T15:28:30+00:00">20 Nov 2019, 15:28</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-22-860x580.jpg"/>
      </figure>
      <p>
        <b>
          <b>Минулого місяця українці придбали 9 тис нових автомобілів на $270 млн. Порівняно з жовтнем 2018 року продажі виросли на 29%.</b>
        </b>
      </p>
      <p>Найпопулярнішою маркою в Україні було Renault, яких зареєстрували 1,9 тис авто на суму $30 млн. Також попитом користувалися Toyota і Kia. Загальна сума витрат у жовтні  становила $270 млн, повідомляє сайт з продажу автомобілів <a href="http://rst.ua/">RST.ua</a>.</p>
      <p>Найбільше нових машин купили кияни – жителі столиці придбали 3,8 тис машин на суму $120 млн. А найменшу кількість авто зареєстрували у Рівному – 73 автомобілі загальною вартістю $2,4 млн.</p>
      <figure>
        <img src="https://rubryka.com/wp-content/uploads/2019/11/Ukrai-na-zhovten.jpg"/>
      </figure>
      <figure>
        <img src="https://rubryka.com/wp-content/uploads/2019/11/Ukrai-na-zhovten.jpg"/>
      </figure>
      <p>Серед компактних авто найчастіше купували Peugeot 108. У B-класі лідером стало Renault Sandero. Найпопулярніша модель у C-класі – седан Renault Logan, який виявився найпопулярнішим серед усіх класів. Ліфтбек Skoda Octavia найчастіше купували серед машин класу D. Лідером E-класу була Toyota Camry. У F-класі бестселером став Mercedes S-Class. Поміж позашляховиків найбільше продажів отримав кросовер Kia Sportage.</p>
      <p>Кількість придбаних за місяць позашляховиків перевищила 6 тис авто, а легковиків купили значно менше – 3 тис. Кожен п’ятий автомобіль, який зареєстрували в жовтні мав вартість понад $35 тис без врахування вартості додаткового обладнання. Ще 29% машин коштували дешевше $17 тис.</p>
      <p>Нагадаємо, у січні-вересні цього року українці придбали 61 тис. нових автомобілів. Кожна з цих машин коштувала понад $30 тис. Загальна сума витрат у перші 9 місяців поточного року становила $2 млрд.</p>
    </article>
  </body>
</html>