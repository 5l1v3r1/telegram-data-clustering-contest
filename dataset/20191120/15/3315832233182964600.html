<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d848afe8454828f2/soferul-camionului-frigorific-care-transporta-migranti-prins-in-olanda-este-roman.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T15:23:02+00:00"/>
    <meta property="og:title" content="Șoferul camionului frigorific care transporta migranți, prins în Olanda, este român"/>
    <meta property="og:description" content="Șoferul camionului frigorific din Olanda în care au fost găsiți 25 de imigranți este un cetățean român în vârstă de 39 de ani."/>
  </head>
  <body>
    <article>
      <h1>Șoferul camionului frigorific care transporta migranți, prins în Olanda, este român</h1>
      <address><time datetime="2019-11-20T15:23:02+00:00">20 Nov 2019, 15:23</time> by <a rel="author">Jurnal.md</a></address>
      <p>
        <b>Șoferul camionului frigorific din Olanda în care au fost găsiți 25 de imigranți este un cetățean român în vârstă de 39 de ani.</b>
      </p>
      <p>Bărbatul a fost reținut de forțele de ordine.</p>
      <p>Presa locală scrie că nu este clar dacă acesta știa că în autovehicul se aflau ascunși cei 25 de imigranți. Camionul frigorific a fost descoperit la bordul unui feribot olandez. Nava se îndrepta către Marea Britanie când echipajul a făcut descoperirea şi s-a întors în port, transmite digi24.ro.</p>
      <p>Pasagerii provin din Orientul Mijlociu, mai ales din Kuwait și Irak.</p>
      <p>Oamenii au primit îngrijiri medicale, iar doi dintre ei au fost internați la spital. Incidentul vine la câteva săptămâni după ce 39 de vietnamezi au fost găsiți morți într-un camion frigorific, într-un parc industrial din apropiere de Londra.</p>
    </article>
  </body>
</html>