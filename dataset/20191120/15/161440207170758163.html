<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/20/orroli-un-mese-senza-cristianche-fine-ha-fatto-il-giovane-136-954932.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T15:09:23+00:00"/>
    <meta property="og:title" content="Orroli, un mese senza Cristian. Che fine ha fatto il giovane?"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">le ricerche</h6>
      <h1>Orroli, un mese senza Cristian. Che fine ha fatto il giovane?</h1>
      <h2>La famiglia continua a lanciare appelli: "Chi sa parli, anche in modo anonimo"</h2>
      <address><time datetime="2019-11-20T15:09:23+00:00">20 Nov 2019, 15:09</time> by <a rel="author" href="https://www.unionesarda.it/autore/antonio_pintori/7096" target="_blank">Antonio Pintori</a></address>
      <p>Domani una triste ricorrenza nella casa della famiglia Farris di Orroli.</p>
      <p>Il primo mese dalla scomparsa di <a href="https://www.unionesarda.it/articolo/news-sardegna/provincia-cagliari/2019/10/26/orroli-ricerche-a-tappeto-per-ritrovare-cristian-farris-136-945204.html">Cristian</a>, 27 anni calzolaio e allevatore.</p>
      <p>Del giovane non si hanno più notizie dalla sera di lunedì 21 ottobre, quando un amico lo avrebbe visto per l'ultima volta vicino al cimitero del paese.</p>
      <p>Il giovane avrebbe detto di essere invitato a cena fuori, ma senza precisare dove e con chi.</p>
      <p>Per la famiglia Farris un mese di angoscia, dolore e ansia.</p>
      <p>La madre dello scomparso, Giulia Sulis, 52 anni, ha ribadito anche oggi: "Non voglio perdere la speranza. Sento che mio figlio è ancora vivo".</p>
      <p>Intanto la procura di Cagliari ha aperto un fascicolo e si indaga <a href="https://www.unionesarda.it/articolo/news-sardegna/cagliari/2019/11/10/cristian-farris-terribile-svolta-la-procura-indaga-per-omicidio-136-951013.html">per omicidio</a>.</p>
      <p>Indagini affidate alla compagnia dei carabinieri di Isili, che continuano a lavorare sul caso e a raccogliere <a href="https://www.unionesarda.it/articolo/news-sardegna/provincia-cagliari/2019/10/25/possibile-svolta-nelle-ricerche-di-cristian-farris-e-stato-visto-136-944826.html">testimonianze</a>.</p>
      <p>Vanessa, 23 anni, sorella di Cristian, ha aggiunto: "Se qualcuno sa qualcosa, ce lo scriva anche con una lettera anonima".</p>
    </article>
  </body>
</html>