<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/20/news/manovra_conte_lo_stato_non_faccia_cassa_a_danno_dei_comuni_-241500038/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T15:46:00+00:00"/>
    <meta property="og:title" content="Manovra, Conte: &quot;Lo Stato non faccia cassa a danno dei comuni&quot;"/>
    <meta property="og:description" content="Il presidente dell'assemblea dell'Anci: &quot;Impegno a rinegoziare i mutui dei piccoli comuni&quot;"/>
  </head>
  <body>
    <article>
      <h1>Manovra, Conte: "Lo Stato non faccia cassa a danno dei comuni"</h1>
      <h2>Il presidente dell'assemblea dell'Anci: "Impegno a rinegoziare i mutui dei piccoli comuni"</h2>
      <address>
        <time datetime="2019-11-20T15:46:00+00:00">20 Nov 2019, 15:46</time>
      </address>
      <p><b>MILANO - "</b>Dobbiamo superare la stagione dei tagli lineari, che ha privato i territori di risorse preziose. Lo Stato non deve più far cassa a danno dei Comuni". È l'impegno che si è assunto Giuseppe Conte nel suo intervento all'Anci ad Arezzo. Il presidente del Consiglio ha quindi promesso alle amministrazioni un intervento anche sul fronte dei mutui degli enti.<br/>"Rispetteremo l'impegno" in legge di bilancio per "abbassare i tassi di interesse sui mutui" dei Comuni, ha detto Conte. "Prevediamo di individuare, con apposito decreto del ministero dell'Economia, criteri efficaci per ridurre la spesa per i mutui a carico degli enti locali", ha aggiunto. "E qui il meccanismo sarà l'accollo e la ristrutturazione degli stessi da parte dello Stato".</p>
      <h3>Manovra, Conte: "Lo Stato non faccia cassa a danno dei Comuni"</h3>
      <p>Conte ha anche auspicato modifiche vadano ad incrementare lo stipendio dei sindaci. "La difficoltà di fare il sindaco è evidente. Oggi un sindaco di un piccolo Comune e uno di un grande Comune hanno le stesse responsabilità, penale civile e contabile. E' giusto che i sindaci dei piccoli Comuni abbiano una minima indennità, quelle attuali sono ridicole". Lo ha detto il premier Giuseppe Conte a margine di un evento Anci ad Arezzo.<br/><br/><br/><br/> </p>
    </article>
  </body>
</html>