<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/epiheiriseis/125675/neo-tsek-einai-edo"/>
    <meta property="og:site_name" content="Insider"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Το νέο ΤΣΕΚ είναι εδώ"/>
    <meta property="og:description" content="Με τη δημιουργία της καινούργιας πλατφόρμας η υπηρεσία ΤΣΕΚ περνάει σε μια νέα εποχή."/>
  </head>
  <body>
    <article>
      <h1>Το νέο ΤΣΕΚ είναι εδώ</h1>
      <h2>Με τη δημιουργία της καινούργιας πλατφόρμας η υπηρεσία ΤΣΕΚ περνάει σε μια νέα εποχή.</h2>
      <address>
        <time datetime="2019-11-20T15:00:00+00:00">20 Nov 2019, 15:00</time>
      </address>
      <p>Με μεγάλη επιτυχία εορτάστηκαν την Τρίτη 12 Νοεμβρίου, τα 6 χρόνια λειτουργίας της διαδικτυακής υπηρεσίας ΤΣΕΚ (<b>Τειρεσίας Σύστημα Ελέγχου Κινδύνου</b>), η οποία είχε την ευκαιρία να παρουσιάσει στο κοινό την νέα πλατφόρμα <a href="https://www.insider.gr/eidiseis/epiheiriseis/125675/tsek.teiresias.gr">tsek.teiresias.gr</a>.</p>
      <p>Περισσότεροι από 200 καλεσμένοι, μεταξύ των οποίων υψηλόβαθμα τραπεζικά στελέχη, επιχειρηματίες, καθώς και στελέχη διοίκησης των μεγαλύτερων και σημαντικότερων επιχειρήσεων της χώρας, παρευρέθηκαν στην εκδήλωση που πραγματοποιήθηκε στο <b>Μουσείο Φυσικής Ιστορίας Γουλανδρή.</b> Οι καλεσμένοι παρακολούθησαν τον κεντρικό ομιλητή Υπουργό Ψηφιακής Διακυβέρνησης κ. Κυριάκο Πιερρακάκη, ο οποίος τόνισε τη σημασία των δεδομένων στη λήψη αποφάσεων.</p>
      <p>Στη συνέχεια, ο Πρόεδρος της ΤΕΙΡΕΣΙΑΣ, κ. Νικόλαος Μαλλούχος, μίλησε για την έννοια της εμπιστοσύνης και την αξία αυτής στη σύγχρονη αγορά, καθώς και για την ωφέλεια των πληροφοριών της Τειρεσίας. Επίσης, αναφέρθηκε στις υπηρεσίες της εταιρείας που βοηθούν την πίστη, την εδραίωση της εμπιστοσύνης και συντελούν στην ασφάλεια των συναλλαγών και στη μόχλευση της αγοράς.</p>
      <figure>
        <img src="https://www.insider.gr/sites/default/files/inline-images/Teiresias_TSEK_340.JPG"/>
      </figure>
      <p>Η υπηρεσία ΤΣΕΚ αποσκοπεί στην άμεση και αξιόπιστη υποστήριξη των<b> επιχειρηματικών αποφάσεων</b>, έτσι ώστε να αξιολογούνται αντικειμενικά και αποδοτικά οι οικονομικές συναλλαγές.</p>
      <p>Με τη δημιουργία της καινούργιας πλατφόρμας η υπηρεσία περνάει σε μια νέα εποχή, καθώς με τη χρήση σύγχρονων τεχνολογιών, τον προηγμένο σχεδιασμό, την ανταπόκριση στις απαιτήσεις της αγοράς και την αποδεδειγμένα ολοκληρωμένη πληροφόρηση του ΤΣΕΚ, η υπηρεσία ανταποκρίνεται πλήρως στις αυξανόμενες ανάγκες και καθίσταται ένα δυναμικό κανάλι συνεχούς πληροφόρησης για τις επιχειρήσεις.</p>
      <p>Η υπηρεσία ΤΣΕΚ διασφαλίζει <b>καλύτερη εκτίμηση του κινδύνου</b> και ταυτόχρονα την<b> ανάπτυξη των επιχειρηματικών δραστηριοτήτων</b>, <b>μειώνει το λειτουργικό κόστος</b> της επιχειρηματικής δραστηριότητας και <b>ενισχύει την επιχειρηματική εμπιστοσύνη</b> και την οικονομική σταθερότητα.</p>
      <p>Για περισσότερες πληροφορίες, επισκεφθείτε την υπηρεσία <a href="https://tsek.teiresias.gr/">https://tsek.teiresias.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/1460/ektinahthikan-ta-fesia-ton-oktovrio"/>
        <a href="https://www.insider.gr/eidiseis/epiheiriseis/125648/epipleon-13-ekat-eyro-stin-exisotiki-apozimiosi"/>
        <a href="https://www.insider.gr/epiheiriseis/kosmos/125345/ayta-einai-ta-rologia-poy-epilegoyn-oi-pio-epityhimenoi-ceos"/>
      </related>
    </article>
  </body>
</html>