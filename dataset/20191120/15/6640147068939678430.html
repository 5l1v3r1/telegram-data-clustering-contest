<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-game-awards-2019-polemiche-indie/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T15:12:00+00:00"/>
    <meta property="og:title" content="The Game Awards 2019: le polemiche sfociano anche sui giochi Indie | Game Division"/>
    <meta property="og:description" content="Dopo le polemiche su Death Stranding le nomination ai The Game Awards 2019 danno adito a nuove polemiche sulla categoria degli studi indie."/>
  </head>
  <body>
    <article>
      <h1>The Game Awards 2019: le polemiche sfociano anche sui giochi Indie | Game Division</h1>
      <address>
        <time datetime="2019-11-20T15:12:00+00:00">20 Nov 2019, 15:12</time>
      </address>
      <p>Dopo le polemiche scaturite dalla nomination di Death Stranding tra i <b>candidati in corsa per la vittoria del GOTY ai prossimi The Game Awards 2019</b>, sembra che gli appassionati abbiano trovato terreno fertile per un ulteriore polemica. Questa volta tocca alla categoria che andrà a premiare lo studio che ha ottenuto il<b> miglior debutto all’interno dell’ecosistema indipendente</b>.</p>
      <p>La categoria “Fresh Indie Game” riunisce i<b> 6 studi indipendenti</b> che hanno passato le votazioni preliminari, e queste nomination comprendono tutti i<b> team che hanno esordito nel 2019 con il loro primissimo gioco in assoluto</b>. La polemica in questo caso sottolinea il fatto che la metà dei contendenti non sono debuttanti, avendo già pubblicato in precedenza almeno un gioco prima di quest’anno.</p>
      <figure>
        <iframe data-src="https://twitter.com/DevRelCallum/status/1197154563004026880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/10/untitled-goose-game-54560.768x432.jpg"/>
        </figure>
        <figure>
          <img src="https://www.tomshw.it/images/images/2019/05/outer-wilds-32331.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/biomutant-desperados-3-rimandati/">Biomutant e Desperados 3 sono stati rimandati?</a></p>
      <p>Il profilo Twitter di Callum Underwood, scout presso l’editore Raw Fury, ha fatto notare come lo studio House House, che ha rilasciato Untitled Goose Games, ha alle spalle<b> un gioco precedente chiamato Push Me Pull You</b>, pubblicato giusto 3 anni fa. Anche altri studi in corsa per la vittoria del premio non sono a tutti gli effetti degli esordienti, come Mobius Games sviluppatori di Outer Wilds e DeadToast Entertainment autori di My Friend Pedro arrivano da esperienze passate.</p>
      <p>Vi ricordiamo che la cerimonia di premiazione dei The Game Awards 2019 verrà trasmessa in diretta su tutti i canali ufficiali il prossimo 12 dicembre dalle 2:30 del mattino, orario italiano. <b>Cosa pensate di tutte queste polemiche che hanno scaturito le nomination dei prossimi Game Awards?</b> Diteci la vostra nella sezione dedicata ai commenti.</p>
      <blockquote>Uno dei giochi indie premiati durante le scorse edizioni dei The Game Awards è stato Cuphead. Se avete amato il gioco non fatevi scappare l’artboork The Art of Cuphead su Amazon a <a href="https://toms.it/kFuer">questo indirizzo</a>.</blockquote>
    </article>
  </body>
</html>