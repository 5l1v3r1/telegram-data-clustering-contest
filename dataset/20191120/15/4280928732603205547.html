<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/digitalisering/efter-trumps-kritik-apple-investerar-miljarder-i-austin-6979205"/>
    <meta property="og:site_name" content="Ny Teknik"/>
    <meta property="article:published_time" content="2019-11-20T15:19:00+00:00"/>
    <meta property="og:title" content="Efter Trumps kritik – Apple investerar miljarder i Austin"/>
    <meta property="og:description" content="Apple investerar en miljard dollar, motsvarande nästan tio miljarder kronor, i en ny anläggning i Austin i delstaten Texas i USA. Det nya bygget sker i anslutning till en redan befintlig anläggning..."/>
  </head>
  <body>
    <article>
      <h1>Efter Trumps kritik – Apple investerar miljarder i Austin</h1>
      <address><time datetime="2019-11-20T15:19:00+00:00">20 Nov 2019, 15:19</time> by <a rel="author">TT</a></address>
      <h4>Apple investerar en miljard dollar, motsvarande nästan tio miljarder kronor, i en ny anläggning i Austin i delstaten Texas i USA. Det nya bygget sker i anslutning till en redan befintlig anläggning där bolaget tillverkar sina nya Mac Pro-datorer.</h4>
      <p>
        <i>(Artikeln är uppdaterad)</i>
      </p>
      <p>Apple har i dagsläget 7 000 anställda i Austin. Den nya anläggningen som beräknas öppna 2022 ska initialt inhysa 5 000 med kapacitet att växa till 15 000 personer.</p>
      <p>Bolaget expanderar även sina verksamheter i Boulder, Culver City, New York, Pittsburgh, San Diego och Seattle, enligt ett uttalande.</p>
      <p>Under onsdagen besöker USA:s president Donald Trump Apple i Austin för att bli runtvisad av vd:n Tim Cook. Trump har tidigare kritiserat bolaget för att det har den mesta produktionen i Kina.</p>
      <related>
        <h4>Relaterade artiklar</h4>
        <a href="https://www.nyteknik.se/popularteknik/apple-slapper-16-tums-macbook-pro-for-30000-kronor-6978487"/>
        <a href="https://www.nyteknik.se/popularteknik/har-ar-allt-vi-vet-om-apples-ar-glasogon-6977538"/>
        <a href="https://www.nyteknik.se/popularteknik/test-airpods-pro-dyr-men-grym-brusreducering-6977399"/>
        <a href="https://www.nyteknik.se/digitalisering/apple-kreditkort-utreds-for-konsdiskriminering-6978003"/>
      </related>
    </article>
  </body>
</html>