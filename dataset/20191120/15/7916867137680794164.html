<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134826-trinchieri-nepamirsime-kaip-rytas-mus-eliminavo-praejusi-sezona.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T15:21:00+00:00"/>
    <meta property="og:title" content="Trinchieri: „Nepamiršime, kaip „Rytas“ mus eliminavo praėjusį sezoną“"/>
    <meta property="og:description" content="Belgrado „Partizan“ pirmąjį Europos taurės ratą pradėjo penkiomis pergalėmis, tačiau dabar patyrė dvi nesėkmes paeiliui ir dar nėra užsitikrinusi vietos kitame etape. Būtent tai prieš šio vakaro mūšį su Vilniaus „Rytu“ akcentavo „Partizan“ strategas Andrea Trinchieri, prisiminęs ir praėjusio sezono pralaimėjimą Belgrade Lietuvos sostinės klubui „Top 16“ etape. „Jei pažiūrėsime į turnyrinę lentelę, pamatysime, kad ..."/>
  </head>
  <body>
    <article>
      <h1>Trinchieri: „Nepamiršime, kaip „Rytas“ mus eliminavo praėjusį sezoną“</h1>
      <address>
        <time datetime="2019-11-20T15:21:00+00:00">20 Nov 2019, 15:21</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-185888-any1000x1000.jpg">
          <img src="https://www.basketnews.lt/paveikslelis-185888-any630x500.jpg"/>
        </a>
      </figure>
      <p>Nuotr. BNS</p>
      <p>Belgrado „Partizan“ pirmąjį Europos taurės ratą pradėjo penkiomis pergalėmis, tačiau dabar patyrė dvi nesėkmes paeiliui ir dar nėra užsitikrinusi vietos kitame etape.</p>
      <p>Būtent tai prieš šio vakaro mūšį su Vilniaus „Rytu“ akcentavo „Partizan“ strategas Andrea Trinchieri, prisiminęs ir praėjusio sezono pralaimėjimą Belgrade Lietuvos sostinės klubui „Top 16“ etape.</p>
      <p>„Jei pažiūrėsime į turnyrinę lentelę, pamatysime, kad visos komandos dar gali patekti į kitą etapą ir jos padarys viską, kad taip ir atsitiktų per paskutinius tris turus, – prieš mačą su vilniečiais kalbėjo Trinchieri. – „Rytas“ yra sunkus oponentas, turintis dideles ambicijas ir stiprius žaidėjus. Laimėjome Vilniuje, bet nepamiršime praėjusio sezono ir tai, kaip jie mus eliminavo iš kovos dėl patekimo į atkrintamąsias.“</p>
      <p>„Tikiuosi, jog „Stark“ arena bus pilnai užpildyta ir mes, palaikant mūsų fanams, užsitikrinsime vietą „Top 16“ etape“, – baigė Trinchieri.</p>
      <p>Primename, jog praėjusį sezoną „Rytas“ Belgrade laimėjo 78:77, o tuomet Dainiaus Adomaičio auklėtiniams pergalę garantavo dabartinio „Partizan“ centro Arciomo Parachouskio metimas paskutinę rungtynių sekundę.</p>
      <p>Mačo svarbą su „Rytu“ ir galimybę užsitikrinti vietą „Top 16“ etape pabrėžė ir po 9,7 taško Europos taurėje renkantis Rade Zagoracas.</p>
      <p>„Po dviejų pralaimėjimų paeiliui, norime savų sirgalių akivaizdoje užsitikrinti vietą „Top 16“. „Rytas“ yra puiki komanda ir jei tik minutei prarasime koncentraciją, esu įsitikinęs, turėsime problemų“, – sakė serbas.</p>
      <p>„Partizan“ ir „Ryto“ mūšis Belgrade įvyks trečiadienį (11.20.) 21 valandą.</p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-3654-any100x100.jpg"/>
      </figure>
      <p>29% 7,3</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">7,3</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">29,3%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">16</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82706-belgrado-partizan-bursos-tofas.html">13</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82728-belgrado-partizan-krasnodaro-lokomotiv.html">4</a></li>
        <li>Daugiausia pataiko: <a href="https://www.basketnews.lt/zaidejai/20052-marcus-paige.html">Marcus Paige</a></li>
      </ul>
    </article>
  </body>
</html>