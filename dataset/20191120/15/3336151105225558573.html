<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/bursalilari-nasil-kandiriyor-20111922.html"/>
    <meta property="og:site_name" content="OdaTV"/>
    <meta property="article:published_time" content="2019-11-20T15:20:00+00:00"/>
    <meta property="og:title" content="Bursalıları nasıl kandırıyor"/>
    <meta property="og:description" content="Türkiye’de 60 milyon kişi kirli hava solurken, partiküler madde (PM10) hava kirleticisinin en yüksek düzeyde ölçüldüğü ikinci il olan Bursa’da, Büyükşehir Belediyesi tarafından Numbeo değerlerine dayandırılarak yaratılan “en sağlıklı kent” balonunu bilimsel veriler söndürdü."/>
  </head>
  <body>
    <article>
      <h1>Bursalıları nasıl kandırıyor</h1>
      <h2>Türkiye’de 60 milyon kişi kirli hava solurken, partiküler madde (PM10) hava kirleticisinin en yüksek düzeyde ölçüldüğü ikinci il olan Bursa’da, Büyükşehir Belediyesi tarafından Numbeo değerlerine dayandırılarak yaratılan “en sağlıklı kent” balonunu bilimsel veriler söndürdü.</h2>
      <address>
        <time datetime="2019-11-20T15:20:00+00:00">20 Nov 2019, 15:20</time>
      </address>
      <p>Numbeo, her yıl dünya genelinde internet kullanıcılarının yorumuna dayalı verileriyle <b>“Yaşam Kalitesi En Yüksek Şehirler”</b> listesi oluşturuyor.</p>
      <p>Numbeo’nun verilerini kriter alan Bursa Büyükşehir Belediyesi’nin <b> “sağlıklı kent” </b>balonu patladı. Çevre ve Şehircilik Bakanlığı’nın resmi verilerine göre Türkiye’de partiküler madde (PM10) hava kirleticisinin en yüksek düzeyde ölçüldüğü ikinci il olan Bursa’nın, Numbeo adlı sitede dünyanın en sağlıklı kentleri arasında 17. sırada yer aldığı duyuruldu.</p>
      <figure>
        <img src="https://odatv.com/images2/2019_11/2019_11_20/cevre_ve_ehirclik.jpg"/>
      </figure>
      <p>Üstelik, internet bağlantısı olan herkesin içeriğini değiştirmesine izin veren bir web sayfası olan Numbeo’nun bu özelliğinin bilinmesine rağmen, Bursa Büyükşehir Belediye Başkanı Alinur Aktaş, bilimsel olmayan verilere göre hazırlanan raporu “<b>Bursa Yaşamaya Değer</b>” reklamıyla duyurdu.</p>
      <p>
        <b>ANKETE YALNIZCA 123 KİŞİ KATILMIŞ...</b>
      </p>
      <p>Numbeo’da Bursa ile ilgili şu ifadelere yer veriliyor. “These data are based on 1785 entries in the past 18 months from 123 different contributors <b>(Bu veriler son 18 aydaki 123 farklı katılımcının 1785 girişine dayanmaktadır).”</b> Bu da ankete yalnızca 123 kişinin katıldığını gösteriyor. Bursa Büyükşehir Belediye Başkanı Alinur Aktaş ise Türkiye’nin en kirli havaya sahip olan ikinci kenti Bursa’nın ‘binlerce kişinin onayıyla’ dünyanın en sağlıklı 17 kenti olduğunu duyurdu.</p>
      <figure>
        <img src="https://odatv.com/images2/2019_11/2019_11_20/akp-1.jpg"/>
      </figure>
      <p>
        <b>BİLİMSEL DEĞİL</b>
      </p>
      <p>İnternet bağlantısı olan herkesin içeriğini değiştirmesine izin veren, herkesin veri girebildiği bir web sayfası olan Numbeo, bilimsel değil, yoruma dayalı bir derecelendirme kurumu.</p>
      <p>Bu durum kurumun web sayfasında <b>“Numbeo, mümkün olan en güvenilir bilgiyi elde etmek için kalabalığın bilgeliğini kullanır”</b> şeklinde açıklanıyor.</p>
      <p>
        <b>ERKEN ÖLÜM GEREKÇESİ</b>
      </p>
      <p>Oysa ki bilimsel verilere göre, Türkiye’nin hava kirliliğine sahip ikinci ili Bursa!</p>
      <p>Dünya Sağlık Örgütü, (DSÖ) hava kirliliğinde ölçüt olarak belirlediği yıllık 20 mikrogram partiküler madde (PM10) değeri, Türkiye’nin en kalabalık beş ilinde sınır değerlerinin çok üstünde ölçüldü.</p>
      <figure>
        <img src="https://odatv.com/images2/2019_11/2019_11_20/hava_limit_aimi.jpg"/>
      </figure>
      <p>Uludağ Üniversitesi Tıp Fakültesi Halk Sağlığı Anabilim Dalı Öğretim Üyesi Prof. Dr. Kayıhan Pala’nın hazırladığı hava kirliliği raporuna göre; <b>Bursa, 2014 yılı içerisinde Türkiye’de yıllık PM10 ortalamalarının en yüksek bulunduğu ilk beş il içerisinde yer alırken, Bursa’daki hava kirliliği sorunu, ölçüm istasyonlarından alınan verilere göre son beş yıl içerisinde herhangi bir azalma olmaksızın sürdü.</b></p>
      <figure>
        <img src="https://odatv.com/images2/2019_11/2019_11_20/istasyon_olcumleri.jpg"/>
      </figure>
      <p>Türkiye’nin Sürdürülebilir Kalkınma Göstergeleri içerisinde <b>Çevre ve Şehircilik Bakanlığı tarafından yayınlanan verilere göre, Bursa nüfusa göre ağırlıklı yıllık ortalama PM10 düzeyi de ulusal sınır değerinin yaklaşık bir buçuk, Dünya Sağlık Örgütü sınır değerinin ise dört katı. </b>Bu kadar yüksek bir hava kirliliği düzeyi rahatsızlıklar, hastalıklar ve erken ölümler açısından çok büyük bir risk oluşturuyor. Rapora göre Bursa’da PM10 bakımından günlük ulusal sınır değer aşımlarında büyük bir artış söz konusu. 2014 yılında 121 kez aşılan 24 saatlik PM10 limit değeri, 2018 yılında 353 gün ölçüm yapılan Bursa-Osmangazi istasyonunda 296 kez aşıldı.</p>
      <figure>
        <img src="https://odatv.com/images2/2019_11/2019_11_20/koah.jpg"/>
      </figure>
      <p>
        <b>5 KİŞİDEN 1’İ HAVA KİRLİLİĞİNDEN ÖLDÜ</b>
      </p>
      <p>Bursa’da hayatını kaybeden her 5 kişiden 1’inin ölüm sebebi hava kirliliği… Hava kirliliğinin çok önemli bir halk sağlığı sorunu olduğuna dikkati çeken Prof. Dr. Kayıhan Pala, bu düzeydeki hava kirliliğinin erken ölümlere yol açtığını, KOAH gibi kronik tıkayıcı hastalıklara, astım, bronşit ve kalp krizi gibi rahatsızlıklara neden olduğunu açıkladı. Erken ölümlerin sayısının 36 bin olarak belirlendiğini açıklayan Pala, sadece Bursa’da hava kirliliğine bağlı erken ölüm sayısının 3 bin 98 olduğunu, 2017 yılında hayatını kaybedenlerin yüzde 20’sinin hava kirliliğine bağlı sebeplerden hayatını kaybettiğini ortaya koydu.</p>
      <figure>
        <img src="https://odatv.com/images2/2019_11/2019_11_20/pm.jpg"/>
      </figure>
      <p>
        <b>BURSA’NIN HAVASI KOAH YAPIYOR</b>
      </p>
      <p>Bursa’da 2016 yılında aylara göre tanı konulan KOAH ve akut bronşit hasta sayısı ile aylık ortalama PM10 düzeyi arasında yakın bir ilişki bulunuyor.  PM10 düzeyi arttıkça KOAH tanısı alan ya da KOAH tanısıyla hastanelere başvuran hasta sayısında ve akut bronşit tanısı alan ya da akut bronşit tanısıyla hastanelere başvuran hasta sayısında artış gözleniyor.</p>
      <p>
        <b>Rabia Deniz</b>
      </p>
      <p>
        <b>Tablolar: Bursa Hava Kirliliği Raporu</b>
      </p>
      <p>
        <b>Fotoğraflar: Aykut Güngör</b>
      </p>
      <p>
        <b>Odatv.com</b>
      </p>
      <figure>
        <a href="https://odatv.com/feto-donemi-projesi-raftan-indi-simdi-yeniden-uygulanacak-23091923.html">
          <img src="https://odatv.com/images2/2019_11/2019_11_20/feto-donemi-projesi-raftan-indi-simdi-yeniden-uygulanacak-23091923_m2.jpg"/>
        </a>
      </figure>
      <figure>
        <a href="https://odatv.com/nazim-hikmeti-turkan-saylani-ugur-mumcuyu-bahriye-ucoku-hedef-alan-baskan-feto-toplantilarindan-cikti-28021908.html">
          <img src="https://odatv.com/images2/2019_02/2019_02_28/nazim-hikmeti-turkan-saylani-ugur-mumcuyu-bahriye-ucoku-hedef-alan-baskan-feto-toplantilarindan-cikti-28021908_m2.jpg"/>
        </a>
      </figure>
      <figure>
        <a href="https://odatv.com/bir-fotografi-daha-cikti-06091922.html">
          <img src="https://odatv.com/images2/2019_09/2019_09_10/bir-fotografi-daha-cikti-06091922_m2.jpg"/>
        </a>
      </figure>
      <figure>
        <a href="https://odatv.com/millet-ayaga-kalkti-baskan-30-agustosu-hatirladi-27081934.html">
          <img src="https://odatv.com/images2/2019_09/2019_09_06/millet-ayaga-kalkti-baskan-30-agustosu-hatirladi-27081934_m2_1.jpg"/>
        </a>
      </figure>
      <figure>
        <a href="https://odatv.com/gomlekteki-ayrintiya-dikkat-04081959.html">
          <img src="https://odatv.com/images2/2019_08/2019_08_16/gomlekteki-ayrintiya-dikkat-04081959_m2.jpg"/>
        </a>
      </figure>
      <figure>
        <a href="https://odatv.com/30-agustos-skandali-18071945.html">
          <img src="https://odatv.com/images2/2019_07/2019_07_20/30-agustos-skandali-18071945_m2.jpg"/>
        </a>
      </figure>
      <figure>
        <a href="https://odatv.com/tam-bagimsiz-turkiye-diyenleri-vatan-haini-ilan-eden-baskan-boyle-ozur-diledi-12071925.html">
          <img src="https://odatv.com/images2/2019_07/2019_07_18/tam-bagimsiz-turkiye-diyenleri-vatan-haini-ilan-eden-baskan-boyle-ozur-diledi-12071925_m2.jpg"/>
        </a>
      </figure>
      <figure>
        <a href="https://odatv.com/akpnin-baskan-adayindan-trabzona-yaktin-bizi-dedirtecek-aciklama-21031906.html">
          <img src="https://odatv.com/images2/2019_04/2019_04_04/akpnin-baskan-adayindan-trabzona-yaktin-bizi-dedirtecek-aciklama-21031906_m2.jpg"/>
        </a>
      </figure>
      <figure>
        <a href="https://www.odakitap.com/ugur-mumcu-kitaplari">
          <img src="https://odatv.com/images2/2018_12/2018_12_18/ugur_mumcu_bnnr.jpg"/>
        </a>
      </figure>
      <figure>
        <a href="https://odatv.com/akpli-baskan-terorist-katillere-boyle-sahip-cikti-28021901.html">
          <img src="https://odatv.com/images2/2019_02/2019_02_28/akpli-baskan-terorist-katillere-boyle-sahip-cikti-28021901_m2.jpg"/>
        </a>
      </figure>
      <figure>
        <a href="https://www.odakitap.com/kisi/turkan-saylan">
          <img src="http://odatv.com/images/resimler/turkan_saylan_bnnr.jpg"/>
        </a>
      </figure>
      <figure>
        <a href="https://www.odakitap.com/arama?q=naz%c4%b1m+hikmet&amp;f_author=Naz%c4%b1m+Hikmet+Ran&amp;page=1">
          <img src="https://odatv.com/images2/2019_01/2019_01_16/nazim.jpg"/>
        </a>
      </figure>
      <figure>
        <a href="https://www.odakitap.com/kisi/bahriye-ucok">
          <img src="https://odatv.com/images2/2019_03/2019_03_21/bahriye-cok.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>34,190 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/turkiyenin-dort-bir-yaninda-1-mayis-manzaralari-01051916.html"/>
        <a href="https://odatv.com/turkiyenin-cogu-neden-oluyor-26041927.html"/>
        <a href="https://odatv.com/turkiye-hangi-konuda-birinci-cikti-16061817.html"/>
        <a href="https://odatv.com/turkleri-olduren-irkci-cetenin-dosyalari-selde-kayboldu-1105161200.html"/>
        <a href="https://odatv.com/turkiye-sinirinda-bombali-saldiri-1310141200.html"/>
        <a href="https://odatv.com/o-proje-yeniden-basliyor-1210141200.html"/>
        <a href="https://odatv.com/yabanci-ordular-turkiyeye-geliyor-3009141200.html"/>
        <a href="https://odatv.com/bu-belge-ortaligi-karistiracak-3009141200.html"/>
        <a href="https://odatv.com/turkiyeye-sok-cihatci-suclamasi-2409141200.html"/>
        <a href="https://odatv.com/mehmetcik-sen-degil-turkiye-utansin-2009141200.html"/>
        <a href="https://odatv.com/turkiye-bu-yarayi-nasil-saracak-1709141200.html"/>
        <a href="https://odatv.com/osmanlinin-baskenti-yeni-osmanlida-boyle-oldu-0809141200.html"/>
        <a href="https://odatv.com/akp-taksimden-sonra-bir-meydana-daha-goz-dikti-2705141200.html"/>
        <a href="https://odatv.com/turkiyenin-yuzde-40inin-catisi-akiyor-1105141200.html"/>
        <a href="https://odatv.com/turkiye-bu-konuda-da-avrupanin-zirvesinde-1005141200.html"/>
        <a href="https://odatv.com/turkiyenin-kovdugu-gazeteci-tutuklandi-2404141200.html"/>
        <a href="https://odatv.com/icecek-makinesinden-cami-parasi-cikti-1604141200.html"/>
        <a href="https://odatv.com/belediye-baskanindan-alkislanacak-hareket--0204141200.html"/>
        <a href="https://odatv.com/turkiye-bu-savasa-hazir-mi-2103141200.html"/>
        <a href="https://odatv.com/turkiyede-islami-diktatorluk-var-1103141200.html"/>
      </related>
    </article>
  </body>
</html>