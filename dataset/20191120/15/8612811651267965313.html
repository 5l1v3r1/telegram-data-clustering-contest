<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/indian-politics-indira-gandhis-unique-identity-keharwala-262772"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T15:28:05+00:00"/>
    <meta property="og:title" content="भारतीय राजनीति में स्व. इंदिरा गांधी की अलग पहचान: केहरवाला"/>
    <meta property="og:description" content="सरसा: देश की पहली महिला प्रधानमंत्री स्व. इंदिरा गांधी की जयंती पर मंगलवार को युवा कांग्रेस जिला सिरसा द्वारा ‘मां तुझे सलाम’ कार्यक्रम आयोजित किया गया। कार्यक्रम के तहत शहर की विभिन्न झुग्गी झोंपड़ियों में केक काटा गया और जरूरतमंदों में फल व कंबल वितरित किए गए। युवा कांग्रेस के जिलाध्यक्ष चंदन गाबा की अध्यक्षता में हुए कार्यक्रम में मुख्य अतिथि विधायक शीशपाल केहरवाला थे। केहरवाला ने कहा कि स्व. इंदिरा गांधी की भारतीय राजनीति में एक अलग ही पहचान है। इंदिरा गांधी के फैसलों ने उन्हें दुनिया के सबसे ताकतवर नेताओं में शुमार किया था।"/>
  </head>
  <body>
    <article>
      <h1>भारतीय राजनीति में स्व. इंदिरा गांधी की अलग पहचान: केहरवाला</h1>
      <address><time datetime="2019-11-20T15:28:05+00:00">20 Nov 2019, 15:28</time> by <a rel="author">bhavnajoshi</a></address>
      <p>सरसा: देश की पहली महिला प्रधानमंत्री स्व. इंदिरा गांधी की जयंती पर मंगलवार को युवा कांग्रेस जिला सिरसा द्वारा ‘मां तुझे सलाम’ कार्यक्रम आयोजित किया गया। कार्यक्रम के तहत शहर की विभिन्न झुग्गी झोंपड़ियों में केक काटा गया और जरूरतमंदों में फल व कंबल वितरित किए गए। युवा कांग्रेस के जिलाध्यक्ष चंदन गाबा की अध्यक्षता में हुए कार्यक्रम में मुख्य अतिथि विधायक शीशपाल केहरवाला थे। केहरवाला ने कहा कि स्व. इंदिरा गांधी की भारतीय राजनीति में एक अलग ही पहचान है। इंदिरा गांधी के फैसलों ने उन्हें दुनिया के सबसे ताकतवर नेताओं में शुमार किया था।</p>
      <p>इंदिरा गांधी अपनी प्रतिभा और राजनीतिक दृढ़ता के लिए आज भी विश्वभर में जानी जाती हैं। प्रधानमंत्री रहते हुए इंदिरा गांधी ने जो देश के लिए किया उसे भुलाया नहीं जा सकता। चंदन गाबा ने इस अवसर पर कहा कि अपने कार्यकाल के दौरान स्व. इंदिरा गांधी ने कई महत्वपूर्ण और साहसिक फैसले लिए। उनके फैसलों ने देश को आर्थिक मोर्चे पर मजबूत बनाया। इस मौके पर मौजूद युवा कांग्रेस कार्यकर्ताओं ने जरूरतमंदों में फल व कंबल वितरित करने के साथ-साथ केक भी काटा और स्व. इंदिरा गांधी को नमन किया। कार्यक्रम में राजेश लखुआना, अमन खोसा, विरेंद्र रंधावा, हरविंद्र थिंद, कमल कांटीवाल, डॉ. चंद्र कंबोज, सुभाष सिंगाठिया, दिनेश, संदीप, राजू सहित अनेक युवा कांग्रेस कार्यकर्ता मौजूद थे।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Indian politics Indira Gandhi's unique identity: Keharwala</p>
    </article>
  </body>
</html>