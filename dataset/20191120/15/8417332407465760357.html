<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/20/Beboer-omkom-i-balkongbrann-p%C3%A5-Ammerudhjemmet-i-Oslo-20440059.ece"/>
    <meta property="og:site_name" content="adressa.no"/>
    <meta property="article:published_time" content="2019-11-20T15:04:37+00:00"/>
    <meta property="og:title" content="Beboer omkom i balkongbrann på Ammerudhjemmet i Oslo"/>
    <meta property="og:description" content="En eldre person er bekreftet omkommet etter en brann på en balkong på Ammerudhjemmet i Oslo."/>
  </head>
  <body>
    <article>
      <h1>Beboer omkom i balkongbrann på Ammerudhjemmet i Oslo</h1>
      <address><time datetime="2019-11-20T15:04:37+00:00">20 Nov 2019, 15:04</time> by <a rel="author">(NTB) NTB</a></address>
      <p>En eldre person er bekreftet omkommet etter en brann på en balkong på Ammerudhjemmet i Oslo.</p>
      <aside><a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på e-post</a></aside>
      <p>– Det er snakk om en begrenset brann på en balkong. En beboer tilknyttet en leilighet er omkommet, sier operasjonsleder Per Ivar Iversen i Oslo politistrikt til NTB.</p>
      <p>Balkongen som tok fyr, ligger i tredje etasje på Ammerudhjemmet.</p>
      <p>– Det er for tidlig å si noe om brannårsak, sier Iversen.</p>
      <p>Politiet fikk melding om brannen 15.18 onsdag ettermiddag. Brannen er slukket. Ingen personer ble evakuert, melder politiet.</p>
      <p>Politiet er i gang med å varsle de pårørende til den omkomne, ifølge operasjonsleder.</p>
      <p>(©NTB)</p>
    </article>
  </body>
</html>