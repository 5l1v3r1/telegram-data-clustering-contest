<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111574"/>
    <meta property="og:site_name" content="MGR Online"/>
    <meta property="article:published_time" content="2019-11-20T15:28:00+00:00"/>
    <meta property="og:title" content="&quot;แพรวา&quot; สารภาพ หนูเองค่ะร้องเพี้ยน! พาเพื่อนล่มยกแก๊ง เสียใจจนบ่อน้ำตาแตก"/>
    <meta property="og:description" content="ถูกด่าเกินรับได้ แพรวา เสียความมั่นใจร้องเพลง รักติดไซเรน เพลงของตัวเองแต่ร้องเพี้ยน พาเพื่อนล่มยกแก๊ง เผยกลับบ้านไปนั่งร้องไห้ เสียเซลฟ์มอบความสุขให้แฟนๆ ได้ไม่เต็มที่ ซ้อมหนักหลังทราบข้อบกพร่องตัวอง หลังจากนี้จะทำให้ดี"/>
  </head>
  <body>
    <article>
      <h1>"แพรวา" สารภาพ หนูเองค่ะร้องเพี้ยน! พาเพื่อนล่มยกแก๊ง เสียใจจนบ่อน้ำตาแตก</h1>
      <address><time datetime="2019-11-20T15:28:00+00:00">20 Nov 2019, 15:28</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011544201.JPEG"/>
      </figure>
      <p>
        <b>ถูกด่าเกินรับได้ "แพรวา" เสียความมั่นใจร้องเพลง "รักติดไซเรน" เพลงของตัวเองแต่ร้องเพี้ยน พาเพื่อนล่มยกแก๊ง เผยกลับบ้านไปนั่งร้องไห้ เสียเซลฟ์มอบความสุขให้แฟนๆ ได้ไม่เต็มที่ ซ้อมหนักหลังทราบข้อบกพร่องตัวอง หลังจากนี้จะทำให้ดี</b>
      </p>
      <figure>
        <iframe src="https://www.youtube.com/embed/kDZ3v-VlbYU" width="560" height="315" data-service="Youtube" scrolling="no"/>
      </figure>
      <p>หลังจากที่มีการแชร์คลิปนักร้องสังกัดนาดาวเสียงเพี้ยน ร้องเพลงฮิต<b> "รักติดไซเรน" </b>ล่มยกแก๊ง ล่าสุด <b>"แพรวา ณิชาภัทร"</b> ออกมายืดอกรับแล้วว่าคนที่ร้องเพี้ยนและพาเพื่อนๆ ล่มคือตัวเอง ซึ่งหลังจากเกิดเหตุการณ์ดังกล่าว ทำเอาตนร้องไห้ และเสียความมั่นใจไปเลยทีเดียว <br/><br/>"หนูก็รออยู่ <b>ไม่มีใครมาสัมภาษณ์หนูสักที (หัวเราะ)​ ความจริงก็คือพวกหนูซ้อมกันน้อยค่ะ ซ้อมกันแค่ครั้งเดียว เพราะด้วยความที่คิวแต่ละคนยากมาก มีโอกาสได้เจอกันครั้งเดียว เลยซ้อมกันน้อย </b>และด้วยตัวหนูไม่ได้แข็งแรงในด้านการร้องเพลงมาก พอขึ้นไปแล้วเราไม่ได้ยินเสียงตัวเองก็เพี้ยนไปเลยค่ะ"<br/><br/>"<b>ตอนร้องก็รู้ว่าเพี้ยนค่ะ แต่เราก็ต้องร้องให้จบ เพราะมัน the show must go on น่ะค่ะ</b> หนูก็พยายามร้องให้จบ แต่พอลงเวทีมาก็รู้แล้วว่ามันแย่"<br/><br/>เสียเซลฟ์ ทำได้ไม่ดี มอบความสุขให้แฟนเพลงไม่ได้เต็มที่ กลับบ้านไปร้องไห้ <br/>"คือตอนที่มีการแชร์คลิปกันเยอะๆ มันห่างจากงานนั้นมานานมากแล้ว หนูก็งงว่าทำไมเพิ่งมีมาแชร์กัน เพราะตอนหลังจบงานอีเวนต์นั้นยังไม่มีคนแชร์ วันนั้นก็ป่วยด้วยค่ะ แต่จริงๆ แล้วเพี้ยนหนักกว่าค่ะ"<br/><br/>"<b>พอเป็นแบบนี้ก็เสียเซลฟ์นะ เหมือนทุุกคนที่มางานเขามารอฟังเพลงนี้ แต่เราทำได้ไม่ดี มอบความสุขให้เขาไม่ได้ พอกลับบ้านก็มีเสียใจ นั่งร้องไห้เหมือนกัน</b> แต่ก็คิดว่าไม่เป็นไร เพราะมันผ่านไปแล้ว งานหน้าก็เอาใหม่ทำให้ดีขึ้น"<br/><br/>ถูกด่าเกินจะรับไหว <br/>"คอมเมนต์ก็อ่านบ้างไม่อ่านบ้าง เพราะหนูรู้สึกว่าบางคอมเมนต์ก็ด่าแรงเกินเราจะรับไหวเหมือนกัน คือด่าเกินเรื่องร้องเพี้ยนไปอีกค่ะ เราก็มีคุยกันค่ะ ก็มีคุยกับพี่ต่อ (ธนภพ ลีรัตนขจร)​ คุยกับแบงค์ (ธิติ มหาโยธารักษ์)​ เพราะได้เจอกันบ่อย พี่ต่อก็บอกว่าไม่เป็นไรหรอก มันเป็นเรื่องที่้เกิดขึ้นแล้ว เราต้องข้ามไปให้ได้ แล้วงานหน้าเราก็ต้องทำให้ดีขึ้น"<br/><br/>"สำหรับหนูไม่กดดันนะคะ <b>แต่หนูรู้สึกว่าหนูอยากทำให้ดีมากกว่าเดิมด้วยซ้ำ เพราะทุกคนเขาอยากฟังเรา เราก็ไม่อยากร้องเพี้ยนให้คนอื่นฟังเหมือนกัน </b>(หัวเราะ)​"<br/><br/>เสียความมั่นใจเพราะเป็นเพลงของตัวเองแท้ๆ <br/>"<b>เราก็เสียความมั่นใจไปเลยค่ะ วันที่หนูลงจากเวทีแล้วกลับบ้านก็รู้สึกเสียความมั่นใจว่าทำไมเราทำได้ไม่ดีเลย เพลงเรานะเว้ย </b>แต่เราร้องเพี้ยนน่ะ แต่หลังจากนั้นหนูก็ค่อยๆ ดีขึ้นค่ะ"<br/><br/>ซ้อมหนักมาก หลังรับรู้ความบกพร่องของตัวเอง <br/>"<b>หลังจากนั้นก็มีไปร้องอีกค่ะ หลังจากงานนั้นหนูก็มีไปร้องอีก 2 งาน ร้องคนเดียว เดี๋ยววันที่ 3 นี้ก็มีร้องอีกถ้าใครว่างก็เรียนเชิญนะคะ หนูก็ซ้อมทุกวันค่ะ </b>มากกว่าเดิมมากๆ ก็ได้รับรู้ข้อบกพร่องของตัวเองว่า เวลาเราร้องกับคนอื่น เสียงเราจะเบี่ยงไปหาเขา เพราะฉะนั้นเราต้องแข็งแรงมากๆ ในเสียงหลักของเราค่ะ"<br/><br/>ท้าให้มาฟัง หากมองว่าแต่งเสียงร้อง <br/>"ถ้าคิดว่าแต่งเสียงหนูก็อยากให้ทุกคนลองมาฟัง วันที่ 3 นี้หนูก็มีงานไปร้องเพลง มันก็เป็นเสียงจริงของหนูค่ะ (ยิ้ม)​"<br/><br/>"ตอนนี้ไม่เครียดแล้วค่ะ (หัวเราะ)​ หนูก็รออยู่ว่าเมื่อไหร่จะมีคนมาถามหนูสักที เพราะหนูก็เห็นสัมภาษณ์พี่ต่อ เจเจ (กฤษณภูมิ พิบูลสงคราม) แบงค์ไปหมดแล้ว แต่เมื่อไหร่จะมาสัมหนู พอวันนี้ได้พูดแล้วหนูก็ขอบคุณมากๆ เลยค่ะ (ยกมือไหว้)​"</p>
      <figure>
        <img src="https://mpics.mgronline.com/pics/Images/562000011544202.JPEG"/>
      </figure>
      <figure>
        <img src="https://mpics.mgronline.com/pics/Images/562000011544203.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000111574"/>
      </related>
    </article>
  </body>
</html>