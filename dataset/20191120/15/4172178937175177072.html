<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/73968/ta-eisitiria-gia-to-ntermpi-olympiakos-paok"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T15:12:55+00:00"/>
    <meta property="og:title" content="Τα εισιτήρια για το ντέρμπι Ολυμπιακός-ΠΑΟΚ"/>
    <meta property="og:description" content="Ενημέρωση της ΠΑΕ Ολυμπιακός για τα εισιτήρια του μεγάλου αγώνα με τον ΠΑΟΚ που θα διεξαχθεί την 1 η Δεκέμβρη στο «Γ. Καραϊσκάκης»."/>
  </head>
  <body>
    <article>
      <h1>Τα εισιτήρια για το ντέρμπι Ολυμπιακός-ΠΑΟΚ</h1>
      <h2>Ενημέρωση της ΠΑΕ Ολυμπιακός για τα εισιτήρια του μεγάλου αγώνα με τον ΠΑΟΚ που θα διεξαχθεί την 1<sup>η</sup> Δεκέμβρη στο «Γ. Καραϊσκάκης».</h2>
      <address><time datetime="2019-11-20T15:12:55+00:00">20 Nov 2019, 15:12</time> by <a rel="author">ΦΩΣ TEAM</a></address>
      <p>Πλησιάζει το παιχνίδι που περιμένει όλη η ποδοσφαιρική Ελλάδα. Ολυμπιακός και ΠΑΟΚ θα διασταυρώσουν τα ξίφη τους την 1<sup>η</sup> Δεκέμβρη στο «Γ. Καραϊσκάκης». Η πειραϊκή ΠΑΕ ενημέρωσε με ανακοίνωση της πως τα εισιτήρια για την αναμέτρηση με την ομάδα της Θεσσαλονίκης θα τεθούν στη διάθεση του κόσμου την ερχόμενη Δευτέρα από τα εκδοτήρια του «Γ. Καραϊσκάκης».</p>
      <p>
        <b>Αναλυτικά η ανακοίνωση της ΠΑΕ Ολυμπιακός αναφέρει:</b>
      </p>
      <p>H <b>ΠΑΕ ΟΛΥΜΠΙΑΚΟΣ</b>, για τον αγώνα της 12ης αγωνιστικής της Super League Ελλάδος απέναντι στον <b>ΠΑΟΚ</b> που θα διεξαχθεί στο <b>«Γ. ΚΑΡΑΪΣΚΑΚΗΣ»</b> την Κυριακή 1/12 και ώρα 19:30, ενημερώνει τους φίλους της ομάδας για τα εξής:</p>
      <p>
        <b>Τα εισιτήρια του αγώνα θα διατίθενται από τα εκδοτήρια του «Γ. ΚΑΡΑΪΣΚΑΚΗΣ», που βρίσκονται έξω από τη Θύρα 25, από Δευτέρα 25/11 και καθημερινά έως Παρασκευή 29/11 (10:00 – 18:00) ή έως την εξάντλησή τους.</b>
      </p>
      <p>Εισιτήρια θα διατεθούν και μέσω Internet (www.olympiacos.org) από Πέμπτη 21/11 από τις 10:00 έως την εξάντλησή τους.</p>
      <p>Η παραλαβή των εισιτηρίων θα πραγματοποιείται με τους εξής τρόπους:</p>
      <p><b>α)</b> την λειτουργία Print@home (παραλαβή των εισιτηρίων στο email)</p>
      <p><b>β)</b> από τα εκδοτήρια του «Γ. ΚΑΡΑΪΣΚΑΚΗΣ», με την επίδειξη Α.Δ.Τ. και του επιβεβαιωτικού email συναλλαγής, με τις ανωτέρω ώρες λειτουργίας</p>
      <p><b>γ)</b> με την εφαρμογή Ticket Mobile κατά την οποία το εισιτήριο εμφανίζεται σε Smartphone.</p>
      <p>Κάθε φίλαθλος θα μπορεί να προμηθευτεί εισιτήρια εφόσον προσκομίσει ισάριθμες ταυτότητες και κάρτες φιλάθλου και να έχει υποχρεωτικά και το ΑΜΚΑ.</p>
      <p>
        <b>Οι τιμές των εισιτηρίων είναι οι ακόλουθες: 20€, 25€, 30€, 40€, 50€, 60€, 150€ (VIP) &amp; 200€ (VVIP)</b>
      </p>
      <p>
        <u>
          <b>Κάρτα Φιλάθλου Ολυμπιακού</b>
        </u>
      </p>
      <p>Η ΠΑΕ ΟΛΥΜΠΙΑΚΟΣ υπενθυμίζει στους φιλάθλους ότι για να προμηθευτούν εισιτήριο για τους αγώνες της ομάδας μας θα πρέπει να έχουν την «κάρτα φιλάθλου Ολυμπιακού» που ο φίλαθλος θα προμηθεύεται καταβάλλοντας 10€ ετησίως, ποσό που θα πηγαίνει εξ ολοκλήρου στο ταμείο του Ερασιτέχνη, ώστε να συνεχίσουν οι ομάδες μας να πρωταγωνιστούν σε όλα τα αθλήματα.</p>
      <p>Οι φίλαθλοι θα μπορούν να προμηθεύονται την «κάρτα φιλάθλου Ολυμπιακού» από το γραφείο το τμήματος μελών/φιλάθλων του Ερασιτέχνη Ολυμπιακού που βρίσκεται στο Γ. Καραϊσκάκης (κάτω από θύρα 19 – Εμπορική Στοά).</p>
      <p>Επίσης θα μπορούν να προμηθεύονται την «κάρτα φιλάθλου Ολυμπιακού» και από το Internet (www.olympiacossfp.gr )</p>
      <p>Για πληροφορίες σχετικά με την «κάρτα φιλάθλου Ολυμπιακού» μπορείτε να καλείτε στον Ερασιτέχνη Ο.Σ.Φ.Π στο 2111007060.</p>
      <p>
        <b>Φίλαθλοι, παρακαλούμε για την προστασία σας, να προμηθεύεστε εισιτήρια ΜΟΝΟ από τα επίσημα σημεία πώλησης της ΠΑΕ ΟΛΥΜΠΙΑΚΟΣ.</b>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/ellada/article/73959/o-vasilakopoylos-o-giannakis-o-olympiakos-kai-o-pitino"/>
        <a href="https://www.fosonline.gr/podosfairo/superleague/article/73966/epistrofes-diethnon-ston-renti"/>
        <a href="https://www.fosonline.gr/podosfairo/superleague/article/73965/olympiakos-proponithike-kanonika-o-valmpoyena"/>
        <a href="https://www.fosonline.gr/podosfairo/superleague/article/73962/epistoli-kokkali-se-marinaki"/>
        <a href="https://www.fosonline.gr/podosfairo/diethni/article/73940/kein-gia-potsetino-tha-soy-eimai-panta-eygnomon-pic"/>
        <a href="https://www.fosonline.gr/podosfairo/superleague/article/73948/super-league-o-kominis-o-diaititis-toy-agona-toy-panionioy-me-ton-olympiako"/>
      </related>
    </article>
  </body>
</html>