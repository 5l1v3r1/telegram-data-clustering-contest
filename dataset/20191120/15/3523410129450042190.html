<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640979/%DA%A9%D8%B4%D9%81-%DB%B1%DB%B2-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%B8%D8%B1%D9%81-%DB%8C%DA%A9-%D9%87%D9%81%D8%AA%D9%87-%DB%B6%DB%B8-%D8%AF%D8%B1%D8%B5%D8%AF-%DA%A9%D8%B4%D9%81%DB%8C%D8%A7%D8%AA-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:04:00+00:00"/>
    <meta property="og:title" content="کشف ۱۲ تن مواد مخدر ظرف یک هفته/ ۶۸ درصد کشفیات اطلاعاتی بود"/>
    <meta property="og:description" content="معاون مقابله با عرضه و امور بین‌الملل ستاد مبارزه با مواد مخدر از کشف بیش از ۱۲ تن مواد مخدر در کشور در حد فاصل ۱۸ تا ۲۴ آبان خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640979/%DA%A9%D8%B4%D9%81-%DB%B1%DB%B2-%D8%AA%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%B8%D8%B1%D9%81-%DB%8C%DA%A9-%D9%87%D9%81%D8%AA%D9%87-%DB%B6%DB%B8-%D8%AF%D8%B1%D8%B5%D8%AF-%DA%A9%D8%B4%D9%81%DB%8C%D8%A7%D8%AA-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A8%D9%88%D8%AF">کشف ۱۲ تن مواد مخدر ظرف یک هفته/ ۶۸ درصد کشفیات اطلاعاتی بود</a>
      </h1>
      <h2>معاون مقابله با عرضه و امور بین‌الملل ستاد مبارزه با مواد مخدر از کشف بیش از ۱۲ تن مواد مخدر در کشور در حد فاصل ۱۸ تا ۲۴ آبان خبر داد.</h2>
      <address><time datetime="2019-11-20T15:04:00+00:00">20 Nov 2019, 15:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ناصر اصلانی گفت: مجموع <b>کشفیات</b> این هفته ۱۲ هزار و ۳۶ کیلوگرم می‌باشد که در مقایسه با مدت مشابه سال گذشته (۱۰۹۳۵کیلوگرم) ۱۰ درصد افزایش دارد.</p>
      <p>وی افزود: ۹۸۱۰ کیلوگرم از مجموع کشفیات مربوط به<b> ماده مخدر</b> تریاک بود که ۸۱ درصد کشفیات را به خود اختصاص داده است.</p>
      <p>معاون دبیرکل ستاد بیان کرد: همچنین از این میزان ۱۱۸۶ کیلوگرم حشیش، ۲ کیلوگرم مرفین، ۲۵۰ کیلوگرم هروئین، ۳۷۵ کیلوگرم گراس، ۲۰۰ کیلوگرم شیشه و ۲۱۳ کیلوگرم سایر مواد کشف شده است.</p>
      <p>اصلانی اظهارکرد: در هفته اخیر مجموعاً ۷۸۲۹ متهم در ارتباط با جرایم <b>مواد مخدر</b> و خصوصاً طی طرح‌های جمع‌آوری و ساماندهی معتادان متجاهر در سطح کشور دستگیر شده‌اند که از این تعداد ۴۴۰۸ نفر به اتهام قاچاق و توزیع مواد مخدر و ۳۳۲۶ نفر معتاد متجاهر دستگیر شده‌اند. همچنین در میان دستگیرشدگان این هفته ۹۵ نفر نیز از اتباع بیگانه می‌باشند.</p>
      <p>وی با بیان اینکه بالغ بر ۷۵ درصد کشفیات این دوره زمانی مربوط به هفت استان کشور می‌باشد،‌ اظهار کرد: بیشترین حجم کشفیات با ۱۵۷۴ کیلوگرم مربوط به استان تهران است که معادل ۱۴ درصد کشفیات کشور می‌باشد و هرمزگان با ۱۴۷۰ کیلوگرم، کرمان با ۱۳۵۷ کیلوگرم، خراسان جنوبی با ۱۳۱۷ کیلوگرم، فارس با ۱۲۲۱ کیلوگرم، سیستان و بلوچستان با ۱۱۵۷ کیلوگرم و یزد با ۹۶۱ کیلوگرم به ترتیب در رتبه‌های بعدی قرار دارند.</p>
      <p>معاون دبیرکل ستاد افزود: سهم کشفیات ۵ استان اولویت دار حوزه مقابله یعنی سیستان و بلوچستان، کرمان، هرمزگان، بوشهر و خراسان جنوبی از کشفیات کشور در هفته مذکور ۴۶ درصد است.</p>
      <p>به گزارش روابط عمومی ستاد مبارزه با مواد مخدر اصلانی اظهارکرد: طی این مدت ۲۸۶ دستگاه خودرو، ۵۰ دستگاه موتور و ۲۴ قبضه سلاح توقیف شد و ۶۸ درصد کشفیات اطلاعاتی و ۳۰ درصد انتظامی بوده است.</p>
      <p>انتهای پیام/</p>
    </article>
  </body>
</html>