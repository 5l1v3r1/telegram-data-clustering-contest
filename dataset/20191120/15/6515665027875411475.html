<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/bosna-i-hercegovina/3361471/dodikovo-glasno-ne-u-nato-jasno-porucio-ambasadorima-srpska-kao-srbija-ne-odstupa-od-svog-stava"/>
    <meta property="og:site_name" content="kurir.rs"/>
    <meta property="article:published_time" content="2019-11-20T15:27:00+00:00"/>
    <meta property="og:title" content="DODIKOVO GLASNO NE U NATO! Jasno poručio ambasadorima: Srpska kao Srbija, ne odstupa od svog stava!"/>
    <meta property="og:description" content="Dokument koji će Predsedništvo BIH poslati u Brisel usaglašen je i izanaliziran juče na sastanku članova Predsedništva sa ambasadorima i nije ANP.Srpski član Predsedništva Milorad Dodik juče je bio izričit da se dokument tako ne tumači, saznaje to ATV iz izvora ..."/>
  </head>
  <body>
    <article>
      <h6 class="kicker">jasno i glasno</h6>
      <h1>DODIKOVO GLASNO NE U NATO! Jasno poručio ambasadorima: Srpska kao Srbija, ne odstupa od svog stava!</h1>
      <address>
        <time datetime="2019-11-20T15:27:00+00:00">20 Nov 2019, 15:27</time>
      </address>
      <p>Dokument koji će Predsedništvo BIH poslati u Brisel usaglašen je i izanaliziran juče na sastanku članova Predsedništva sa ambasadorima i nije ANP.</p>
      <p>Srpski član Predsedništva Milorad Dodik juče je bio izričit da se dokument tako ne tumači, saznaje to ATV iz izvora bliskih diplomatskim krugovima.</p>
      <p>Milorad Dodik insistirao je i da se ambasadori i Željko Komšić i Šefik Džaferović izjasne da se ne radi o Akcionom planu.</p>
      <p>"Da li je ovo Akcioni plan gospodine Komšiću, da li je ovo Akcioni plan gospodine Džaferoviću?"</p>
      <p>Nekoliko puta je upitao srpski član Predsedništva, za šta postoji i pisani dokaz.</p>
      <p>Od ambasadora koji su bili na sastanku među kojima i američki, Milorad Dodik tražio je decidno da potvrde da dokument koji će izaći iz Predsedništva kao usaglašena verzija, niko u Briselu neće tumačiti kao bilo šta drugo osim reforme u oblasti odbrane i nastavka saradnje sa međunarodnim misijama u BiH.</p>
      <p>"Nemojte vi, uvaženi ambasadori, pokušati dovesti u poziciju da mi to podržimo, damo i onda NATO kaže to je ANP. Ja vam kažem da ja to neću da prihvatim", izričit je bio Milorad Dodik.</p>
      <p>Naši izvori iz diplomatskih krugova tvrde da je američki ambasador konstatovao da su se konsultovali sa NATO-om i da će prihvatiti reformski program iz BiH.</p>
      <p>"NATO će prihvatiti taj dokument koji ne aktivira ništa i ne menja status MAP-a", decidno je ustvrdio ambasador.</p>
      <p>"Ako takav odgovor dobijem od NATO-a, ja prihvatam", bio je odgovor Milorada Dodika.</p>
      <p>Interesantno je, kaže izvor, da je Željka Komšića interesovalo ko će papir nositi u Brisel.</p>
      <p>Na to su potrošili dobar deo sastanka.</p>
      <p>Nakon sastanka sa ambasadorima održana je posebna sednica Predsedništva, na koju je kao drugu tačku srpski član Predsedništva kandidovao imenovanje Zorana Tegeltije za predsedavajućeg Saveta ministara BiH.</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3361001/milorad-dodik-o-dokumentu-koji-je-usvojilo-predsednistvo-bih-to-ne-prejudicira-clanstvo-bih-u-nato"/>
        <a href="https://www.kurir.rs/vesti/politika/3360853/sastanak-u-beogradu-vucic-cestitao-dodiku-na-postignutom-kompromisu-u-bih-foto"/>
        <a href="https://www.kurir.rs/region/bosna-i-hercegovina/3358797/milorad-dodik-o-smrti-davida-dragicevica-tuzilastvo-je-vec-trebalo-da-resi-to-video"/>
      </related>
      <p>Kurir.rs/ATV</p>
    </article>
  </body>
</html>