<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-vatikanban-is-hodit-a-teqball/187036"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T15:01:00+00:00"/>
    <meta property="og:title" content="A Vatikánban is hódít a Teqball"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Vatikánban is hódít a Teqball</mark>
      </h1>
      <address><time datetime="2019-11-20T15:01:00+00:00">20 Nov 2019, 15:01</time> by <a rel="author">Bors</a></address>
      <p>
        <b>A Római Katolikus Egyház feje október 23-i általános audienciáján fogadta Murányi Gergelyt, a Nemzetközi Teqball Szövetség (FITEQ) diplomáciai és jótékonysági ügyekért felelős vezetőjét. A nemzetközi szövetséget képviselő magyar szakember ezt követően Katarban járt, ahol rászoruló gyermekeknek adta át az adományként felajánlott két Teqball One asztalt. </b>
        <b>A Római Katolikus Egyház feje október 23-i általános audienciáján fogadta Murányi Gergelyt, a Nemzetközi Teqball Szövetség (FITEQ) diplomáciai és jótékonysági ügyekért felelős vezetőjét. A nemzetközi szövetséget képviselő magyar szakember ezt követően Katarban járt, ahol rászoruló gyermekeknek adta át az adományként felajánlott két Teqball One asztalt.</b>
      </p>
      <p>A 2015-ben hódító útjára indult új sportág vezetői a játék folyamatos népszerűsítése mellett arra is nagy gondot fordítanak, hogy olyan projekteket támogassanak, amelyek a világ különböző pontjain élő rászorulók számára biztosítják a sporthoz, s ezáltal a jobb és egészségesebb élethez jutás lehetőségét. Ferenc pápa ennek a törekvésnek elismeréseként fogadta Murányi Gergelyt és nagyra értékelte a nemzetközi szövetség jószolgálati tevékenységét, amelynek keretében Nigéria, Madagaszkár, Kazahsztán, Burundi, Ukrajna, Kongó, de még a Szentföld rászoruló és árva gyermekei számára is adományoztak asztalokat. A vatikáni látogatás a százszázalékosan magyar fejlesztésű sporteszköz történetének egyik fontos állomásának tekinthető.</p>
      <figure>
        <img src="http://media.borsonline.hu/cikk/20/192643/gallery-picture/645w/2029874_0-1.jpg"/>
      </figure>
      <p>November 3-án újabb két Teqball One asztal került a legjobb helyre, ezúttal Katarban. Az egyiket az iskolákkal, sportközpontokkal és általános jótékonysági akciókkal foglalkozó Generation Amazing elnevezésű szervezet kapta, a másikat pedig a különösen nehéz helyzetben lévő Dreama nevű árvaház lakói. Az asztalok ünnepélyes átadására az október 23-i nemzeti ünnep kapcsán rendezett nagyszabású fogadáson került sor, Fodor Barnabás Magyarország katari nagykövete közreműködésével. A sporteszközöket kézbesítő Murányi Gergely, a Generation Amazing képviselőjével folytatott tárgyalása során hosszútávú együttműködésről állapodott meg katari partnerével. Mindkét fél egyetértett abban, hogy a sport erejével és annak értékeivel a világ számos térségben lehet új reményt és lehetőséget hozni a rászorulók életébe.</p>
      <figure>
        <img src="http://media.borsonline.hu/cikk/20/192643/gallery-picture/645w/2029872_0.jpg"/>
      </figure>
      <p>Amellett, hogy a labdarúgók felkészülését forradalmasító, 2015-ös bemutatása óta világszerte rekord sebességgel terjedő Teqball javítja és csiszolja a technikai tudást, miközben az állóképességet is fejleszti, tömegsportként is egyre népszerűbb. Kortól, nemtől és tudásszinttől függetlenül bárki használhatja, s ezzel a lakosság egészséges életmódjának kialakításához is nagyban hozzájárulhat. Ez pedig pontosan összecseng a sportág nemzetközi vezérkarának társadalmi elköteleződésével, amely leginkább a hátrányos helyzetű térségekbe juttatott adományok révén valósulhat meg.</p>
    </article>
  </body>
</html>