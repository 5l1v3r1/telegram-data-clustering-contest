<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/disney-distribuira-contenuti-adulti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T15:30:00+00:00"/>
    <meta property="og:title" content="Disney+ distribuirà un numero crescente di contenuti per adulti! | Cultura Pop"/>
    <meta property="og:description" content="Il capo della piattaforma di Disney, chiamata Disney+, ha comunicato che saranno distribuiti sempre più contenuti per adulti."/>
  </head>
  <body>
    <article>
      <h1>Disney+ distribuirà un numero crescente di contenuti per adulti! | Cultura Pop</h1>
      <address><time datetime="2019-11-20T15:30:00+00:00">20 Nov 2019, 15:30</time> by <a rel="author">https://www.facebook.com/phrancesco.cap</a></address>
      <p><b>Disney+ ha compiuto il suo debutto ufficiale lo scorso 12 novembre</b> in molti Paesi del mondo, mentre <b>in Italia il servizio sarà lanciato a partire dal 31 marzo 2020</b>. Il successo, in questo momento, è davvero sensazionale, infatti la piattaforma ha registrato dieci milioni di abbonati.</p>
      <p>Leggi anche: <a href="https://www.tomshw.it/culturapop/disney-le-visualizzazioni-potrebbero-spingere-la-piattaforma-streaming-a-sequel-e-reboot/">Disney+: le visualizzazioni potrebbero spingere ad ordinare sequel e reboot</a></p>
      <p>In queste ore, il Presidente di <a href="https://www.tomshw.it/culturapop/disney-plus-come-funziona/">Disney+</a>, <b>Kevin Mayer</b>, ha specificato che <b>il servizio consentirà di accedere a un numero sempre più crescente di contenuti</b> – pensati, studiati e prodotti – <b>per un pubblico di soli adulti</b>, per incentivare la sottoscrizione dell’abbonamento.</p>
      <p>“<i>Stiamo aggiungendo altri contenuti rivolti a un pubblico di adulti</i>“, ha spiegato Kevin Mayer durante l’intervista di Peter Kafka di Recode al Code Media 2019. “<i>[Tuttavia] Occorre ancora del tempo per la creazione di una programmazione originale [e convincente] di alta qualità. Saranno disponibili rispettando una cadenza che pensiamo possa essere giusta, e saranno prodotti con alti standard di qualità. Non vogliamo affrettare le cose solo per avere un catalogo vasto, perché questa non è la nostra filosofia. Vogliamo fare meno cose, ma meglio</i>“.</p>
      <p>Bisogna sottolineare, inoltre, che <b>i contenuti decantati dal capo di Disney+ non saranno classificati come prodotti prettamente per adulti</b> (come <a href="http://www.tomshw.it/culturapop/deadpool-fuori-catalogo-disney/">Deadpool</a>, per esempio, che non è stato aggiunto al servizio), ma come <b>contenuti per la famiglia pensati sotto un’ottica diversa dai classici film della Disney</b>.</p>
      <figure>
        <img src="https://www.tomshw.it/images/images/2019/11/the-mandalorian-62699.768x432.jpg"/>
      </figure>
      <p>Ritornando al successo riscosso dalla piattaforma, l’Amministratore Delegato della società ha dichiarato che i numeri sono ancora piccoli, ma nonostante questo ha sorpreso tutti i dirigenti.</p>
      <p>Insomma, Disney+ penserà proprio a tutti, da un pubblico di non adulti a un pubblico di persone mature. Come sempre non mancheranno aggiornamenti e futuri annunci.</p>
      <blockquote>Siete interessati a un gioco da tavolo della Disney? Potete acquistare The Villainous al <a href="https://toms.it/WGPVV">seguente indirizzo</a>!</blockquote>
    </article>
  </body>
</html>