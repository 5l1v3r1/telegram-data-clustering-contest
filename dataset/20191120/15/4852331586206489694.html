<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/samsung-miur-letsapp-2019/"/>
    <meta property="og:site_name" content="Webnews"/>
    <meta property="article:published_time" content="2019-11-20T15:23:00+00:00"/>
    <meta property="og:title" content="Samsung e MIUR presentano LetsApp 2019"/>
    <meta property="og:description" content="LetsApp - Solve For Tomorrow è la terza edizione dell'iniziativa organizzata da Samsung e MIUR per gli studenti della scuola secondaria di secondo grado."/>
  </head>
  <body>
    <article>
      <h1>Samsung e MIUR presentano LetsApp 2019</h1>
      <h2>LetsApp - Solve For Tomorrow è la terza edizione dell'iniziativa organizzata da Samsung e MIUR per gli studenti della scuola secondaria di secondo grado.</h2>
      <address><time datetime="2019-11-20T15:23:00+00:00">20 Nov 2019, 15:23</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/samsung/">Samsung</a> e MIUR hanno annunciato la terza edizione dell’iniziativa che ha coinvolto oltre 50.000 studenti nelle edizioni 2017 e 2018. L’obiettivo di <b>LetsApp – Solve For Tomorrow</b>, rivolto alle scuole secondarie di secondo grado, è mostrare come le discipline STEM (Science, Technology, Engineering, Mathematics) possano essere applicate per trovare soluzioni a problemi legati a tematiche sociali. Il progetto prevede lezioni, gruppi di lavoro e un hackaton finale.</p>
      <p>La terza edizione di LetsApp punta a valorizzare i lavori di gruppo e stimolare la creatività degli studenti. La frase “Solve for Tomorrow” (soluzioni per il domani) sottolinea l’obiettivo principale dell’iniziativa, ovvero provare a rispondere alle sfide di oggi per cercare di <b>migliorare il domani</b>. Gli studenti partecipanti avranno l’opportunità di acquisire competenze essenziali per un inserimento efficace nel mondo del lavoro. Un altro obiettivo del progetto è fornire agli studenti delle conoscenze di base sull’imprenditorialità, sul marketing e sulla comunicazione.</p>
      <p>LetsApp 2019 prevede innanzitutto un <b>corso online</b> (e-learning), suddiviso in sette moduli (durata totale 25 ore), con nozioni teoriche e dimostrazioni pratiche. Gli studenti acquisiranno le competenze per realizzare un sito web o un’app Android. Al termine di ogni modulo è previsto un test di verifica. Gli studenti che completeranno con successo il corso riceveranno un certificato di frequenza che potrà essere utilizzato per il riconoscimento dei crediti formativi.</p>
      <p>Verranno quindi creati <b>gruppi di lavoro</b> composti da un massimo di cinque studenti che dovranno sviluppare una soluzione ad uno specifico problema. I team dovranno successivamente inviare una presentazione del progetto. Le nove scuole finaliste riceveranno la visita dei tutor che aiuteranno gli studenti nel completamento del progetto. I tre gruppi finalisti si sfideranno nell’hackaton presso il Samsung District di Milano. Il team vincitore verrà accompagnato in un viaggio a Dubai in occasione di <b>Expo 2020</b>, dove riceverà ulteriori cinque giorni di formazione sui temi dell’Esposizione Universale (sostenibilità, mobilità e opportunità). Tutte le informazioni sono disponibili sul sito <a href="https://letsapp.it/">LetsApp – Solve For Tomorrow</a>.</p>
      <p>Se vuoi aggiornamenti su <i>Samsung e MIUR presentano LetsApp 2019</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>