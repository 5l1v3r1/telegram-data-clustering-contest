<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904513/geen-verzuchtingen-na-interlandbreak-gent-op-volle-oorlogssterkte-richting-bosuil.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T15:57:00+00:00"/>
    <meta property="og:title" content="Thorup heeft weelde te koop en kiest sterkste kern voor inhaalduel bij Antwerp"/>
    <meta property="og:description" content="KAA Gent"/>
  </head>
  <body>
    <article>
      <h1>Thorup heeft weelde te koop en kiest sterkste kern voor inhaalduel bij Antwerp</h1>
      <address>
        <time datetime="2019-11-20T15:57:00+00:00">20 Nov 2019, 15:57</time>
      </address>
      <p>
        <b>KAA Gent <a href="https://www.voetbalprimeur.be/nieuws/904507/gent-slaat-zich-trots-op-de-borst-onze-hoogste-positie-ooit-op-de-uefa-ranking-.html?utm_source=doorlink&amp;utm_medium=doorlink&amp;utm_campaign=%2F">zit in een positieve spiraal</a>. De Buffalo's rukten de voorbije weken op naar plaats twee in het klassement van de Jupiler Pro League, staan op het punt om Europees te overwinteren én kunnen beschikken over een volledig fitte kern. Dat laatste zal Jess Thorup plezier doen voor de verplaatsing naar Royal Antwerp FC.</b>
      </p>
      <p>Er breekt voor Gent (net zoals voor Antwerp overigens) een gekke week aan: in vier dagen tijd kijken de <i>Buffalo's </i>en <i>The Great Old</i> elkaar twee keer in de ogen. Donderdag staat een inhaalduel uit de heenronde op het programma. Dat zal doorgaan op de Bosuil. Zondag is het de beurt aan Antwerp om de verplaatsing te maken, ditmaal in het kader van de terugronde.</p>
      <aside>Lees meer<br/><a href="https://www.voetbalprimeur.be/nieuws/904477/details-over-incident-bij-antwerp-fans-gooiden-medewerker-van-de-trappen-.html?itm_source=www.voetbalprimeur.be&amp;itm_medium=highlighted-content">'Antwerp-fans gooiden veiligheidscoördinator van de trappen op Bosuil'</a></aside>
      <p>Thorup heeft woensdag zijn selectie vrijgegeven voor die eerste partij tegen Antwerp. Aangezien er geen noemenswaardige blessure te noteren valt, zakt Gent op volle oorlogssterkte af naar Deurne-Noord. Dat horen tegenstanders niet graag, want de resultaten van de Oost-Vlamingen zijn geweldig. Sinds midden augustus verloor Gent enkel van Club Brugge (4-0) en veroverde het onder meer twaalf zeges over alle competities heen.</p>
      <figure>
        <iframe data-src="https://twitter.com/KAAGent/status/1197149204143058944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>