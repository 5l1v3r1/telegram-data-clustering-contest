<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/national/news/government-is-going-to-appoint-chief-of-defence-staff-soon-01691459.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-20T15:05:59+00:00"/>
    <meta property="og:title" content="रिपोर्ट / चीफ ऑफ डिफेंस स्टाफ की नियुक्ति जल्द, सरकार ने तीनों सेनाओं से नाम मांगे"/>
    <meta property="og:description" content="प्रधानमंत्री नरेंद्र मोदी ने 15 अगस्त को चीफ ऑफ डिफेंस स्टाफ की नियुक्ति किए जाने की घोषणा की थी सरकार ने एनएसए अजीत डोभाल के मार्गदर्शन में एक समिति का गठन किया, जो नियुक्ति पर निर्णय लेगी सरकार ने सीडीएस के लिए कमांडर इन चीफ रैंक के अधिकारियों के नाम मांगे थे | National Security Advisor Ajit Doval, Chief of Defence Staff, Cabinet Committee, Prime Minister Narendra Modi"/>
  </head>
  <body>
    <article>
      <h1>रिपोर्ट / चीफ ऑफ डिफेंस स्टाफ की नियुक्ति जल्द, सरकार ने तीनों सेनाओं से नाम मांगे</h1>
      <address><time datetime="2019-11-20T15:05:59+00:00">20 Nov 2019, 15:05</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/20/0521_army1_0.jpg"/>
        <figcaption>प्रतीकात्मक फोटो।</figcaption>
      </figure>
      <ul>
        <li>प्रधानमंत्री नरेंद्र मोदी ने 15 अगस्त को चीफ ऑफ डिफेंस स्टाफ की नियुक्ति किए जाने की घोषणा की थी</li>
        <li>सरकार ने एनएसए अजीत डोभाल के मार्गदर्शन में एक समिति का गठन किया, जो नियुक्ति पर निर्णय लेगी</li>
        <li>सरकार ने सीडीएस के लिए कमांडर इन चीफ रैंक के अधिकारियों के नाम मांगे थे</li>
      </ul>
      <h3>Dainik Bhaskar</h3>
      <p>Nov 20, 2019, 08:35 PM IST</p>
      <p><b>नई दिल्ली.</b> सरकार ने तीनों सेनाओं से कमांडर-इन-चीफ रैंक के अधिकारियों के नाम मंगवाए हैं। इनमें से किसी एक अधिकारी की नियुक्ति चीफ ऑफ डिफेंस स्टाफ (सीडीएस) के रूप में हो सकेगी। बुधवार को आई रिपोर्ट के मुताबिक, सरकार ने पहले सीडीएस की नियुक्ति को लेकर एक क्रियान्वयन समिति का गठन किया है, जो राष्ट्रीय सुरक्षा सलाहकार अजीत डोभाल के अंतर्गत काम करेगी। इसका निर्माण कैबिनेट कमेटी (सुरक्षा) ने किया है। </p>
      <p>यह समिति नए पद की जिम्मेदारी और आधारभूत ढांचे को लेकर कुछ चीजें तय करेगी। प्रधानमंत्री नरेंद्र मोदी ने 15 अगस्त को रक्षा विभाग में सीडीएस की नियुक्ति को लेकर घोषणा की थी। न्यूज एजेंसी को सरकारी सूत्रों ने बताया, तीनों सेवाओं ने अपने-अपने कमांडर-इन-चीफ रैंक अधिकारियों के नाम सरकार को भेज दिए हैं। जल्द ही क्रियान्वयन समिति अपनी रिपोर्ट जमा कर देगी। इसके बाद सरकार अंतिम फैसला लेगी।</p>
      <p>
        <b>अगले महीने से शुरू हो जाएगी प्रक्रिया</b>
      </p>
      <p>सूत्रों ने बताया कि तीनों सेनाओं से कमांडर रैंक के अधिकारियों के नाम मंगवाने का मकसद नए दफ्तर में अधिकारियों की नियुक्ति के लिए ज्यादा से ज्यादा अधिकारियों को इस प्रक्रिया का हिस्सा बनाना है। सूत्रों ने यह भी स्पष्ट किया कि इस बार जिन अधिकारियों की नियुक्ति इस नए दफ्तर में की जानी है, उनका चयन वरिष्ठता के आधार पर होगा। प्रक्रिया अगले महीने से शुरू हो जाएगी।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip3.png"/>
      </figure>
    </article>
  </body>
</html>