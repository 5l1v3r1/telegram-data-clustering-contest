<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426165/apeytheias-pthseis-gia-kw-kai-santorinh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T15:25:02+00:00"/>
    <meta property="og:title" content="Απευθείας πτήσεις για Κω και Σαντορίνη"/>
    <meta property="og:description" content="Η Eurowings, αεροπορική εταιρεία, μέλος του Ομίλου Lufthansa, ανακοινώνει για το καλοκαίρι του 2020 δύο νέες απευθείας πτήσεις για την Ελλάδα από το Ντίσελντορφ και τη Στουτγκάρδη, με προορισμό τη Σαντορίνη και την Κω."/>
  </head>
  <body>
    <article>
      <h1>Απευθείας πτήσεις για Κω και Σαντορίνη</h1>
      <address>
        <time datetime="2019-11-20T15:25:02+00:00">20 Nov 2019, 15:25</time>
      </address>
      <p>
        <b>Η Eurowings, αεροπορική εταιρεία, μέλος του Ομίλου Lufthansa, ανακοινώνει για το καλοκαίρι του 2020 δύο νέες απευθείας πτήσεις για την Ελλάδα από το Ντίσελντορφ και τη Στουτγκάρδη, με προορισμό τη Σαντορίνη και την Κω.</b>
      </p>
      <p>Οι πτήσεις για Σαντορίνη θα ξεκινήσουν την 1η Μαΐου και θα πραγματοποιούνται κάθε Παρασκευή, ενώ οι πτήσεις για Κω θα γίνονται κάθε Τρίτη και Σάββατο, από τις 23 Μαΐου. Οι επιβάτες θα μπορούν πλέον να απολαμβάνουν απευθείας πτήσεις σε αυτά τα δύο πανέμορφα νησιά σε πολύ οικονομικές τιμές, που αρχίζουν από 99,99 ευρώ για εισιτήρια μιας διαδρομής. Ήδη όλες οι πτήσεις είναι διαθέσιμες online, στο www.eurowings.com.</p>
      <p>Επιπλέον, η Eurowings ανακοινώνει και την ενίσχυση της γραμμής της Θεσσαλονίκης από το Αμβούργο, με την προσθήκη μιας επιπλέον πτήσης. Με την ενισχυμένη σύνδεση οι επιβάτες θα μπορούν από τις 03 Ιουλίου 2020 να ταξιδεύουν απευθείας προς και από τη Θεσσαλονίκη έξι φορές την εβδομάδα, με εισιτήρια που ξεκινούν από μόλις 49,99 ευρώ.</p>
      <p>Η Σαντορίνη είναι από τα πιο γνωστά νησιά του Αιγαίου με την ιστορία της να ξεκινά περίπου 1.500 χρόνια πριν, χάρη σε έναν μεγάλο σεισμό. Σήμερα, είναι πολύ γνωστές οι παραλίες της με μαύρα και κόκκινα βότσαλα, ενώ το κυκλαδίτικο τοπίο με τα λευκά σπίτια και τις όμορφες εκκλησίες με τους μπλε θόλους μαγεύει όλους όσους το επισκέπτονται κάθε χρόνο.</p>
      <p>Η Κως είναι το νησί του Ιπποκράτη, καθώς εκεί φέρεται να γεννήθηκε ο «Πατέρας της Ιατρικής». Είναι γνωστή για τις αμέτρητες αμμουδερές παραλίες της και τα εντυπωσιακά Ελληνιστικά και Ρωμαϊκά μνημεία, ειδικά στην Παλιά Πόλη της Κω. Στην είσοδο του λιμανιού δεσπόζει το κάστρο της Νεραντζιάς, ένα μνημείο ορόσημο για την πόλη και ένα από τα αρτιότερα δείγματα αρχιτεκτονικής των Ιπποτών στα Δωδεκάνησα.</p>
      <p>Η Θεσσαλονίκη είναι η δεύτερη μεγαλύτερη πόλη της Ελλάδας και ένα ιδιαίτερα σημαντικό λιμάνι της Βόρειας Ελλάδας. Με τη ευνοϊκή της τοποθεσία και την άμεση πρόσβαση στη θάλασσα αποτελεί ακόμα ένα κομβικό σημείο μεταφόρτωσης για τα Βαλκάνια. Πέρα από αυτό, η πόλη ξεχειλίζει από ζωή αφού διαθέτει αμέτρητα εστιατόρια και μπαρ, αλλά και πολυάριθμα μνημεία που υπόσχονται να προσφέρουν μια μοναδική ταξιδιωτική εμπειρία σε όποιον την επισκεφτεί.</p>
    </article>
  </body>
</html>