<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473853-kofta-nazwala-lidera-solidarnosci-zomo-wcem"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T15:05:50+00:00"/>
    <meta property="og:title" content="Kofta nazwała lidera &quot;Solidarności&quot; ZOMO-wcem. Piotr Duda żąda sprostowania i 10 tys. zł odszkodowania na fundację"/>
    <meta property="og:description" content="Przypomnijmy, że to nie pierwszy raz, kiedy Piotr Duda został pomówiony na antenie TVN. Wcześniej za słowa o ZOMO-wcu przepraszała Monika Olejnik."/>
  </head>
  <body>
    <article>
      <h1>Kofta nazwała lidera "Solidarności" ZOMO-wcem. Piotr Duda żąda sprostowania i 10 tys. zł odszkodowania na fundację</h1>
      <address><time datetime="2019-11-20T15:05:50+00:00">20 Nov 2019, 15:05</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <p>
        <b>Przewodniczący „Solidarności” Piotr Duda domaga się przeprosin, sprostowania i 10 tys. zł na fundację wspierającą szykanowanych za działalność opozycyjną od Krystyny Kofty. Pisarka w programie TVN24 „Babilon” nazwała Dudę „ZOMO-wcem. Wtórował jej prowadzący program.</b>
      </p>
      <p>Przypomnijmy, że to nie pierwszy raz, kiedy Piotr Duda został pomówiony na antenie TVN. Wcześniej za słowa o ZOMO-wcu przepraszała Monika Olejnik.</p>
      <p>CZYTAJ TEŻ: <a href="https://wpolityce.pl/polityka/318355-piotr-duda-zada-przeprosin-od-moniki-olejnik-dziennikarka-zarzucila-szefowi-s-ze-sluzyl-w-zomo">Piotr Duda żąda przeprosin od Moniki Olejnik. Dziennikarka zarzuciła szefowi „S”, że służył w ZOMO</a></p>
      <p>Pisarka Krystyna Kofta w programie „Babilon” wyemitowanym na TVN24 w  sobotę 09 listopada 2019 r. stwierdziła:</p>
      <blockquote>I Duda zawłaszczył symbol, ponieważ on wtedy – no, był ZOMO-wcem.</blockquote>
      <p>Na jej słowa nie zareagował prowadzący program Piotr Marciniak, który dodał nawet, że, „takim ZOMO-wcem z rozdzielnika w ramach stanu wojennego”.</p>
      <p>Piotr Duda osobne wezwanie do przeprosin przesłał do władz TVN24 oraz do Krystyny Kofty. Lider „Solidarności” domaga się sprostowania w TVN24, Tygodniku Solidarność oraz na portalu Tysol.pl.</p>
      <blockquote>Oświadczam, że moja wypowiedź o treści: „I Duda zawłaszczył symbol, ponieważ on wtedy – no, był ZOMOW-cem” nie polega na prawdzie i została wypowiedziana w celu zdyskredytowania Piotra Dudy jako osoby publicznej. Jako odpowiedzialna za zaistniałą sytuację, przepraszam. Krystyna Kofta</blockquote>
      <p>— brzmi treść przeprosin.</p>
      <p>Wraz z publikacją przeprosin, Piotr Duda domaga się wpłaty kwoty 10 tys. zł na rzecz Fundacji Promocji Solidarności z siedzibą w Gdańsku, która zajmuje się pomocą represjonowanym działaczom opozycji antykomunistycznej. Brak sprostowania skutkować będzie pozwem sądowym.</p>
      <p>wkt/tysol.pl</p>
    </article>
  </body>
</html>