<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23503144-salariul-criza-care-jose-mourinho-fost-convins-semneze-tottenham.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T15:48:00+00:00"/>
    <meta property="og:title" content="Salariul &quot;de criză&quot; cu care Jose Mourinho a fost convins să semneze cu Tottenham"/>
    <meta property="og:description" content="Nu a avut neapărat rezultate strălucitoare în ultima vreme, dar continuă să rămână un antrenor foarte scump. Jose Mourinho a semnat cu Tottenham, iar cei de la Spurs vor avea de plătit un"/>
  </head>
  <body>
    <article>
      <h1>Salariul "de criză" cu care Jose Mourinho a fost convins să semneze cu Tottenham</h1>
      <address><time datetime="2019-11-20T15:48:00+00:00">20 Nov 2019, 15:48</time> by <a rel="author">A.I.</a></address>
      <p><b>Nu a avut neapărat rezultate strălucitoare în ultima vreme, dar continuă să rămână un antrenor foarte scump. Jose Mourinho a semnat cu Tottenham, iar cei de la Spurs vor avea de plătit un salariu aproape dublu față de cât primea Mauricio Pochettino. </b><br/><br/>Jurnaliștii de la Daily Mail au aflat cât va încasa The Special One la Spurs, iar remunerația este pe măsura numelui pe care lusitanul și l-a construit în fotbal. <br/><br/>Astfel, aflăm că Jose va primi <b>15 milioane de lire sterline</b> la Tottenham, adică aproape dublu față de cât avea scris pe contract Pochettino. <br/><br/>Portughezul va deveni al doilea cel mai bine plătit antrenor din Premier League, în spatele rivalului său, Pep Guardiola (spaniolul încasează 20 de milioane de lire sterline pe stagiune de la Manchester City). <br/><br/>Mourinho a semnat un contract valabil până la finalul sezonului 2022/2023. <br/><br/>În vârstă de 56 de ani, Jose Mourinho a mai trecut pe alte două formații din Premier League: Chelsea și Manchester United. <br/><a href="https://sport.hotnews.ro/stiri-fotbal-23502246-oficial-jose-mourinho-noul-antrenor-lui-tottenham.htm"><b><br/></b><b>OFICIAL: Jose Mourinho, noul antrenor al lui Tottenham <br/></b></a><br/><br/><br/><br/><br/>  </p>
    </article>
  </body>
</html>