<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2822241-u-klicka-poasnili-comu-podorozcav-remont-sulavskogo-mostu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:42:00+00:00"/>
    <meta property="og:title" content="У Кличка пояснили, чому подорожчав ремонт Шулявського мосту"/>
    <meta property="og:description" content="На збільшення вартості ремонту Шулявського мосту є об’єктивні причини."/>
  </head>
  <body>
    <article>
      <h1>У Кличка пояснили, чому подорожчав ремонт Шулявського мосту</h1>
      <h2>На збільшення вартості ремонту Шулявського мосту є об’єктивні причини.</h2>
      <address>
        <time datetime="2019-11-20T15:42:00+00:00">20 Nov 2019, 15:42</time>
      </address>
      <p>Про це повідомив перший заступник голови КМДА Микола Поворозник у <a href="https://www.facebook.com/photo.php?fbid=2544928548906336&amp;set=a.353075594758320&amp;type=3&amp;theater">Facebook</a>.</p>
      <p>«Наразі у ЗМІ піднімається хвиля необґрунтованих звинувачень щодо будівництва розв’язки на Шулявці. Так, кошторисна вартість дійсно зросла, це не новина, і це підтверджено ДП «Укрдержекспертиза», - зазначив Поворозник.</p>
      <p>За його словами, на це є об’єктивні причини. Зокрема, вартість металоконструкцій балок прогонових будов збільшилася з 75,2 млн грн до 122 млн грн, а металевих конструкцій риштувань опор з 32,5 млн грн до 39,4 млн грн.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2808232-klicko-pokazav-ak-remontuut-sulavskij-mist.html">Кличко показав, як ремонтують Шулявський міст</a>
      </blockquote>
      <p>Крім цього, за його словами, зросла заробітна плата працівників столичних комунальних підприємств – з 7500 грн до 11000 грн.</p>
      <p>"Так, проєкт перезатверджено Розпорядженням <a href="https://www.ukrinform.ua/tag-kmda">КМДА</a>, бо така процедура. Так як і на будь-якому великому будівельному об’єкті бувають збої в роботі, проте міст будується, роботи йдуть активно і вдень і вночі. І, так, автомобільний рух Шулявським мостом запустимо до кінця року. Ми прозорі у видатках, ми відкриті для спілкування з пресою. Прохання, перед тим, як публікувати матеріали про важливі для столиці структурні об’єкти, запитайте, поговоріть із нами теж", - написав Поворозник.</p>
    </article>
  </body>
</html>