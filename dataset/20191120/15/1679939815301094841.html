<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ce-spune-ministerul-de-externe-despre-autocarul-in-care-se-aflau-cei-65-de-moldoveni-retinuti-in-olanda_3059699.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T15:03:34+00:00"/>
    <meta property="og:title" content="Ce spune ministerul de Externe despre autocarul în care se aflau cei 65 de moldoveni reţinuţi în Olanda"/>
    <meta property="og:description" content="Ambasada Republicii Moldova în Regatul Țărilor de Jos a luat legătura cu autoritățile olandeze în vederea stabilirii și elucidării tuturor circumstanțelor privind reținerea autocarului cu cetățeni moldoveni.Potrivit unui comunicat de presă al ministerului"/>
  </head>
  <body>
    <article>
      <h1>Ce spune ministerul de Externe despre autocarul în care se aflau cei 65 de moldoveni reţinuţi în Olanda</h1>
      <address><time datetime="2019-11-20T15:03:34+00:00">20 Nov 2019, 15:03</time> by <a rel="author">PUBLIKA.MD</a></address>
      <p>
        <b>Ambasada Republicii Moldova în Regatul Țărilor de Jos a luat legătura cu autoritățile olandeze în vederea stabilirii și elucidării tuturor circumstanțelor privind reținerea autocarului cu cetățeni moldoveni.</b>
      </p>
      <p>Potrivit unui comunicat de presă al ministerului de Externe, Serviciul de repatriere și îndepărtare din cadrul Ministerului olandez al Justiției și Securității a adus la cunoștință că cetățenii moldoveni se află în acest moment sub protecția autorităților olandeze și până la finalizarea procedurilor de azil beneficiază de asistența și condițiile prevăzute de legislația locală. </p>
      <p>Totodată, Misiunea Diplomatică se află în contact permanent cu autoritățile de resort pentru a acorda în orice moment asistența necesară. </p>
      <blockquote>
        <b>CITEȘTE ȘI: <a href="https://www.publika.md/un-autocar-cu-65-de-moldoveni-retinut-de-politia-olandeza-soferul-si-colegul-acestuia-acuzati-de-trafic-de-persoane_3059649.html">Un autocar cu 65 DE MOLDOVENI, reţinut de poliţia olandeză. Șoferul și colegul acestuia, ACUZAŢI DE TRAFIC DE PERSOANE</a></b>
      </blockquote>
      <p><b>PUBLIKA.MD</b> amintește că <b>poliția de frontieră a Olandei a reţinut un autobuz cu 65 de cetățeni moldoveni, inclusiv copii. </b>Aceştia intenționau să se prezinte la centrul de primire a refugiaților din Ter Apel. </p>
      <blockquote>
        <b>CITEȘTE ȘI:<a href="https://www.publika.md/video-cum-arata-autocarul-in-care-se-aflau-cei-65-de-moldoveni-retinuti-in-olanda_3059666.html">(VIDEO) Cum arată autocarul în care se aflau cei 65 de moldoveni reţinuţi în Olanda</a></b>
      </blockquote>
    </article>
  </body>
</html>