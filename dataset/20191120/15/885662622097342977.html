<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125677/aytoi-einai-oi-14-ellines-panepistimiakoi-me-ti-megalyteri-epirroi"/>
    <meta property="og:site_name" content="Insider"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Οι 14 Έλληνες επιστήμονες με τη μεγαλύτερη επιρροή παγκοσμίως"/>
    <meta property="og:description" content="Ο κατάλογος αναφέρει τους 6.200 καλύτερους ερευνητές, το έργο των οποίων είναι σημαντικό και αποτελεί πηγή για τις εργασίες άλλων ερευνητών."/>
  </head>
  <body>
    <article>
      <h1>Οι 14 Έλληνες επιστήμονες με τη μεγαλύτερη επιρροή παγκοσμίως</h1>
      <h2>Ο κατάλογος αναφέρει τους 6.200 καλύτερους ερευνητές, το έργο των οποίων είναι σημαντικό και αποτελεί πηγή για τις εργασίες άλλων ερευνητών.</h2>
      <address>
        <time datetime="2019-11-20T15:00:00+00:00">20 Nov 2019, 15:00</time>
      </address>
      <p>Δεκατέσσερις <b>Έλληνες πανεπιστημιακοί</b> περιλαμβάνονται στον κατάλογο <b>«The Highly Cited Researchers»,</b> των επιστημόνων με τη μεγαλύτερη ερευνητική επιρροή παγκοσμίως.</p>
      <p>Συγκεκριμένα, ο κατάλογος περιλαμβάνει τους <b>6.200 επιστήμονες </b>με τη μεγαλύτερη επιρροή, σε παγκόσμιο επίπεδο, όπως προκύπτει από την απήχηση του έργου τους για την τελευταία 11ετία.</p>
      <p>Από τους 14 Έλληνες επιστήμονες, τρεις εργάζονται στο<b> Εθνικό και Καποδιστριακό Πανεπιστήμιο Αθηνών</b>, τέσσερις στο<b> Εθνικό Μετσόβιο Πολυτεχνείο</b> και από μία συμμετοχή καταγράφουν το <b>Αριστοτέλειο Πανεπιστήμιο Θεσσαλονίκης, </b>το <b>Πανεπιστήμιο Πατρών, </b>το <b>Πανεπιστήμιο Θεσσαλίας, </b>το <b>Πανεπιστήμιο Πειραιά </b>και το<b> Πανεπιστήμιο Ιωαννίνων.</b></p>
      <h3>Αναλυτικά, οι πανεπιστημιακοί που διακρίθηκαν είναι (αλφαβητικά) οι εξής:</h3>
      <ul>
        <li>Νίκος Απέργης, King Abdulaziz University &amp; Πανεπιστήμιο Πειραιά, Economics &amp; Business</li>
        <li>Χάρης Γαλανάκης, ― King Saud University &amp; Εργαστήρια Γαλανάκης, ― Agricultural Sciences</li>
        <li>Ευάγγελος Γιακουμής , ― Εθνικό Μετσόβιο Πολυτεχνείο ― Engineering</li>
        <li>Μελέτιος - Αθανάσιος Δημόπουλος ― Εθνικό και Καποδιστριακό Πανεπιστήμιο Αθηνών ― Clinical Medicine</li>
        <li>Γιώργος Καραγιαννίδης ― Αριστοτέλειο Πανεπιστήμιο Θεσσαλονίκης ― Computer Science</li>
        <li>Δημήτριος Ρακόπουλος ―Εθνικό Κέντρο Έρευνας και Τεχνολογικής Ανάπτυξης &amp; Εθνικό Μετσόβιο Πολυτεχνείο ― Engineering</li>
        <li>Κωνσταντίνος Ρακόπουλος ― Εθνικό Μετσόβιο Πολυτεχνείο ― engineering</li>
        <li>Γεωργία Σαλάντη ― Πανεπιστήμιο Ιωαννίνων &amp; University of Bern―Cross-Field</li>
        <li>Ματθαίος Σανταμούρης, University of New South Wales Sydney &amp; Εθνικό και Καποδιστριακό Πανεπιστήμιο Αθηνών, Εngineering</li>
        <li>Ματθαίος Φαλάγγας, - Tufts University &amp; Νοσοκομείο Ερρίκος Ντυνάν, Cross-Field</li>
        <li>Κωνσταντίνος Φαρσαλίνος ― King Abdulaziz University &amp; Πανεπιστήμιο Πατρών―Cross Field</li>
        <li>Γεράσιμος Φιλιππάτος ― Εθνικό και Καποδιστριακό Πανεπιστήμιο Αθηνών &amp; Πανεπιστήμιο Κύπρου ― Clinical Medicine</li>
        <li>Νίκος Χατζηαργυρίου, Εθνικό Μετσόβιο Πολυτεχνείο &amp; Διαχειριστής Ελληνικού Δικτύου Διανομής Ηλεκτρικής Ενέργειας - Engineering</li>
        <li>Άρτεμις Χατζηγεωργίου ― Πανεπιστήμιο Θεσσαλίας &amp; Ελληνικό Ινστιτούτο Παστέρ ― Biology &amp; Biochemistry</li>
      </ul>
      <h3>Πρόκειται για μία σημαντική διάκριση, που αναδεικνύει το υψηλό επίπεδο του έμψυχου δυναμικών των ελληνικών πανεπιστημίων.</h3>
      <p>Από τους <b>συνολικά 6.200 επιστήμονες </b>που περιλαμβάνονται στον κατάλογο, οι 3.700 κατατάσσονται σε 21 συγκεκριμένα επιστημονικά πεδία και τομείς και οι 2.500 στην κατηγορία των διεπιστημονικών πεδίων και τομέων.</p>
      <p>Τα στοιχεία που χρησιμοποιήθηκαν για την ανάλυση και την επιλογή των ερευνητών με υψηλή διάκριση προέρχονται από τους δείκτες βασικών επιστημών (ESI), 2008-2018, οι οποίοι προκύπτουν από περίπου 150.000 άρθρα και ερευνητικές εργασίες υψηλής απήχησης και επίδρασης. Κάθε μία από αυτές τις ερευνητικές εργασίες κατατάσσεται στο κορυφαίο 1% των άρθρων με το μεγαλύτερο αριθμό ετεροαναφορών για κάθε συγκεκριμένο έτος. Ένα δεύτερο κριτήριο επιλογής ενός ερευνητή στον εν λόγω πίνακα είναι το κατά πόσο το σύνολο των ετεροαναφορών του σε ένα συγκεκριμένο επιστημονικό πεδίο, τον κατατάσσει στο 1% των ερευνητών με το μεγαλύτερο αριθμό ετεροαναφορών στο συγκεκριμένο πεδίο.</p>
      <p>Σύμφωνα με τα στοιχεία, από τα περίπου 9.000.000 ερευνητών, που δραστηριοποιούνται παγκοσμίως, συντάσσεται ο πίνακας με τους καλύτερους 6.200 ερευνητές, το έργο των οποίων είναι σημαντικό, σύμφωνα με συγκεκριμένους δείκτες, και αποτελεί συγχρόνως πηγή για τις εργασίες άλλων ερευνητών.</p>
      <p>Ο κατάλογος, ο οποίος συντάσσεται από τον διεθνώς αναγνωρισμένο οργανισμό <b>Thomson Reuters</b> στο πλαίσιο του project <b>Clarivate Analytics</b> και στηρίζεται στα δεδομένα της ερευνητικής βάσης δεδομένων<b> Web of Science</b>, βρίσκεται στην ιστοσελίδα: <a href="https://recognition.webofsciencegroup.com/awards/highly-cited/2019/">https://recognition.webofsciencegroup.com/</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125717/kairos-se-kloio-kakokairias-kai-i-attiki-tin-pempti"/>
        <a href="https://www.insider.gr/eidiseis/ellada/125683/kollimenoi-sto-kinito-toys-8-stoys-10-ellines"/>
        <a href="https://www.insider.gr/eidiseis/ellada/125638/kataigides-kai-halazi-tin-tetarti-se-ishy-ektakto-deltio-tis-emy"/>
      </related>
    </article>
  </body>
</html>