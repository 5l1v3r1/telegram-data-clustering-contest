<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/comunicate/comunicat-de-presa-degusta-italia-a-adus-la-bucuresti-excelenta-produselor-italiene-19175848"/>
    <meta property="og:site_name" content="News.ro"/>
    <meta property="article:published_time" content="2019-11-20T15:49:45+00:00"/>
    <meta property="og:title" content="COMUNICAT DE PRESĂ: “Degusta Italia” a adus la Bucureşti excelenţa produselor italiene"/>
    <meta property="og:description" content="Biroul de la Bucureşti al ICE – Agenţia pentru Comerţ Exterior, a organizat la Hotel Caro din Bucureşti – marţi 19 noiembrie 2019 – cea de-a opta ediţie a seriei de evenimente dedicate excelenţei eno-gastronomice italiene: „Degusta Italia”. Evenimentul s-a desfăşurat sub patronajul exclusiv al Ambasadei Italiei în România."/>
  </head>
  <body>
    <article>
      <h1>COMUNICAT DE PRESĂ: “Degusta Italia” a adus la Bucureşti excelenţa produselor italiene</h1>
      <address>
        <time datetime="2019-11-20T15:49:45+00:00">20 Nov 2019, 15:49</time>
      </address>
      <p>
        <b>Biroul de la Bucureşti al ICE – Agenţia pentru Comerţ Exterior, a organizat la Hotel Caro din Bucureşti – marţi 19 noiembrie 2019 – cea de-a opta ediţie a seriei de evenimente dedicate excelenţei eno-gastronomice italiene: „Degusta Italia”. Evenimentul s-a desfăşurat sub patronajul exclusiv al Ambasadei Italiei în România.</b>
      </p>
      <p>„Degusta Italia” reprezintă deja cel mai important eveniment-oportunitate din România pentru întâlnirea dintre oferta renumitelor – şi mult căutatelor în întreaga lume, dar din păcate şi copiate – produse alimentare italiene şi profesioniştii români din domeniul horeca şi a distribuţiei alimentare. „Degusta Italia” a fost sponsorizat de publicaţiile HoReCa, Horeca Insight şi Trends HRB, precum şi de mărcile Acqua Panna, Acqua San Pellegrino, Astoria, Divella, Ferrero, M&amp;N Italy Trading - De Longhi.</p>
      <p>DEGUSTA ITALIA a debutat cu o sesiune foarte interesantă de prezentări. Panelul de speakeri a fost alcătuit din Filippo Petz – Directorul Biroului de la Bucureşti al ICE – Agenţia pentru Comerţ Exterior, Nicoletta Fioroni – reprezentanta Ambasadei Italiei la Bucureşti, Violeta Anghel – reprezentanta platformei online E-mag si Andrej Godina - Trainer Autorizat Specialty Coffee Association.</p>
      <p>Filippo Petz le-a expus celor prezenţi câteva cifre legate de ediţia de anul acesta a DEGUSTA ITALIA precum şi numeroase cifre interesante cu privire la relaţiile economice dintre Italia şi România în sectorul alimentar, în timp ce Nicoletta Fioroni a oferit o privire de ansamblu asupra seriei de evenimente “Săptămâna Bucătăriei Italiene în Lume”. Violeta Anghel le-a oferit invitaţilor la eveniment câteva motive, argumentate prin date statistice şi cifre relevante pentru a-şi promova afacerile în cadrul E-mag marketplace, o platformă românească ce aduce la un loc clienţii, partenerii precum şi comunităţile locale care furnizează manopera.</p>
      <p>La „Degusta Italia” nu este vorba doar despre întâlniri B2B ci şi despre formare, în fiecare an fiind abordată o tematică specială. Anul acesta s-a vorbit despre cafea, cum este servită şi degustată aceasta în Italia. Andrej Godina a încântat publicul vorbind despre străvechea cultură italiană a cafelei espresso, despre modalităţile de preparare a acesteia, despre diferitele tipuri de boabe de cafea utilizate în preparare, despre cum se degustă corect cafeaua espresso, despre motivele pentru care bem cafea espresso şi a oferit spre degustare celor prezenţi şapte tipuri de cafea espresso.</p>
      <p>Pe parcursul evenimentului ”Degusta Italia” au avut loc peste 400 de întâlniri B2B în cadrul cărora profesioniştii români invitaţi - importatori/distribuitori horeca, manageri de restaurante/baruri/magazine gourmet/vinoteci, sommelieri - au putut cunoaşte peste 50 de mărci alimentare italiene şi peste 200 de produse, expuse de peste 30 de societăţi şi de către un consorţiu de producători italieni din 14 regiuni ale peninsulei italiene. La „Degusta Italia” au participat societăţi cu o tradiţie şi o istorie deosebit de îndelungată, de peste 200 de ani în cazul unora dintre acestea.</p>
      <p>Producătorii italieni prezenţi ieri au expus spre prezentare şi degustare o gamă largă de produse: vinuri albe, vinuri roşii, vinuri roze, vinuri spumante, prosecco si alte tipuri de băuturi alcoolice, o paletă foarte amplă de tipuri de cafea, produse pe bază de carne, produse pe bază de peşte, măsline, produse de patiserie şi de panificaţie, paste făinoase, brânzeturi, produse semi-preparate etc.</p>
      <p>În timpul evenimentului a avut loc şi două tombole cu premii oferite de sponsorii evenimentului.</p>
      <p>„Degusta Italia” face parte din programul celei de-a patra Săptămâni a Bucătăriei Italiene în Lume, ce are loc în perioada 18 – 24 noiembrie 2019 în întreaga lume, promovată de Guvernul Italian şi de Ministerul Afacerilor Externe şi a Cooperării Internaţionale. La Bucureşti, în afara de Agenţia ICE, organizează evenimente speciale cu această ocazie şi Ambasada Italiei precum şi Institutul Italian de Cultură.</p>
      <p>În cadrul celor trei ediţii anterioare ale Săptămânii Bucătăriei Italiene au fost organizate peste 4500 de evenimente în 110 ţări.</p>
      <p>Tema abordată anul acesta, „Educaţia alimentară: Cultura gustului” reprezintă o ocazie pentru a îmbina activităţile de promovare a sectorului agroalimentar italian cu momente de informare şi reflecţie asupra stilurilor de viaţă, asupra diferitelor modele alimentare şi a efectelor acestora asupra sănătăţii, alături de redescoperirea teritoriilor de origine a produselor italiene şi de acţiuni de combatere a fenomenului de Italian Sounding. O atenţie specială va fi acordată Colinelor Viticole Prosecco din Conegliano şi Valdobbiadene care anul acesta sărbătoresc înscrierea pe lista Patrimoniului Mondial al Umanităţii UNESCO. În cadrul Săptămânii va fi omagiată şi aniversarea a 500 de ani de la moartea lui Leonardo da Vinci, creatorul a numeroase invenţii pentru gătit, prin organizarea a numeroase activităţi culturale.</p>
      <p>Statisticile italiene indică faptul că exporturile de produse agricole şi alimentare la nivel mondial au depăşit în anul 2018 cifra de 41 miliarde de Euro (+2,5 % faţă de 2017), încurajând aşteptările de realizare a obiectivului de a atinge valoarea de 50 miliarde de Euro la sfârşitul deceniului.</p>
      <p>Anul 2018 a fost un an excepţional pentru exporturile de vinuri italiene, care a atins un nou record depăşind 6,2 miliarde de euro, cu o creştere de 200 milioane faţă de anul anterior (+3,3%).</p>
      <p>Italia este ţara europeană cu cel mai mare număr de produse agroalimentare cu denumire de origine şi de indicaţie geografică recunoscute de Uniunea europeană: 823, din care 299 produse DOP, IGP, STG şi 524 vinuri DOCG, DOC, IGT. O mărturie în plus a înaltei calităţi a produselor “Made in Italy”, dar mai ales a legăturii puternice între excelenţele agroalimentare italiene şi teritoriul de provenienţă.</p>
      <p>În 2018 Italia a fost a şasea ţară furnizoare de produse agricole şi agroalimentare pentru România, cu o valoare a produselor exportate de 456,8 milioane de euro (dintre care 371 milioane de euro de produse agroalimentare), cu o cotă de piaţă de 6,8%. Luând în considerare doar ţările din Europa Centrală şi de Est, ca piaţă de desfacere a produselor italiene, România e depăşită doar de Polonia şi Rusia. România a exportat către Italia, pentru acelaşi tip de produse 740 milioane de euro, dintre care produse alimentare şi băuturi de 399,5 milioane de euro (în creştere cu 21,8%).</p>
      <p>Principalele produse alimentare italiene exportate către România în 2018 au fost: legume-fructe (58,7 milioane euro), produse alimentare diverse (48,6 milioane de euro), dulciuri (37,9 milioane de euro), carne şi produse din carne (37,8 milioane de euro), cafea (34,2 milioane de euro), lactate şi brânzeturi (29,3 milioane euro), conserve vegetale (22,8 milioane de euro), produse din peşte (21,0 milioane de euro), băuturi alcoolice (20,5 milioane de euro), paste făinoase (13,5 milioane euro) şi vinuri (13,2 milioane de euro),</p>
      <p>Principalele produse exportate de România către Italia în anul 2018 au fost: produse vegetale, cereale (188,8 milioane de euro), legume-fructe (61,1 milioane de euro), carne şi preparate din carne (49,1 milioane de euro), lactate şi brânzeturi (13,5 milioane de euro), dulciuri (11 milioane de euro), miere (9,8 milioane de euro), produse alimentare diverse (7,2 milioane de euro) şi orez (5,7 milioane de euro).</p>
      <footer>Conținutul acestui comunicat de presă este în întregime responsabilitatea autorului său. News.ro nu își asumă în niciun fel responsabilitatea pentru acuratețea informațiilor prezentate sau a modului de redactare a comunicatului.</footer>
    </article>
  </body>
</html>