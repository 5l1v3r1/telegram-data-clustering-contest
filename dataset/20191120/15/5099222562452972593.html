<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23503031-estonia-cere-rusiei-dea-inapoi-teritoriile-anexate.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T15:03:00+00:00"/>
    <meta property="og:title" content="Estonia cere Rusiei să-i dea înapoi teritoriile ”anexate”"/>
    <meta property="og:description" content="Estonia vrea ca Rusia să returneze teritoriile pe care le consideră anexate de Moscova, a spus președintele parlamentului de la Talin, potrivit Moscow Times."/>
  </head>
  <body>
    <article>
      <h1>Estonia cere Rusiei să-i dea înapoi teritoriile ”anexate”</h1>
      <address><time datetime="2019-11-20T15:03:00+00:00">20 Nov 2019, 15:03</time> by <a rel="author">G.S.</a></address>
      <p><b>Estonia vrea ca Rusia să returneze teritoriile pe care le consideră anexate de Moscova, a spus președintele parlamentului de la Talin, potrivit <a href="https://www.themoscowtimes.com/2019/11/20/estonia-demands-annexed-territory-back-from-russia-a68241">Moscow Times.<br/></a></b><br/>Estonia este singura țară membră NATO ce nu are un tratat de frontieră cu Rusia. Cele două țări se contrazic de multă vreme - ultimul conflict diplomatic având loc în această primăvară - în privința unui tratat din 1920 ce stabilea granița ruso-estoniană, tratat pe care Estonia îl consideră drept certificatul de naștere al țării, dar despre care rușii spun că este nul.<br/><br/>”Nu vrem niciun metru pătrat de teritoriu rus. Doar îl vrem pe al nostru înapoi. Rusia a anexat aproximativ 5% din teritoriul Estoniei”, a spus președintele parlamentului estonian, Henn Põlluaas. ”Anexarea teritoriilor estoniene nu este diferită de ocuparea și anexarea Crimeei”, a spus Põlluaas.<br/><br/>Liderul parlamentar a răspuns astfel după ce diplomatul rus Sergei Belyayev a declarat că Moscova va ratifica tratatul de frontieră doar dacă Estonia renunță la pretențiile teritoriale. Kremlinul a spus că declarațiile lui Põlluaas sunt inacceptabile.</p>
    </article>
  </body>
</html>