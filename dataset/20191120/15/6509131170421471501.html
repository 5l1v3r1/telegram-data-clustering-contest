<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321694/Expeditie-Oost-tien-jaar-Mammacafe-in-Hellendoorn"/>
    <meta property="og:site_name" content="RTV Oost"/>
    <meta property="article:published_time" content="2019-11-20T15:18:48+00:00"/>
    <meta property="og:title" content="Expeditie Oost: tien jaar Mammacafé in Hellendoorn"/>
    <meta property="og:description" content="Vandaag vieren aanstaande en jonge moeders uit de gemeente Hellendoorn het tienjarig bestaan van hun Mammacaf&amp;eacute;. Het caf&amp;eacute; is in 2009 opgericht om ervaringen uit te wisselen en andere jonge mama's te leren kennen."/>
  </head>
  <body>
    <article>
      <h1>Expeditie Oost: tien jaar Mammacafé in Hellendoorn</h1>
      <address>
        <time datetime="2019-11-20T15:18:48+00:00">20 Nov 2019, 15:18</time>
      </address>
      <slideshow>
        <figure>
          <img src="https://imgo.rgcdn.nl/d842267712334fe4953b062ae2e87807/opener/Moeders-vieren-tienjarig-bestaan-Mammacafe.jpg?v=sWRsZBEuQ9N2fd7vuESZTg2"/>
        </figure>
        <figure>
          <img src="https://imgo.rgcdn.nl/6ac377600cd94fd39458c5a867aa946c/opener/Het-mamacafe-in-Nijverdal-bestaat-10-jaar-Foto-RTV-Oost.jpg?v=SZ7QIXwVUb_tK57mRVgKqQ2"/>
        </figure>
        <figure>
          <img src="https://imgo.rgcdn.nl/6ac377600cd94fd39458c5a867aa946c/opener/Het-mamacafe-in-Nijverdal-bestaat-10-jaar-Foto-RTV-Oost.jpg?v=SZ7QIXwVUb_tK57mRVgKqQ2"/>
        </figure>
        <figcaption>Het mamacafé in Nijverdal bestaat 10 jaar (Foto: RTV Oost)</figcaption>
      </slideshow>
      <p>Vandaag vieren aanstaande en jonge moeders uit de gemeente Hellendoorn het tienjarig bestaan van hun Mammacafé. Het café is in 2009 opgericht om ervaringen uit te wisselen en andere jonge mama's te leren kennen.</p>
      <p>"Eigenlijk het feit dat we al tien jaar draaien", noemt organisator Riëlle Pruisscher als hoogtepunt. "Er komen in Twente steeds meer van dit soort cafés en dat onze opkomst nog steeds heel mooi hoog is, dat is fijn." <br/><br/>Pruisscher, zelf verloskundige, omschrijft het café als "vrijblijvend en laagdrempelig". Twee keer per maand kunnen mama's elkaar ontmoeten. Eens in Nijverdal en eens in Hellendoorn. "Moeders uit Nijverdal komen makkelijker hier bij Toi Toi, moeders uit Hellendoorn in café De Gezelligeit."<br/><br/>De dames snijden vandaag, naast de taart, ook diverse onderwerpen aan. "We hebben een lactatiekundige, fysiotherapeut, osteopaat, logopedist, van alles", somt de verloskundige op.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Expeditie+Oost%3a+tien+jaar+Mammacaf%C3%A9+in+Hellendoorn">06 - 57 03 33 33</a>.</aside>
    </article>
  </body>
</html>