<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_pripinili-viplatu-likarnyanih-i-dekretnih-prichini/939083"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T15:57:00+00:00"/>
    <meta property="og:title" content="Припинили виплату лікарняних і декретних: причини"/>
    <meta property="og:description" content="Українцям призупинили виплату лікарняних, допомоги по вагітності та пологах. Виплачувати гроші Фонд соціального страхування вимушено перестав 20 листопада. Це пов'язано із закінченням коштів, які передбачені бюджетом на 2019 рік. Щоб повністю виплатити матеріальну допомогу треба 13,573 ..."/>
  </head>
  <body>
    <article>
      <h1>Припинили виплату лікарняних і декретних: причини</h1>
      <address><time datetime="2019-11-20T15:57:00+00:00">20 Nov 2019, 15:57</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939083_w_300.jpg?v=0"/>
        <figcaption>Фонд соцстрахування не нараховує лікарняні та декретні, бо передбачені бюджетом кошти на 2019 рік закінчилися. Фото: Depositphotos</figcaption>
      </figure>
      <p>Українцям призупинили виплату лікарняних, допомоги по вагітності та пологах. Виплачувати гроші Фонд соціального страхування вимушено перестав 20 листопада.</p>
      <p>Це пов'язано із закінченням коштів, які передбачені бюджетом на 2019 рік. Щоб повністю виплатити матеріальну допомогу треба 13,573 млрд грн. Водночас маємо менше на 1,038 млрд грн, повідомила прес-служба Фонду соцстрахування.</p>
      <p>"Кошти на рахунках є, але з сьогоднішнього дня ми не маємо права їх перерахувати до внесення змін до бюджету на 2019 рік", – пояснив директор виконавчої дирекції Фонду <b>Євген Баженков</b>.</p>
      <p>За його словами, фактично виплати зупинили через бюрократичні причини.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_otrimati-likarnyanij-stane-prostishe-podrobici/935616"/>
      </related>
      <p>"Ведемо перемовини із Міністерством соцполітики. За погодженням із Міністерством фінансів Мінсоцполітики може подати проект внесення відповідних змін на затвердження Кабміну. Проект змін напрацьований. Щойно Кабінет міністрів прийме зміни, виплати буде відновлено", – наголосив Баженков.</p>
      <p>Додає, що бюджет Фонду на 2019 рік був штучно занижений по видаткам. Кошти на лікарняні і декретні було закладені на рівні 2018 року, без врахування зростання середньої зарплати.</p>
      <blockquote>В Україні на 27,2% зросла <a href="https://gazeta.ua/articles/economics/_ukrayincyam-zbilshili-likarnyani/935194">допомога під час лікарняного</a>. У середньому нараховують 274,75 грн у день. Розмір виплат залежить від тривалості страхового стажу та середньоденної заробітної плати працівника, повідомили у прес-службі Фонду соціального страхування.</blockquote>
    </article>
  </body>
</html>