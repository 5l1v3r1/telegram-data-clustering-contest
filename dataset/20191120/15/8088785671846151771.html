<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/guncel/trt-den-zarar-ediyor-haberlerine-iliskin-aciklama-h543836.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T15:59:51+00:00"/>
    <meta property="og:title" content="TRT'den 'Zarar Ediyor' Haberlerine İlişkin Açıklama"/>
    <meta property="og:description" content="' TRT zarar ediyor' haberlerine açıklama geldi. TRT tarafından yapılan açıklamada 'Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır' denildi."/>
  </head>
  <body>
    <article>
      <h1>TRT'den 'Zarar Ediyor' Haberlerine İlişkin Açıklama</h1>
      <address><time datetime="2019-11-20T15:59:51+00:00">20 Nov 2019, 15:59</time> by <a rel="author">KamuAjans</a></address>
      <p>
        <b>' TRT zarar ediyor' haberlerine açıklama geldi. TRT tarafından yapılan açıklamada 'Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır' denildi.</b>
      </p>
      <p>TRT tarafından yapılan açıklamada şu ifadelere yer verildi:</p>
      <p>"Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır.</p>
      <p>İlgili haberlerde kaynak gösterilen, '2018 Kamu İşletmeleri Raporu' incelendiğinde iddiaların tam aksine herhangi bir zararın söz konusu olmadığı açıkça görülmektedir.</p>
      <p>Hesap veren bir kurum olarak TRT, tüm faaliyetlerine ilişkin Sayıştay, TBMM'nin ilgili Komisyonları ve kendi iç mekanizmaları tarafından düzenli olarak denetlenmektedir.</p>
      <p>Bu çerçevede tekrar vurgulamak isteriz ki, bazı basın organlarında yer alan 'TRT'nin zarar ettiğine dair iddialar,' raporda yer alan verilerin çarpıtılmasından ibaret ve tamamen gerçek dışıdır."</p>
    </article>
  </body>
</html>