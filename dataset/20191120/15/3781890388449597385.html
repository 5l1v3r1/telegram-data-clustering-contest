<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742722"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T15:30:00+00:00"/>
    <meta property="og:title" content="'หมอวรงค์'ยื่นลาออกพ้นปชป. รอแถลงเหตุผล23พ.ย.นี้"/>
    <meta property="og:description" content="“หมอวรงค์”ยื่นหนังสือลาออกจาก”ประชาธิปัตย์”แล้ว เตรียมแถลงเหตุผล 23 พ.ย. ขณะที่”จุรินทร์”รับทราบ แต่ไม่ยับยั้ง"/>
  </head>
  <body>
    <article>
      <h1>'หมอวรงค์'ยื่นลาออกพ้นปชป. รอแถลงเหตุผล23พ.ย.นี้</h1>
      <address>
        <time datetime="2019-11-20T15:30:00+00:00">20 Nov 2019, 15:30</time>
      </address>
      <p>
        <b>“หมอวรงค์”ยื่นหนังสือลาออกจาก”ประชาธิปัตย์”แล้ว เตรียมแถลงเหตุผล 23 พ.ย. ขณะที่”จุรินทร์”รับทราบ แต่ไม่ยับยั้ง</b>
      </p>
      <p>เมื่อวันที่ 20 พ.ย. รายงานข่าวจากพรรคประชาธิปัตย์  แจ้งว่า นพ.วรงค์ เดชกิจวิกรม อดีต ส.ส.พิษณุโลก พรรคประชาธิปัตย์ และอดีตผู้สมัครชิงตำแหน่งหั​วหน้าพรรคประชาธิปัตย์ ได้เดินทางมายังที่​ทำการพรรคประชาธิปัตย์ เมื่อวันที่ 19 พ.ย.ที่ผ่านมา เพื่อยื่นหนังสือลาออกจากการเป็​นสมาชิกพรรคประชาธิปัตย์ โดยไม่ได้ระบุเหตุผลในการลาออก ทั้งนี้ ในวันดังกล่าว นพ.วรงค์มีสีหน้ายิ้มแย้​มสดใสตามปกติ <br/><br/>ขณะที่นายจุรินทร์ ลักษณวิศิษฏ์ หัวหน้าพรรค รับทราบการลาออกของ นพ.วรงค์แล้ว และไม่ได้ยับยั้งอะไร  โดยหลายเดือนก่อนหน้านี้เคยมี​กระแสข่าวภายในพรรคว่าจะมีอดี​ตส.ส.ชื่อดังในพื้นที่ภาคเหนื​อคนหนึ่งขอลาออก ซึ่งคนในพรรคบางส่วนคาดเดาว่​าอาจเป็นนพ.วรงค์  ขณะเดียวกัน นายจุรินทร์เคยโทรศัพท์ไปพูดคุ​ยกับ นพ.วรงค์ มาแล้วครั้งหนึ่ง ซึ่งคาดว่าน่าจะเป็นกระแสข่าวดั​งกล่าว  จนกระทั่ง นพ.วรงค์มายื่นใบลาออกในที่สุด ทั้งนี้ มีรายงานด้วยว่า นพ.วรงค์จะแถลงข่าวเรื่​องการลาออกจากพรรคประชาธิปัตย์ ในวันที่ 23 พ.ย.นี้  โดยไม่ได้ระบุสถานที่และเวลา<br/> </p>
    </article>
  </body>
</html>