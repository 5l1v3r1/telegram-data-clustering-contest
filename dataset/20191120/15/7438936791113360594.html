<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Horice-Chlumickova-naucna-stezka-dokoncena-Pobavi-i-pouci-604082"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T15:03:00+00:00"/>
    <meta property="og:title" content="Hořice: Chlumíčkova naučná stezka dokončena. Pobaví i poučí"/>
    <meta property="og:description" content="K 31. říjnu byla podle časového harmonogramu dokončena Chlumíčkova naučná stezka s pěti zastaveními."/>
  </head>
  <body>
    <article>
      <h1>Hořice: Chlumíčkova naučná stezka dokončena. Pobaví i poučí</h1>
      <address>
        <time datetime="2019-11-20T15:03:00+00:00">20 Nov 2019, 15:03</time>
      </address>
      <p>
        <b>K 31. říjnu byla podle časového harmonogramu dokončena Chlumíčkova naučná stezka s pěti zastaveními.</b>
      </p>
      <p>Vede od rozcestí poblíž lomu U Sv. Josefa až k dachovskému koupališti. Byla postavena podle návrhu Ing. arch. Martina Poura, zhotovení se zhostila firma Lesní svět (AWOCADO, s.r.o.) z Hradce Králové, která se na podobné projekty specializuje.<br/>V rámci první etapy bylo zřízeno pět stanovišť s různými herními prvky.</p>
      <h3>Dřevěný altán s posezením a naučnou tabulí</h3>
      <p>Dřevěný osmiboký altán na kamenném pískovcovém základě vyroste na křižovatce lesních cest u sochy sv. Josefa. Z místa se nabízejí ty nejkrásnější pohledy do údolí řeky Bystřice a rozcestí je ideální jako začátek či zakončení naučné stezky. Součástí stavby bude dřevěná plastika skřítka Chlumíčka, edukační cedule, dřevěný stojan na kola a odpadkový koš.</p>
      <h3>Broukoviště</h3>
      <p>Jedná se o uměle sestavený soubor kmenů, částí kmenů nebo masivních větví, které vytvoří základ niky pro organismy vázané na odumírající nebo tlející dřevo. Tento prvek může zároveň sloužit jako částečný herní prvek k pozorování brouků.</p>
      <h3>Věž poznání</h3>
      <p>Edukativní prvek s 48 otočnými tabulkami, na kterých je obrázek s přírodním motivem a z druhé strany jeho název.</p>
      <h3>Dendrofon</h3>
      <p>Konstrukce s devíti zavěšenými lamelami z tuzemských dřevin s jejich vyobrazením.</p>
      <h3>Otočné kolo</h3>
      <p>Stojan s otočným kolem, na kterém se přiřadí list a plod ke stromu.</p>
      <p>Pro děti budou připraveny i další herní prvky v podobě prohazovadla, doskočiště a kuličkolamu.</p>
      <p>Celková cena první etapy je 642 tisíc korun vč. DPH, z toho 500 tisíc korun bylo hrazeno z úspěšně získané dotace z programu Programu rozvoje venkova financovaného z Evropského zemědělského fondu pro rozvoj venkova. V současné době byla podána žádost na druhou etapu v podobné finanční výši, která bude realizována příští rok a doplní na stezce další naučná a herní zastavení.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Horice-Stoleta-keramicka-vyroba-byla-ukoncena-601705"/>
        <a href="https://www.parlamentnilisty.cz/politika/obce-volicum/Horice-Stavba-haly-na-autobusovem-nadrazi-dostava-prvni-kontury-600610"/>
        <a href="https://www.parlamentnilisty.cz/politika/obce-volicum/Horice-Ani-o-prazdninach-se-v-DK-Koruna-nezahali-591286"/>
        <a href="https://www.parlamentnilisty.cz/politika/obce-volicum/Horice-Na-Horicku-byla-nalezena-vzacna-zdobena-sekera-z-obdobi-Velke-Moravy-590734"/>
      </related>
    </article>
  </body>
</html>