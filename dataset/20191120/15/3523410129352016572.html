<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640993/%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%A8%D8%A7%D9%86%DA%A9%D9%87%D8%A7-%D9%88-%D9%85%D8%B1%D8%A7%DA%A9%D8%B2-%D8%A2%D9%85%D9%88%D8%B2%D8%B4%DB%8C-%D8%AF%D8%B1-%D9%84%D8%A8%D9%86%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:42:00+00:00"/>
    <meta property="og:title" content="بازگشایی بانکها و مراکز آموزشی در لبنان"/>
    <meta property="og:description" content="منابع لبنانی از بازگشایی مدارس و دانشگاهها در این کشور و نیز باز بودن بانکها و فعالیت عادی در این کشور خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/640993/%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%A8%D8%A7%D9%86%DA%A9%D9%87%D8%A7-%D9%88-%D9%85%D8%B1%D8%A7%DA%A9%D8%B2-%D8%A2%D9%85%D9%88%D8%B2%D8%B4%DB%8C-%D8%AF%D8%B1-%D9%84%D8%A8%D9%86%D8%A7%D9%86">بازگشایی بانکها و مراکز آموزشی در لبنان</a>
      </h1>
      <h2>منابع لبنانی از بازگشایی مدارس و دانشگاهها در این کشور و نیز باز بودن بانکها و فعالیت عادی در این کشور خبر دادند.</h2>
      <address><time datetime="2019-11-20T15:42:00+00:00">20 Nov 2019, 15:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، منابع لبنانی از باز بودن<b> بانکها</b> در همه <b>مناطق لبنان</b> خبر دادند.</p>
      <p>این منابع همچنین به بازگشایی دانشگاه و مدارس در این کشور اشاره کردند.</p>
      <p>این در حالی است که رای الیوم از ادامه اعتراضات لبنانی هایی که خواهان تشکیل دولت نجات و بهبود اوضاع اقتصادی بد در این کشور هستند خبر داد و گزارش داد: معترضان اتوبانی که طرابلس به المنیه و عکار در شمال لبنان را متصل می کنند را با لاستیک و موانع آهنین بسته اند. همچنین صبح امروز جاده حلبا در شمال لبنان با لاستیک و موانع آهنی بسته شده اند و فقط به خودروهای نظامی و صلیب سرخ و موارد ضروری اجازه عبور داده می شود.</p>
      <p>خواسته معترضان دولت تکنوکرات و برگزاری انتخابات زودهنگام پارلمانی و کاهش سن رای دادن به ۱۸ سال و بهبود اوضاع اقتصادی و بازگشت اموال چپاول شده و مجازات مفسدان است. سعد حریری نخست وزیر دولت پیشبرد امور لبنان در ۲۹ اکتبر گذشته در سیزدهمین روز از اعتراضات استعفا کرد. میشل عون رئیس جمهور لبنان سرگرم رایزنی های مربوطه برای تسهیل تشکیل دولت لبنان است.</p>
    </article>
  </body>
</html>