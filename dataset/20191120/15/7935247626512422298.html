<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cavusogludan-ap-baskani-sassoliye-tepki-215706h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T15:00:40+00:00"/>
    <meta property="og:title" content="Çavuşoğlu'dan AP Başkanı Sassoli'ye tepki"/>
    <meta property="og:description" content="Dışişleri Bakanı Çavuşoğlu bugün görüştüğü AP Başkanı Sassoli'ye tepki gösterdi. Çavuşoğlu, &quot;Yüzüme karşı dile getiremediği hususları gerçekmiş gibi paylaştı, hicap duyuyorum&quot; dedi."/>
  </head>
  <body>
    <article>
      <h1>Çavuşoğlu'dan AP Başkanı Sassoli'ye tepki</h1>
      <h2>Dışişleri Bakanı Çavuşoğlu bugün görüştüğü AP Başkanı Sassoli'ye tepki gösterdi. Çavuşoğlu, "Yüzüme karşı dile getiremediği hususları gerçekmiş gibi paylaştı, hicap duyuyorum" dedi.</h2>
      <address>
        <time datetime="2019-11-20T15:00:40+00:00">20 Nov 2019, 15:00</time>
      </address>
      <p>Dışişleri Bakanı Mevlüt Çavuşoğlu, Avrupa Parlamentosu (AP) Başkanı David Sassoli ile görüştü.</p>
      <p>Bakan Çavuşoğlu görüşmenin ardından Sassoli'nin yaptığı açıklamalara tepki gösterdi. Dışişleri Bakanı, "Yüzüme karşı dile getiremediği hususları gerçekmiş gibi paylaştı, hicap duyuyorum" açıklamasını yaptı.</p>
      <p>
        <b>SASSOLİ'NİN TEPKİ ÇEKEN AÇIKLAMALARI</b>
      </p>
      <p>AP Başkanı Sassoli, Çavuşoğlu'yla yaptığı görüşmenin ardından Twitter'dan açıklamalarda bulundu. Sassoli şu ifadeleri kullandı: </p>
      <p>Türkiye Dışişleri Bakanı Mevlüt Çavuşoğlu'yla yaptığım görüşmede Suriye'nin kuzeyine yapılan askeri müdahaleye AB'nin yaptığı kınamayı tekrarladım. Bölgedeki düzeni ve güvenliği sarsan bu harekat uluslararası hukukuk kabul edilemez biçimde bir ihlalidir. Mülteci krizinin AB üzerinde bir politik kazanç aracı olarak kullanılmasının kabul edilemez olduğuna değindim. Türkiye'nin Doğu Akdeniz'de gerçekleştirdiği illegal sondaj çalışmalarını da gündeme getirdim. Kıbrıs'la birlik halindeyiz.</p>
      <p>
        <b>ÇAVUŞOĞLU - SASSOLİ GÖRÜŞMESİ</b>
      </p>
      <p>NATO Dışişleri Bakanları Toplantısı'na katılmak üzere Belçika'nın başkenti Brüksel'de bulunan Çavuşoğlu, AP binasında Sassoli ile bir araya geldi.</p>
      <p>Bakan Çavuşoğlu, görüşmeye ilişkin sosyal medya hesabından yaptığı paylaşımda, "Brüksel'de Avrupa Parlamentosu Başkanı David Maria Sassoli'yle samimi ve yapıcı bir görüşme gerçekleştirdim." ifadesini kullandı.</p>
      <p>Görüşme, görüntü alınmasının ardından basına kapalı gerçekleşti.</p>
    </article>
  </body>
</html>