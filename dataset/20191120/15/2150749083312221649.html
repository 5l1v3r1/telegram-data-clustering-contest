<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/virtualna-partiya-z-chornimi-zarplatami-u-sluzi-narodu-nemaye-zhodnogo-ofitsiynogo-pratsivnika/"/>
    <meta property="og:site_name" content="Прямий"/>
    <meta property="article:published_time" content="2019-11-20T15:57:00+00:00"/>
    <meta property="og:title" content="Віртуальна партія з &quot;чорними&quot; зарплатами: у &quot;Слузі народу&quot; немає жодного офіційного працівника"/>
    <meta property="og:description" content="Відповідно до звіту партії &quot;Слуга народу&quot; про майно, доходи, витрати і зобов'язання фінансового характеру, в політичній партії офіційно не працює жодної"/>
  </head>
  <body>
    <article>
      <h1>Віртуальна партія з "чорними" зарплатами: у "Слузі народу" немає жодного офіційного працівника</h1>
      <address>
        <time datetime="2019-11-20T15:57:00+00:00">20 Nov 2019, 15:57</time>
      </address>
      <p>
        <b>Відповідно до звіту партії "Слуга народу" про майно, доходи, витрати і зобов'язання фінансового характеру, в політичній партії офіційно не працює жодної особи.</b>
      </p>
      <p>Про це повідомляє <a href="http://www.cvu.org.ua/nodes/view/type:news/slug:kvu-u-sluzi-narodu-ofitsiino-ne-pratsiuie-zhodnoi-osoby">Комітет виборців України</a> грунтуючись на аналізі фінансового звіту партії. Станом на середину листопада політичні партії мали подати звіти за ІІІ квартал 2019 року, що включає період із липня до вересня.</p>
      <p>Так, у графі "працівники складу апарату партії" вказано цифру 0. Для порівняння: у ВО "Батьківщина" офіційно працює 73 особи, в "Європейській Солідарності" – 46 осіб, в "Голосу" – 3, у Радикальній партії Олега Ляшка – 20, у "Самопомочі" – 264, в "Українській стратегії Гройсмана" - 3.</p>
      <p>Також "Слуга народу" не витрачала офіційно коштів на заробітну плату. Всього за період липня-вересня партія витратила 240 мільйонів гривнь, із них 0 грн. – на заробітну плату.</p>
      <p>Крім цього у "Слузі народу" не зареєстровано жодного місцевого осередку зі статусом юридичної особи.</p>
      <p>"Складно уявити парламентську політичну партію, в якій би працювали особи виключно на волонтерських засадах. Зокрема, партію, в якої немає оплачуваного на постійній основі бухгалтера, охорони, секретаря, працівників прес-служби та оргвідділу. Багаторічна практика вказує, що такі партії можуть здійснювати тіньову оплату праці – "в конвертах", - заявив голова КВУ Олексій Кошель.</p>
      <p>Кошель зазначив, що схожа ситуація із місцевими осередками партій, які не мають статусу юридичних осіб.</p>
      <p>"Закон "Про політичні партії в Україні" дозволяє існування місцевих організацій без такого статусу, однак, на думку КВУ, це свідчить про централізований характер управління та може бути спробою тінізації партійного життя. Зокрема, такі місцеві організації не здатні проводити повноцінну фінансову та господарську діяльність через відсутність рахунків у банках. Однак це також полегшує життя партіям, які не зобов’язати звітувати про діяльність осередків без статусу юросіб перед НАЗК", - заявив голова КВУ.</p>
      <p>Відповідно до даних Реєстру політичних партій, "Слугу народу" було офіційно зареєстровано 31 березня 2016 року.</p>
      <p>
        <a href="https://prm.ua/titanik-trisnuv-sotsmerezhi-pro-ostanni-podiyi-u-fraktsiyi-sluga-narodu/">"ТИТАНІК ТРІСНУВ": СОЦМЕРЕЖІ ПРО ОСТАННІ ПОДІЇ У ФРАКЦІЇ "СЛУГА НАРОДУ"</a>
      </p>
      <p>Читайте також: <a href="https://prm.ua/tse-ne-ostannye-viklyuchennya-zi-slugi-narodu-magda-pro-skorohod-ta-polyakova/">Це не останнє виключення зі "Слуги народу" – Магда про Скороход та Полякова</a>,</p>
      <p><a href="https://prm.ua/viklyuchennya-polyakova-ta-skorohod-pidtverdilo-nayavnist-politichnih-represiy-ukolov/">Виключення Полякова та Скороход підтвердило наявність політичних репресій – Уколов</a>,</p>
      <related>
        <h4>Схожі новини</h4>
        <a href="https://prm.ua/zmina-po-batkovi-u-pasporti-slugi-narodu-zareyestruvali-noviy-zakonoproyekt/"/>
        <a href="https://prm.ua/vlada-robit-shou-shhob-vidvolikti-vid-provaliv-gerasimov-pro-zvinuvachennya-na-adresu-poroshenka/"/>
        <a href="https://prm.ua/brigada-95-vidchuvaye-sebe-volodaryami-krayini-goncharenko-pro-istoriyu-z-audiozapisom-slug-narodu/"/>
      </related>
    </article>
  </body>
</html>