<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/393045.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T15:33:27+00:00"/>
    <meta property="og:title" content="Comune Montemare: il Referendum si può fare"/>
    <meta property="og:description" content="Respinto il ricorso presentato dal Comune di Messina."/>
  </head>
  <body>
    <article>
      <h1>Comune Montemare: il Referendum si può fare</h1>
      <address><time datetime="2019-11-20T15:33:27+00:00">20 Nov 2019, 15:33</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>Respinto il ricorso presentato dal Comune di Messina.</i>
      </p>
      <p>Via libera al Referendum per la costituzione del Comune Montemare. L’ufficio legale della presidenza della Regione ha infatti <b>respinto il ricorso</b> presentato nei mesi scorsi dall’amministrazione <b>De Luca <a href="https://www.tempostretto.it/news/secessione-comune-montemare-stop-regione-referendum-dopo-ricorso-de-luca.html">per fermare</a></b> il referendum.</p>
      <h3>La parola al Cga</h3>
      <p>Il parere della Regione “Per quanto sopra esposto, si è dell’avviso che il ricorso appaia infondato e vada, quindi, respinto”, è stato trasmesso al <b>Cga che dovrà mettere la parola fine alla querelle</b>. Non è il giudizio definitivo ma è difficile che i giudici amministrativi si discostino dalla posizione della Presidenza della Regione in materia.</p>
      <h3>Esulta il Comitato Montemare</h3>
      <p>“<i>Questo parere di fatto <b>dà ragione al Comitato Montemare Comune</b> ed a tutti gli<b><a href="https://www.tempostretto.it/news/dopo-stop-montemare-comitato-promotore-non-arrende-referendum-far.html"> sforzi finora</a></b> sostenuti- scrivono i componenti del Comitato- sia sul territorio che in sede giudiziaria, del quale il CGA dovrà tenere conto, e che certamente farà proprio nel giudizio definitivo sul ricorso. <b>Il progetto Montemare</b> per la creazione del nuovo comune è valido e sostenibile in tutti i suoi aspetti. <b>La stessa Regione Siciliana</b> ha stabilito questo con ben due istruttorie concluse positivamente sulla questione, concedendo infine il <b>referendum che si sarebbe dovuto svolgere lo scorso 16 dicembre</b>. Solo un tardivo ed inopportuno intervento di chiara matrice politica ha creato l’attuale forzata sospensione del referendum, già fissato, a meno di venti giorni dal voto, ma è solo una temporanea sospensione dei termini… Il Referendum si farà!”</i></p>
      <p>La data del referendum infatti era stata indicata nel 16 dicembre 2018 ma l’intervento di De Luca aveva bloccato l’iter. Adesso si dovrà attendere la sentenza ufficiale del Cga prima di riattivare il percorso.</p>
      <h4>Articoli correlati</h4>
    </article>
  </body>
</html>