<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/finance/nomos-katseli-paratasi-4-minon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T15:24:26+00:00"/>
    <meta property="og:title" content="Νόμος Κατσέλη : Παράταση 4 μηνών"/>
    <meta property="og:description" content="Η έκθεση προβλέπει επίτευξη δημοσιονομικών στόχων,"/>
  </head>
  <body>
    <article>
      <h1>Νόμος Κατσέλη : Παράταση 4 μηνών</h1>
      <h2>Η έκθεση προβλέπει επίτευξη δημοσιονομικών στόχων,</h2>
      <address><time datetime="2019-11-20T15:24:26+00:00">20 Nov 2019, 15:24</time> by <a rel="author">ΤοΒΗΜΑ Team</a></address>
      <p>Η Ευρωπαϊκή Επιτροπή δημοσίευσε σήμερα την 4η Έκθεση Ενισχυμένης Εποπτείας για την Ελλάδα στο πλαίσιο της ενισχυμένης εποπτείας που ισχύει από τον Αύγουστο του 2018.</p>
      <p>Οπως δήλωσε ο υπουργός Οικονομικών Χρήστος Σταικούρας «η Έκθεση εκφράζει τη θετική αξιολόγηση της Ευρωπαϊκής Επιτροπής για την πορεία της ελληνικής οικονομίας, επικροτεί τις ενέργειες για να απλοποιήσει τις διαδικασίες για την προστασία της πρώτης κατοικίας, προκειμένου περισσότεροι ιδιοκτήτες να ενταχθούν στη σχετική ρύθμιση και επιπροσθέτως, παρατείνει το υφιστάμενο πλαίσιο προστασίας της πρώτης κατοικίας για ακόμη τέσσερις μήνες, από το τέλος τους έτους που προβλεπόταν από την προηγούμενη Κυβέρνηση.<br/>Χαρακτηρίζεται δε ως η θετικότερη από τις μέχρι σήμερα τέσσερις εκθέσεις που έχουν εκπονηθεί».</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Η έκθεση προβλέπει επίτευξη δημοσιονομικών στόχων, με βελτίωση της ποιότητας των δημοσίων οικονομικών, αποτέλεσμα της στοχευμένης μείωσης φορολογικών συντελεστών από την Κυβέρνηση.<br/>Εκτιμά για το 2019, παρά τη χαμηλή επίδοση του πρώτου εξαμήνου, ικανοποιητικό ρυθμό οικονομικής μεγέθυνσης και ακόμη υψηλότερο ρυθμό ανάπτυξης για το 2020, που προβλέπεται να είναι διπλάσιος σε σχέση με το μέσο όρο της Ευρωζώνης.</p>
      <p>Προβλέπει επίσης σημαντική μείωση της ανεργίας.</p>
      <p>Η Ευρωπαϊκή Επιτροπή χαιρετίζει τις πρωτοβουλίες, που έχει αναλάβει η Κυβέρνηση στους πρώτους μήνες διακυβέρνησής της.</p>
      <p>Η Κυβέρνηση δια του επιτελείου του Υπουργείου Οικονομικών:<br/>– Κάλυψε το σημαντικό δημοσιονομικό κενό για το 2019 που είχε αφήσει «παρακαταθήκη» η προηγούμενη Κυβέρνηση.<br/>– Συμφώνησε με τους θεσμούς για το δημοσιονομικό αποτέλεσμα του 2020.<br/>– Προχώρησε σε γενναία μείωση του ΕΝΦΙΑ, η οποία είναι μεγαλύτερη για τα χαμηλά και μεσαία εισοδηματικά στρώματα.<br/>– Βελτίωσε σημαντικά το πλαίσιο ρυθμίσεων οφειλών των ιδιωτών προς την εφορία, με αποτέλεσμα, τελικά, περίπου 600.000 πολίτες να αξιοποιούν τη ρύθμιση.<br/>–<br/>– Κατήργησε τους κεφαλαιακούς περιορισμούς, που είχαν επιβληθεί το 2015, μετά την ανεύθυνη διαπραγμάτευση της τότε Κυβέρνησης.<br/>– Προχώρησε εμβληματικά έργα που είχαν τελματώσει, όπως είναι το Ελληνικό.<br/>– Προώθησε αποκρατικοποιήσεις, που επί μακρόν «σέρνονταν», όπως είναι η πώληση του 30% του Διεθνούς Αερολιμένα Αθηνών.<br/>– Προχώρησε στην αποπληρωμή του ακριβού τμήματος των δανείων του ΔΝΤ.<br/>– Δρομολόγησε σχέδιο συστημικής αντιμετώπισης του υψηλού αποθέματος «κόκκινων δανείων» στα χαρτοφυλάκια των τραπεζών.<br/>– Νομοθέτησε ένα συνεκτικό και αποτελεσματικό νομοθετικό πλαίσιο για την αγορά τυχερών παιγνίων μέσω διαδικτύου.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/05/society/proti-katoikia-oi-rythmiseis-dieykolynsis-ta-kinitra/"/>
        <a href="https://www.tovima.gr/2019/11/01/finance/yperxreomena-noikokyria-anoigei-simera-i-platfrorma-gia-ton-elegxo-ton-aitiseon/"/>
        <a href="https://www.tovima.gr/2019/10/21/opinions/to-fiasko-me-ta-kokkina-stegastika/"/>
        <a href="https://www.tovima.gr/2019/09/23/vimatv/l-katseli-sto-one-channel-xairomai-pou-o-nomos-mou-prostateyse-spitia/"/>
        <a href="https://www.tovima.gr/2019/08/28/finance/prosklisi-kalantoni-se-35-000-daneioliptes-gia-tin-a-katoikia/"/>
        <a href="https://www.tovima.gr/2019/08/20/finance/nomos-katseli-eksoseis-ekspres-ton-stratigikon-kakopliroton/"/>
        <a href="https://www.tovima.gr/2019/07/17/politics/poioi-einai-oi-24-neoi-genikoi-grammateis-ton-ypourgeion-tis-kyvernisis-mitsotaki-onomata/"/>
        <a href="https://www.tovima.gr/2019/07/02/finance/aade-analytikos-odigos-me-paradeigmata-gia-tin-prostasia-tis-a-katoikias/"/>
      </related>
    </article>
  </body>
</html>