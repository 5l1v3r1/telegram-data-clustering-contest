<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919321/%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D8%AF%D8%B1-%D8%B3%D8%A7%DB%8C%D9%87-%D8%A8%D8%B5%DB%8C%D8%B1%D8%AA-%D9%85%D8%B1%D8%AF%D9%85-%D8%AE%D9%86%D8%AB%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T15:51:02+00:00"/>
    <meta property="og:title" content="توطئه‌های دشمنان در سایه بصیرت مردم خنثی می‌شود"/>
    <meta property="og:description" content="ایسنا/کرمانشاه نماینده ولی فقیه در استان و امام جمعه کرمانشاه گفت: تمامی توطئه‌های دشمنان نظام در سایه بصیرت مردم نقش بر آب شد."/>
  </head>
  <body>
    <article>
      <h6 class="kicker">امام جمعه کرمانشاه:</h6>
      <h1>توطئه‌های دشمنان در سایه بصیرت مردم خنثی می‌شود</h1>
      <address>
        <time datetime="2019-11-20T15:51:02+00:00">20 Nov 2019, 15:51</time>
      </address>
      <p>ایسنا/کرمانشاه نماینده ولی فقیه در استان و امام جمعه کرمانشاه گفت: تمامی توطئه‌های دشمنان نظام در سایه بصیرت مردم نقش بر آب شد.</p>
      <p> آیت الله "مصطفی علماء" در جلسه ستاد شورای هماهنگی تبلیغات اسلامی که با حضور معاون سیاسی امنیتی استانداری، فرماندهان سپاه، ارتش و نیروی انتظامی و مدیران کل دستگاه‌های اجرایی استان برگزار شد، گفت: مردم ما مردم بصیری هستند و حساب اشرار و اغتشاشگران از مردم جدا است.</p>
      <p>امام جمعه کرمانشاه با اشاره به حضور به موقع مردم در محکومیت اغتشاشگران افزود: بحمدالله قضایا خیلی خوب و به موقع کنترل و مدیریت شد، لذا بایسته است از هماهنگی خوب بین مردم و مسؤولین قدردانی کرد.</p>
      <p>آیت الله علماء تاکید کرد: رهبر معظم انقلاب اسلامی همواره آحاد مردم و مسؤولین را به بصیرت افزایی دعوت می کنند و باید همه مسئولین و دولتمردان در همه ادوار انقلاب، مو به مو فرمایشات رهبری را اجرا کنند.</p>
      <p>امام جمعه کرمانشاه تصریح کرد: باید به فرزندانمان همواره طریق صحیح و درست زندگی را بیاموزیم و گونه ای آ ها را تربیت نماییم که کسانی نتوانند از احساسات پاک آنها سوء استفاده کنند.</p>
      <p>آیت الله علماء رمز موفقیت و سرافرازی در تمامی برهه های حساس انقلاب را اتکا به  خدا و نگاه به داخل دانست و خاطر نشان ساخت: هر چقدر بتوانیم به استعدادهای کشور و بستر های موفقیت در داخل بیاندیشیم، استکبار جهانی را از خود نا امید ساخته‌ایم.</p>
      <p>انتهای پیام</p>
    </article>
  </body>
</html>