<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/treviso-con-la-moto-contro-un-camioncino-mentre-va-a-scuola-nicolo-muore-a-17-anni/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T15:04:50+00:00"/>
    <meta property="og:title" content="Treviso, con la moto contro un camioncino mentre va a scuola: Nicolò muore a 17 anni"/>
    <meta property="og:description" content="Lutto a Treviso: Nicolò Di Giacomo, studente 17enne dell'Itis Planck, è morto dopo un giorno di agonia in seguito ad un incidente di cui è rimasto vittima lunedì mattina mentre andava a scuola. Era in sella alla sua moto da cross quando, per cause in via di accertamento, si è schiantato contro un camioncino. Firmato il nullaosta per l'espianto e la donazione degli organi."/>
  </head>
  <body>
    <article>
      <h1>Treviso, con la moto contro un camioncino mentre va a scuola: Nicolò muore a 17 anni</h1>
      <h2>Lutto a Treviso: Nicolò Di Giacomo, studente 17enne dell’Itis Planck, è morto dopo un giorno di agonia in seguito ad un incidente di cui è rimasto vittima lunedì mattina mentre andava a scuola. Era in sella alla sua moto da cross quando, per cause in via di accertamento, si è schiantato contro un camioncino. Firmato il nullaosta per l’espianto e la donazione degli organi.</h2>
      <address><time datetime="2019-11-20T15:04:50+00:00">20 Nov 2019, 15:04</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Lutto a <b>Treviso</b> per la morte a soli 17 anni di <b>Nicolò Di Giacomo</b>. Il ragazzo, originario di Casale sul Sile, era rimasto vittima di un <b>incidente</b> stradale lunedì mattina, 19 novembre, ed è deceduto poco più di 24 ore dopo a causa delle gravi lesioni riportate. Nicolò stava percorrendo <b>viale Felissent</b> a Villorba quando in sella alla sua moto da cross è andato a schiantarsi contro un <b>camioncino</b>, cadendo rovinosamente sull'asfalto nei pressi dell'ippodromo, per cause che sono ancora in via di accertamento da parte delle forze del'ordine che ne stanno ricostruendo la <b>dinamica</b>. Trasferito d'urgenza all'ospedale Ca' Foncello, le sue condizioni sono apparse subito critiche.</p>
      <p>E' stato ricoverato nel reparto di <b>terapia intensiva</b>, dove è stato anche <b>intubato</b> e tenuto in vita attraverso le macchine, però dopo qualche ora il suo cuore ha smesso di battere. Così, dopo aver tentato il possibile per salvarlo, i medici ne hanno dovuto dichiarare la morte cerebrale. Il 17enne frequentava il quarto anno dell’Itis Planck, dove si stava recando quando è avvenuto l'incidente. Oltre ai genitori lascia un fratello ed una sorella. "Ora in silenzio rispettiamo il dolore di questa famiglia colpita da una tragedia immane", è stato il commento del<b> sindaco Stefano Giuliato</b>, portando il suo cordoglio alla famiglia, da poco trasferitasi da Preganziol. I genitori hanno firmato il nullaosta per l'espianto e la donazione degli organi.</p>
    </article>
  </body>
</html>