<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2406898,A-Adamczyk-Polska-musi-dysponowac-nowoczesnym-transportem-kolejowym"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T15:50:00+00:00"/>
    <meta property="og:title" content="A. Adamczyk: Polska musi dysponować nowoczesnym transportem kolejowym"/>
    <meta property="og:description" content="- Kolej to najbardziej przyjazny środowisku środek transportu, a do 2023 roku zostanie przebudowanych w sumie około 9 tys. kilometrów szlaków kolejowych - powiedział gość Polskiego Radia24, minister infrastruktury Andrzej Adamczyk."/>
  </head>
  <body>
    <article>
      <h1>A. Adamczyk: Polska musi dysponować nowoczesnym transportem kolejowym</h1>
      <address>
        <time datetime="2019-11-20T15:50:00+00:00">20 Nov 2019, 15:50</time>
      </address>
      <p>
        <b>- Kolej to najbardziej przyjazny środowisku środek transportu, a do 2023 roku zostanie przebudowanych w sumie około 9 tys. kilometrów szlaków kolejowych - powiedział gość Polskiego Radia24, minister infrastruktury Andrzej Adamczyk.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/e488d081-e287-4b68-a38d-9f9a402b3b47.mp3"/>
          </figure>
          <p>O wyzwaniach stojących przed polską koleją - mówił w Polskim Radiu24, minister infrastruktury Andrzej Adamczyk (Małgorzata Raczyńska)</p>
        </li>
      </ul>
      <p>- Polska gospodarka musi dysponować nowoczesnym transportem kolejowym. Oznacza to bezpieczne i o dużej przepustowości szlaki kolejowe oraz nowoczesny tabor kolejowy - mówił Andrzej Adamczyk, z którym w PR24 rozmawiała Małgorzata Raczyńska. </p>
      <p>
        <b>
          <a href="https://www.polskieradio24.pl/42/273/Artykul/2250921,Do-konca-2030-r-glowne-szlaki-kolejowe-wyposazone-w-niezbedna-infrastrukture">&gt;&gt;&gt;[CZYTAJ WIĘCEJ] Do końca 2030 r. główne szlaki kolejowe wyposażone w niezbędną infrastrukturę</a>
        </b>
      </p>
      <figure>
        <iframe data-src="https://twitter.com/SzHuptys/status/1197157130559729665?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Minister dodał, że zacofanie polskiej kolei wynika z tego, że od początku lat 90. oszczędzano na wydatkach związanych z jej utrzymaniem.</p>
      <figure>
        <iframe data-src="https://twitter.com/PolskieRadio24/status/1197155931961868290?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Andrzej Adamczyk powiedział, że obecnie przebudowywane są polskie szlaki kolejowe w ramach "Krajowego Programu Kolejowego", a 9 tys. kilometrów kolejowych torów "zostanie zbudowana jakby od nowa", tak aby pociągi towarowe mogły uzyskać średnią europejską prędkość, czyli 45 km/h. Obecnie na polskiej kolei, jeśli chodzi o przewóz towarów, wynosi ona 23 km/h.</p>
      <p>
        <b>
          <a href="https://polskieradio24.pl/42/259/Artykul/2192529,Andrzej-Adamczyk-inwestycje-w-infrastrukture-kolejowa-PKP-za-100-mld-zl">&gt;&gt;&gt;[CZYTAJ WIĘCEJ] Andrzej Adamczyk: inwestycje w infrastrukturę kolejową PKP za 100 mld zł</a>
        </b>
      </p>
      <figure>
        <iframe data-src="https://twitter.com/SzHuptys/status/1197156416731172864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak poinformował gość PR24 - inwestycje na przebudowę polskich kolei wyniosą w ostatnich 4 latach 75 mld złotych, z czego już zrealizowano inwestycje za 55 mld złotych. Środki te - kontynuował - pozwalają realizować przebudowę takich szlaków jak: Warszawa-Lublin, Kraków-Katowice, Trzebinia-Oświęcim i wielu innych.</p>
      <p>Według Andrzeja Adamczyka - polska kolej będzie w pełni konkurencyjna z kolejami europejskimi w roku 2023.</p>
      <p>PR24, akg</p>
      <related>
        <a href="https://www.polskieradio.pl/42/259/Artykul/2192529,Andrzej-Adamczyk-inwestycje-w-infrastrukture-kolejowa-PKP-za-100-mld-zl"/>
      </related>
      <related>
        <a href="https://www.polskieradio.pl/130/6257/Artykul/2215367,Wiceminister-infrastruktury-modernizujemy-tabor-i-poprawiamy-infrastrukture-kolejowa"/>
      </related>
      <related>
        <a href="https://www.polskieradio.pl/42/273/Artykul/2250921,Do-konca-2030-r-glowne-szlaki-kolejowe-wyposazone-w-niezbedna-infrastrukture"/>
      </related>
      <related>
        <a href="https://www.polskieradio.pl/42/273/Artykul/2375891,CPK-budowa-drog-rozwoj-kolei-Cztery-lata-inwestycji-rzadu-w-infrastrukture"/>
      </related>
    </article>
  </body>
</html>