<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/cok-paylasilan-sigara-videosu-20111946.html"/>
    <meta property="og:site_name" content="OdaTV"/>
    <meta property="article:published_time" content="2019-11-20T15:43:00+00:00"/>
    <meta property="og:title" content="Çok paylaşılan &quot;sigara&quot; videosu"/>
    <meta property="og:description" content="Çin’de organ nakli yapan bir cerrahın, 30 yıldır sigara içen bir kişinin akciğerlerini gösterdiği video viral oldu."/>
  </head>
  <body>
    <article>
      <h1>Çok paylaşılan "sigara" videosu</h1>
      <h2>Çin’de organ nakli yapan bir cerrahın, 30 yıldır sigara içen bir kişinin akciğerlerini gösterdiği video viral oldu.</h2>
      <address>
        <time datetime="2019-11-20T15:43:00+00:00">20 Nov 2019, 15:43</time>
      </address>
      <p>Çin’in Jiangsu vilayetindeki Wuxi Halk Hastanesi’nde organ nakli ekibinin başındaki cerrah Chen Jingyu ve ekibinin paylaştığı görüntüler, Çin sosyal medyasında 25 milyondan fazla izlendi.</p>
      <p>Görüntülerde 52 yaşında hayatını kaybeden ve 30 yıldır her gün bir paket sigara içen yetişkin bir erkeğin akciğerleri görünüyor.</p>
      <p>Sağlıklı bir pembe olması gerekirken siyaha dönen akciğerlerde, kireçlenme, büllöz akciğer hastalığı ve akciğer ampiyami olduğu görülüyor.</p>
      <figure>
        <a href="https://odatv.com/vid_video.php?id=8H1GC">
          <img src="https://odatv.com/images2/2019_11/2019_11_20/cig-izle(1).jpg"/>
        </a>
      </figure>
      <p>
        <b>ORGAN BAĞIŞI KABUL EDİLMEDİ</b>
      </p>
      <p>Independent Türkçe’nin Russia Today’in (RT) haberinden aktardığına göre, Ölen kişinin organlarını bağışlamak istediği ancak müdahaleyi yapan ekibin akciğerlerin durumunu gördükten sonra organın bağış için uygun olmadığına karar verdiği açıklandı.</p>
      <p>Aynı zamanda hastanenin başkan yardımcısı olan Doktor Chen'in paylaştığı görüntüler Çin sosyal medyasında <b>“Sigarayı bırakın”</b> etiketiyle viral oldu.</p>
      <p>Görüntülerin 25 milyondan fazla izlendiği belirtildi.</p>
      <p>Paylaşımına<b> "Hala sigara içmeye cesaretiniz var mı?"</b> notunu ekleyen Chen <b>"Ülkedeki sigara içen çok sayıda kişinin ciğerleri böyle. Ekibimiz bu akciğerlerin bağışlanmasını reddetti. Sıkı içiciyseniz ölümünüzden sonra bağışlamak da isteseniz akciğerleriniz kabul edilmeyebilir"</b> ifadelerini kullandı. </p>
      <p>Chen <b>"Hastanın ölümünden önce tomografisi çekilmemişti. Beyin ölümü gerçekleşti ve bunun ardından akciğerleri bağışlandı. İlk oksijen testleri olumluydu ancak organları aldığımızda onları kullanamayacağımızı anladık. Biz Çinliler sigara içmeyi seviyoruz. Sigara içen herkesin akciğerlerini kullanamayacağımızı söylemek bizim için elverişsiz olur ancak katı standartlar var"</b> dedi.</p>
      <p>Bir sosyal medya kullanıcısı videoyu <b>“Şu ana kadarki en iyi sigara karşıtı reklam”</b> diye niteledi.</p>
      <p>
        <b>ÇİN'DE 350 MİLYON SİGARA KULLANICISI VAR</b>
      </p>
      <p>Çin Hastalık Kontrol ve Önleme Merkezi'nin 2018 verilerine göre ülkedeki yetişkinlerin yüzde 27'si (350 milyon kişi) sigara kullanıcısı.</p>
      <p>En yüksek ölüm rakamlarına sahip kanser türü olan akciğer kanseri vakalarının yaklaşık yüzde 70'ine sigara kullanımı sebep oluyor.</p>
      <p>Her yıl sigara kullanımı nedeniyle 1,2 milyon kişi hayatını kaybediyor.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>6,582 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/gunun-en-guzel-goruntusu-21111922.html"/>
        <a href="https://odatv.com/pencereden-ufleyenlere-kotu-haber-27101935.html"/>
        <a href="https://odatv.com/cin-yalani-bu-kez-nasil-yayildi-11021911.html"/>
        <a href="https://odatv.com/20-milyon-insan-kanserle-bogusuyor-04021938.html"/>
        <a href="https://odatv.com/erkeklerin-sesini-duyamiyor-13011946.html"/>
        <a href="https://odatv.com/cinliler-uygur-meselesini-hangi-turkun-yazisiyla-anlatti-11011926.html"/>
        <a href="https://odatv.com/hukumetten-tiryakilere-iyi-haber-09011924.html"/>
        <a href="https://odatv.com/mesaisi-daha-erken-bitecek-sigorta-primleri-dusurulecek-19081842.html"/>
        <a href="https://odatv.com/bu-uygulama-kanser-hastalarinda-omru-kisaltiyor-02081809.html"/>
        <a href="https://odatv.com/cin-bunu-da-yapmis-01081818.html"/>
        <a href="https://odatv.com/cinin-yeni-rotasi-neresi-19071846.html"/>
        <a href="https://odatv.com/kanserlileri-kemoterapiden-kurtaracak-gelisme-04061821.html"/>
        <a href="https://odatv.com/114-yasinda-sigarayi-birakmaya-calisiyor-29051832.html"/>
        <a href="https://odatv.com/kansere-karsi-umut-veren-yontem-0402181200.html"/>
        <a href="https://odatv.com/bir-kez-sigara-icenler...-1001181200.html"/>
        <a href="https://odatv.com/eger-birakamiyorsaniz-organik-sigara-icin-2710131200.html"/>
        <a href="https://odatv.com/-2068de-dunyada-sigara-icen-kalmayacak--0701111200.html"/>
        <a href="https://odatv.com/bizde-7-lira-olan-sigara-komsularda-kaca--1103101200.html"/>
        <a href="https://odatv.com/cin-2302091200.html"/>
      </related>
    </article>
  </body>
</html>