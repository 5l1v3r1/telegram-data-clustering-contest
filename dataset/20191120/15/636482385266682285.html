<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/scene-violente-in-trafic-in-serbia-un-fotbalist-cunoscut-a-fost-batut-si-jefuit-de-cativa-indivizi-care-au-vrut-sa-il-rapeasca-20096551"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T15:31:58+00:00"/>
    <meta property="og:title" content="Scene violente în trafic în Serbia. Un fotbalist cunoscut a fost bătut și jefuit de câțiva indivizi care au vrut să îl răpească"/>
    <meta property="og:description" content="Scene violente s-au petrecut pe o autostradă din Serbia. Un fotbalist cunoscut a fost bătut și jefuit de câțiva indivizi, după l-au oprit în trafic."/>
  </head>
  <body>
    <article>
      <h1>Scene violente în trafic în Serbia. Un fotbalist cunoscut a fost bătut și jefuit de câțiva indivizi care au vrut să îl răpească</h1>
      <address><time datetime="2019-11-20T15:31:58+00:00">20 Nov 2019, 15:31</time> by <a rel="author">Alice Zotta</a></address>
      <p>
        <b>Scene violente s-au petrecut pe o autostradă din Serbia. Un fotbalist cunoscut a fost bătut și jefuit de câțiva indivizi, după l-au oprit în trafic. Planul tâlharilor era, de fapt, să-l răpească pe sportiv, însă, acesta a reușit să fugă din mâinile lor. În ciuda experienței traumatizante, el s-a ales cu mai multe răni și o fractură nazală.</b>
      </p>
      <h3>Fotbalistul Aleksa Terzic, bătut și jefuit de câțiva indivizi care l-au oprit în trafic</h3>
      <p>Aleksa Terzic (20 de ani) a trecut prin momente dificile recent, după ce se întorcea de la un meci al națioanalei Serbiei U21 împotriva Rusiei U21. Fundașul se afla în mașina personală pe o autostradă, când o persoană dintr-un autoturism care circula în paralel i-a cerut să coboare geamul.</p>
      <p>Fotbalistul s-a conformat, iar bărbatul i-a spus că vrea 5.000 de euro pentru a-l lăsa în pace; în caz contrar, el și ceilalați indivizi, cu care se afla în mașină, se vor răzbuna. El s-a speriat și a încercat să scape de autoturismul care îl urmărea, așa că a apăsat puternic pedala de accelerație. Conform presei de peste hotare, după ce a intrat cu autoturismul în localitatea Noul Belgrad, Aleksa Terzic a fost lovit de un BMW într-o intersecţie. Doi bărbaţi l-au dat jos pe fotbalist din propria maşină şi l-au bătut rău, lovituri în urma cărora are şi fractură nazală. Apoi i-a fost furată maşină.</p>
      <p><i><b>“Mi-au cerut 5.000 de euro sau dacă nu mă vor răpi”</b></i>, a declarat ulterior jucătorul, relatează <b><a href="https://www.digisport.ro/fotbal/fotbal-international/scene-desprinse-din-filme-aleksa-terzic-dat-jos-din-masina-batut-crunt-si-lasat-fara-autoturism-757957">digisport.ro</a></b>. Potrivit unor surse, hoţii ar fi încercat să-l bage în portbagaj, dar acest lucru nu a fost confirmat de anchetatori.</p>
      <p>Fundașul lateral se află în cel mai bun an din cariera fotbalistică.  În vară, tânărul sportiv a fost cumpărat de Fiorentina de la Steaua Roșie Belgrad (pentru 1.7 de milioane de euro) și deja a debutat într-un meci din Cupa Italiei.</p>
      <figure>
        <iframe data-src="https://twitter.com/ACFFiorentinaEN/status/1195260929082118145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>