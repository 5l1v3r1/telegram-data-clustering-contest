<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/other-sports/polo/article/1416593/vlahos-ehoyme-parei-tis-nikes-poy-theloyme"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T04:37:00+00:00"/>
    <meta property="og:title" content="Βλάχος: «Έχουμε πάρει τις νίκες που θέλουμε"/>
    <meta property="og:description" content="Ικανοποιημένος από την προσπάθεια των παικτών του εμφανίστηκε ο τεχνικός του Ολυμπιακού, Θοδωρής Βλάχος μετά τη νέα νίκη των «ερυθρολεύκων» επί της Σπαντάου με την οποία έκανε το πέντε στα πέντε στο Τσάμπιονς Λιγκ."/>
  </head>
  <body>
    <article>
      <h1>Βλάχος: «Έχουμε πάρει τις νίκες που θέλουμε</h1>
      <h2>Ικανοποιημένος από την προσπάθεια των παικτών του εμφανίστηκε ο τεχνικός του Ολυμπιακού, Θοδωρής Βλάχος μετά τη νέα νίκη των «ερυθρολεύκων» επί της Σπαντάου με την οποία έκανε το πέντε στα πέντε στο Τσάμπιονς Λιγκ.</h2>
      <address><time datetime="2019-11-20T04:37:00+00:00">20 Nov 2019, 04:37</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αναλυτικά ο προπονητής του Ολυμπιακού, Θοδωρής Βλάχος, δήλωσε μετά το τέλος της αναμέτρησης τα εξής: «Πρώτα από όλα συγχαρητήρια στα παιδιά. Είναι πολύ κουρασμένα, έχουν δώσει το 8ο παιχνίδι σε 22 ημέρες. Όλα είναι παιχνίδια σημαντικά και αυτό που θέλαμε είναι να κατακτήσουμε τη νίκη. Δεν υπάρχει εύκολος αντίπαλος και εύκολο παιχνίδι, πρέπει να είμαστε συγκεντρωμένοι πάντα, είτε παίζουμε εντός, είτε εκτός. Είμαστε μια ομάδα με αρκετές αλλαγές, χρειαζόμαστε χρόνο και το να υπάρχουν σκαμπανεβάσματα είναι κάπου φυσιολογικό και πρέπει να το διαχειριζόμαστε. Μέχρι στιγμής το έχουμε διαχειριστεί σωστά είμαστε αήττητοι, έχουμε πάρει τις νίκες που θέλουμε, προχωράμε με μια ψυχολογία καλή και πλέον κοιτάμε τα δυο επόμενα παιχνίδια».</p>
      <p>Από την πλευρά του ο Μάρο Γιόκοβιτς ανέφερε: «Ήταν πολύ σημαντικοί βαθμοί για εμάς σήμερα όπως και το γεγονός ότι συνεχίζουμε αήττητοι. Χρειάζεται ακόμα να βελτιώσουμε κάποια πράγματα αλλά είχαμε τον έλεγχο στο μεγαλύτερο μέρος του αγώνα και είμαστε ικανοποιημένοι από το αποτέλεσμα. Ακολουθούν σημαντικά παιχνίδια και θα συνεχίσουμε να δουλεύουμε σκληρά για τους στόχους μας».</p>
    </article>
  </body>
</html>