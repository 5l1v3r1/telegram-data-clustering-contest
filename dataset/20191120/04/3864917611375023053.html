<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2821543-okupanti-11-raziv-porusili-tisu-pid-vodanim-pracuvali-minometi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T04:14:00+00:00"/>
    <meta property="og:title" content="Окупанти 11 разів порушили “тишу”, під Водяним працювали міномети"/>
    <meta property="og:description" content="За минулу добу окупанти 11 разів відкривали вогонь по позиціях ЗСУ."/>
  </head>
  <body>
    <article>
      <h1>Окупанти 11 разів порушили “тишу”, під Водяним працювали міномети</h1>
      <h2>За минулу добу окупанти 11 разів відкривали вогонь по позиціях ЗСУ.</h2>
      <address>
        <time datetime="2019-11-20T04:14:00+00:00">20 Nov 2019, 04:14</time>
      </address>
      <p>Про це повідомляє пресцентр <a href="https://www.facebook.com/pressjfo.news/">штабу ООС</a>.</p>
      <p>“19 листопада збройні формування Російської Федерації 11 разів порушили режим припинення вогню”, - йдеться у повідомленні.</p>
      <p>Зазначається, що ворог обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 5 обстрілів: двічі біля Водяного – з мінометів калібру 82 мм, гармат БМП-1, ручних протитанкових гранатометів та великокаліберних кулеметів; неподалік Старогнатівки – з автоматичних гранатометів і стрілецької зброї; поблизу Березового – з СПГ і великокаліберних кулеметів; біля Гнутового – з автоматичних гранатометів.</p>
      <p>В районі відповідальності оперативно-тактичного угруповання "ПІВНІЧ" зафіксовано 6 ворожих обстрілів: неподалік Кримського – з ручних протитанкових і підствольних гранатометів та стрілецької зброї; двічі поблизу Південного – з ручних і станкових протитанкових гранатометів; біля Залізного – з РПГ; поблизу Луганського – з СПГ та великокаліберних кулеметів; неподалік Кіндрашівської Нової – зі стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2821422-ukrainski-vijskovi-na-donbasi-zbili-vorozij-bezpilotnik.html">Українські військові на Донбасі збили ворожий безпілотник</a>
      </blockquote>
      <p>У штабі повідомили, що втрат внаслідок обстрілів серед особового складу <a href="https://www.ukrinform.ua/tag-oos">Об'єднаних сил</a> не було.</p>
      <p>З початку цієї доби російські окупаційні війська один раз порушили режим припинення вогню. Противник, з гармат БМП-1 та великокаліберних кулеметів, обстріляв наші позиції у районі Березового.</p>
    </article>
  </body>
</html>