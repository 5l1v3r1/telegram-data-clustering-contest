<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742615"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T04:42:00+00:00"/>
    <meta property="og:title" content="จี้ป.ป.ช.สอบส.ส.ปมครอบครองที่ดิน อ้างขาดคุณสมบัติ"/>
    <meta property="og:description" content="“ศรีสุวรรณ”จี้ ป.ป.ช.สอบ “ปารีณา-สรวุฒิ-จิรพงษ์” ปมครอบครองที่ดิน ส.ป.ก.-ภ.บ.ท.5 ส่อผิดกฎหมาย-ฝ่าฝืนจริยธรรม เหตุขาดคุณสมบัติครองสิทธิทำประโยชน์"/>
  </head>
  <body>
    <article>
      <h1>จี้ป.ป.ช.สอบส.ส.ปมครอบครองที่ดิน อ้างขาดคุณสมบัติ</h1>
      <address>
        <time datetime="2019-11-20T04:42:00+00:00">20 Nov 2019, 04:42</time>
      </address>
      <p>
        <b>“ศรีสุวรรณ”จี้ ป.ป.ช.สอบ “ปารีณา-สรวุฒิ-จิรพงษ์” ปมครอบครองที่ดิน ส.ป.ก.-ภ.บ.ท.5 ส่อผิดกฎหมาย-ฝ่าฝืนจริยธรรม เหตุขาดคุณสมบัติครองสิทธิทำประโยชน์</b>
      </p>
      <p>เมื่อวันที่ 20 พ.ย. ที่สำนักงานคณะกรรมการป้องกั​นและปราบปรามการทุจริตแห่งชาติ (ป.ป.ช.) นายศรีสุวรรณ จรรยา เลขาธิการสมาคมองค์การพิทักษ์รั​ฐธรรมนูญไทย เข้ายื่นหนังสือให้ ป.ป.ช. ดำเนินการไต่สวนสอบสวนเอาผิด น.ส.ปารีณา ไกรคุปต์ ส.ส.ราชบุรี พรรคพลังประชารัฐ, นายสรวุฒิ เนื่องจำนงค์ ส.ส.ชลบุรี พรรคพลังประชารัฐ และนายจิรพงษ์ ทรงวัชราภรณ์ ส.ส.นนทบุรี พรรคเพื่อไทย กรณีครอบครองที่ดิน ส.ป.ก.และ ภ.บ.ท.5 โดยที่อาจจะขาดคุณสมบัติ​ของการมีสิทธิ​ครอบครองและทำประโยชน์ตามที่​กฎหมายกำหนด<br/><br/>โดยนายศรีสุวรรณ กล่าวว่า ที่ดิน ภ.บ.ท.5 นั้นมีคำพิพากษาศาลฎีกาที่ 676/2519  กำหนดบรรทัดฐานไว้ว่า ผู้ที่มีชื่อในใบเสร็จเสียเงิ​นบำรุงท้องที่เป็นเพียงหลั​กฐานแสดงว่าผู้นั้นเป็นผู้เสี​ยภาษีเท่านั้น  ไม่ใช่หลักฐานแสดงว่าผู้นั้นมี​สิทธิครอบครอง และคำพิพากษาฎีกาที่  4347/2544 ได้กำหนดบรรทัดฐานไว้ด้วยเช่นกั​นว่า พ.ร.บ.การปฏิรูปที่ดินเพื่​อเกษตรกรรม 2518  ม.26(4) บัญญัติว่า ถ้าเป็นที่ดินในเขตป่าสงวนแห่​งชาติ  เมื่อคณะรัฐมนตรีปฏิรูปที่ดิ​นเพื่อเกษตรกรรมในที่ดินเขตป่​าสงวนแห่งชาติส่วนใดแล้ว เมื่อ ส.ป.ก. จะนำที่ดินแปลงใดในส่วนนั้​นไปดำเนินการปฏิรูปที่ดิน พ.ร.ฎ.กำหนดเขตปฏิรูปที่ดิน มีผลเป็นการเพิกถอนป่าสงวนแห่​งชาติในที่ดินแปลงนั้น<br/><br/>“ที่ดินพิพาทเมื่อยังไม่ได้มี​การปฏิรูปที่ดิน แม้จะมี พ.ร.ฎ.กำหนดเขตปฏิรูปที่ดิ​นออกมาแล้วก็ตาม พ.ร.ฎ.ดังกล่าวเป็นเพี​ยงการกำหนดการปฏิรูปที่ดินเท่​านั้น ไม่ได้มีผลเป็นการเพิกถอนป่​าสงวนแห่งชาติในทันที พื้นที่ป่าสงวนแห่งชาติยังคงเป็​นพื้นที่ป่าสงวนแห่งชาติอยู่”นา​ยศรีสุวรรณกล่าว<br/>                <br/>นายศรีสุวรรณ กล่าวอีกว่า ตามบัญชีแสดงรายการทรัพย์สิ​นและหนี้สินต่อ ป.ป.ช. กรณีเข้ารับตำแหน่ง ส.ส. ของ ส.ส.ทั้ง 3 ราย ปรากฏชัดแจ้งว่ามีทรัพย์สิ​นและรายได้ต่อปีเป็นจำนวนมาก จึงอาจเป็นการขัดต่อ พ.ร.ฎ.กำหนดหลักเกณฑ์และเงื่​อนไขการเป็นเกษตรกร พ.ศ.2535 และมติคณะกรรมการปฏิรูปที่ดิ​นเพื่อเกษตรกรรม ครั้งที่ 1/2555 เมื่อวันที่ 11 พ.ค. 2555 ได้กำหนดอัตรารายได้ของผู้​ยากจนไว้ คือ ผู้ที่มีรายได้ต่ำกว่า 3 หมื่นบาทต่อคนต่อปีเท่านั้น ทั้งนี้ส.ส.ทั้ง 3 คนย่อมรู้ว่าตนเองเป็นผู้ที่​ขาดคุณสมบัติของการได้สิทธิ​ในการครอบครองและทำประโยชน์ในที่​ดิน ส.ป.ก. หรือ ภ.บ.ท.5 ดังกล่าวมาตั้งแต่ต้น แต่กลับไม่ยอมสละที่ดินดังกล่​าวคืนให้รัฐเพื่อนำไปจัดสรรให้​กับผู้ยากไร้ตามเจตนารมณ์​ของกฎหมาย ซึ่งอาจมีเจตนาที่​จะทุจริตต่อหน้าที่และฝ่าฝื​นกฎหมายอันเข้าข่ายฝ่าฝื​นมาตรฐานทางจริยธรรมฯ 2561 อย่างร้ายแรง และฝ่าฝืนมาตรฐานจริยธรรมทั่​วไปตามที่รัฐธรรมนูญ 2560 มาตรา 219 หรือไม่ สมาคมองค์การพิทักษ์รัฐธรรมนู​ญไทย จึงต้องนำความมาร้องเรียนต่อ ป.ป.ช. เพื่อดำเนินการไต่สวน สอบสวน เพื่อดำเนินการเอาผิดหรือลงโทษ ส.ส.ทั้ง 3 คน.<br/> </p>
    </article>
  </body>
</html>