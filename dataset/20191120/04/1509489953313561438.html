<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655234/velgio-o-volf-ston-pagko-tis-gkenk"/>
    <meta property="og:site_name" content="OnSports"/>
    <meta property="article:published_time" content="2019-11-20T04:31:33+00:00"/>
    <meta property="og:title" content="Βέλγιο: Ο Βολφ στον πάγκο της Γκενκ"/>
    <meta property="og:description" content="Ο Γερμανός, Χανς Βολφ, είναι ο νέος προπονητής της Γκενκ, στη θέση του Φελίς Ματζού, ο οποίος απολύθηκε πριν από μία εβδομάδα. «Η Γκενκ είναι στην ευχάριστη θέση να ανακοινώσει την έναρξη της συνεργασίας της με το νέο προπονητή της, Χανς Βολφ», αναφέρει η λιτή ανακοίνωση του βελγικού συλλόγου."/>
  </head>
  <body>
    <article>
      <h1>Βέλγιο: Ο Βολφ στον πάγκο της Γκενκ</h1>
      <address><time datetime="2019-11-20T04:31:33+00:00">20 Nov 2019, 04:31</time> by <a rel="author">Onsports Team</a></address>
      <p>Ο Γερμανός, Χανς Βολφ, είναι ο νέος προπονητής της Γκενκ, στη θέση του Φελίς Ματζού, ο οποίος απολύθηκε πριν από μία εβδομάδα. «Η Γκενκ είναι στην ευχάριστη θέση να ανακοινώσει την έναρξη της συνεργασίας της με το νέο προπονητή της, Χανς Βολφ», αναφέρει η λιτή ανακοίνωση του βελγικού συλλόγου.</p>
      <p>Επίσης οι πρωταθλητές της Jupiler League έκαναν γνωστό ότι ο 38χρονος τεχνικός θα πραγματοποιούσε την πρώτη του προπόνηση. Η Γκενκ βρίσκεται στην 10η θέση της κατάταξης του πρωταθλήματος και τελευταία στον 5ο όμιλο του Champions League. Την περασμένη σεζόν αναδείχθηκε πρωταθλήτρια Βελγίου, όπως έχει κάνει κατά το παρελθόν άλλες τρεις φορές, το 1999, το 2002 και 2011.</p>
      <p>Ο Βολφ θα έχει την πρώτη προπονητική του εμπειρία στο Βέλγιο, ενώ στην πατρίδα του έχει κάνει σύντομα περάσματα από Στουτγκάρδη και Αμβούργο.</p>
    </article>
  </body>
</html>