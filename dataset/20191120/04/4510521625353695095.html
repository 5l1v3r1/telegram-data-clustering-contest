<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ramnicu-valcea/video-trandafirul-fermecat-localul-lux-florida-inspirat-celebrul-desen-animat-frumoasa-bestia-1_5dd3f0985163ec42712f0a2e/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T04:20:08+00:00"/>
    <meta property="og:title" content="VIDEO „Trandafirul fermecat“, localul de lux din Florida inspirat din celebrul desen animat „Frumoasa şi Bestia“"/>
    <meta property="og:description" content="„Trandafirul fermecat” este numele pe care-l poartă un local cu teme „bestiale” inspirate dintr-un desen animat - „Frumoasa şi Bestia”."/>
  </head>
  <body>
    <article>
      <h1>VIDEO „Trandafirul fermecat“, localul de lux din Florida inspirat din celebrul desen animat „Frumoasa şi Bestia“</h1>
      <address><time datetime="2019-11-20T04:20:08+00:00">20 Nov 2019, 04:20</time> by <a rel="author">Daciana Mitrache</a></address>
      <h4>„Trandafirul fermecat” este numele pe care-l poartă un local cu teme „bestiale” inspirate dintr-un desen animat - „Frumoasa şi Bestia”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/targoviste/jobul-vis-compania--plateste-1000-dolari-doar-stai-ochii-filme-disney-1_5dc814f85163ec4271de50e3/index.html"/>
      </related>
      <p>
        <a href="https://adevarul.ro/locale/ramnicu-valcea/trandafirul-fermecat-localul-inspirat-desenul-animat-frumoasa-bestia-florida-sua-7_5dd40b725163ec4271305d07/index.html">
          <b>GALERIE FOTO</b>
        </a>
      </p>
      <p>„Trandafirul fermecat” este ultima investiţie a celor de la „Disney´s World”. Barul şi salonul sunt amenajate cu teme „bestiale”. în acestea fiind servite ca specialitate cocktail-uri care vin la pachet cu povestea „Beauty and the Beast”.</p>
      <p>Localul te poartă într-o adevărată lume de basm. „Trandafirul fermecat” a avut ca temă de inspiraţie „Frumoasa şi Bestia”, după cum aflăm chiar din prezentarea locului, făcută de către cei de la „In The Know Reports” care au făcut un tur, au testat oferta şi apoi au postat un clip cu experienţa trăită, în urmă cu o săptămână, care a adunat peste o sută de mii de vizualizări.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FInTheKnowReports%2Fvideos%2F2286645134774555%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>Fiecare colţişor, fiecare fisură face aluzie la câte-o scenă din film. Peste tot sunt expuse obiecte decorative, cu personajele din film, obiecte care prind viaţă pe ecran. Tablouri cu scene de film sunt expuse la tot pasul. Până şi incredibilul candelabru din local este inspirat după rochia de bal a personajului principal - Belle. Iar biblioteca este decorată şi ea în stil franţuzesc. Trandafirul, care a dat numele localului, este nelipsit: din vaze, tablouri, tapiţerie etc. Clienţii se pot bucura, aşadar, de toate aceste decoruri.</p>
      <p>Chiar şi cocktail-uri precum „Amour” şi „Envie” sunt servite la masă însoţite de o vrajă. Fiecare ingredient reprezintă câte un element al dragostei dintre „Frumoasă” şi „Bestie”. Să nu uităm nici de cocktail-ul „Gelozia lui Gaston”.</p>
      <p>Pe YouTube este postat un videoclip în care se prezintă cum se fac cocktail-urile (min. 5.33) alături de povestea din „Frumoasa şi Bestia” care a inspirat la crearea acestora.</p>
      <figure>
        <iframe src="https://www.youtube.com/embed/miZFnjfkjCo" width="640" height="360" data-service="Youtube" scrolling="no"/>
      </figure>
      <p>Şi cum întregul local este o poveste în sine, după ce treci de „Pădurea fermecată”, ajungi la terasa în aer liber care imită şi ea terasa din grădina „Bestiei”.</p>
      <p>Localul „Trandafirul fermecat” a fost deschis în luna octombrie, într-un resort de lux din Florida - Disney's Grand Floridian Resort.</p>
      <p>În mediul online, cei care au adăugat comentarii la postări şi au vizitat deja acest inedit loc susţin că în realitate este mult mai atrăgător, iar alţii deja şi-au făcut rezervări pentru sfârşitul anului, după ce au vizionat aceste imagini.  </p>
      <hr/>
    </article>
  </body>
</html>