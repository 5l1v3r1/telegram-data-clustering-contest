<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/vasvari-vivien-csalodas/"/>
    <meta property="og:site_name" content="FEMINA"/>
    <meta property="article:published_time" content="2019-11-20T04:50:04+00:00"/>
    <meta property="og:title" content="Vasvári Vivien exére egy barátnője hajtott rá a szakítás után"/>
    <meta property="og:description" content="Vasvári Vivien hatalmasat csalódott a barátnőjében, azóta sokkal bizalmatlanabb."/>
  </head>
  <body>
    <article>
      <h1>Vasvári Vivien exére egy barátnője hajtott rá a szakítás után</h1>
      <h2>Vasvári Vivien hatalmasat csalódott a barátnőjében, azóta sokkal bizalmatlanabb.</h2>
      <address><time datetime="2019-11-20T04:50:04+00:00">20 Nov 2019, 04:50</time> by <a rel="author">Szántó Nóra</a></address>
      <p><b>Vasvári Vivien</b> mindig is fiús lánynak vallotta magát, ritkán barátkozott lányokkal, azt állítja, ezért is ilyen határozott és szókimondó. Egyszer azonban kivételt tett, amit utólag megbánt, barátnője ugyanis csúnyán elárulta őt.</p>
      <p>Vasvári Viviennek volt egy barátnője, akit nagyon közel engedett magához. Évekig pénzzel támogatta a lányt és családját, mivel nagyon rossz anyagi körülmények között éltek, még a számláikat is fizette helyettük. Szulák Andrea <a href="https://lifetv.hu/teljes-adasok/2019/11/18/vasvari-vivient-elarulta-a-baratnoje-lecsapott-az-exere-szakitas-utan/257">Nyugi! Köztünk marad</a> című műsorában mesélte el, mennyire megbánta, hogy ennyi mindent megtett a lányért, ugyanis az csúnyán hátba szúrta őt.</p>
      <figure>
        <img src="https://kep.cdn.indexvas.hu/1/0/3042/30424/304249/30424959_0edf53b9b65bc755c1e850b700ae05d5_wm.jpg"/>
        <figcaption>
          <cite>Fotó: Life Tv / Nyugi!Köztünk marad</cite>
        </figcaption>
      </figure>
      <p>A lány lecsapott Vasvári Vivien egyik exére, miután a szőke szépség szakított a férfival. A 28 éves sztár számára ez megbocsáthatatlannak számított. Nagy pofonként élte meg, olyannyira, hogy azóta kétszer is meggondolja, barátkozzon-e nőkkel.</p>
      <p>- Rengeteget csalódtam barátnőkben. Azt látom, hogy megy nagyon a rivalizálás, sokan irigyek, féltékenyek, nem tudják elfogadni, hogyha a másik többet ért el, vagy kevesebb munkával többet keres. Ezért van nagyon kevés barátnőm - árulta el a Life TV műsorában.</p>
      <h3>Vasvári Vivien gyönyörű édesanyja, Ágnes</h3>
      <p>Vasvári Vivien imádott gyermekeiről, Arianáról és Edwardról rendszeresen posztol, szüleiről azonban csak ritkán. Az édesanyjáról készült kevés fotó láttán megállapíthatjuk, volt kitől örökölnie a szépségét. Ágnes a nyáron ünnepelte az 56. születésnapját, de a korából bőven letagadhatna.</p>
      <figure>
        <img src="https://kep.index.hu/1/0/2867/28672/286727/28672701_2199053_032f31509a3288a3df5d4b02c649de97_wm.jpg"/>
        <figcaption>
          <a href="https://femina.hu/hazai_sztar/vasvari-vivien-edesanyja/">Nézegess képeket! 6 kép<br/><b>Ő Vasvári Vivien ritkán látott édesanyja - Ágnes az 1985-ös szépségverseny döntőse volt</b></a>
        </figcaption>
      </figure>
    </article>
  </body>
</html>