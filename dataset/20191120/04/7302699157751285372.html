<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000111273"/>
    <meta property="og:site_name" content="MGR Online"/>
    <meta property="article:published_time" content="2019-11-20T04:10:00+00:00"/>
    <meta property="og:title" content="ททท. ส่งเสริมการท่องเที่ยวเมืองรอง จัดปั่นจักรยานภาคใต้ยิ่งใหญ่กว่า 1500 คน ในกิจกรรม “ปั่นปันรัก พักพัทลุง” 24 พฤศจิกายน นี้"/>
    <meta property="og:description" content="ททท. ส่งเสริมการท่องเที่ยวเมืองรอง จัดปั่นจักรยานภาคใต้ยิ่งใหญ่กว่า 1500 คน ในกิจกรรม “ปั่นปันรัก พักพัทลุง” 24 พฤศจิกายน นี้"/>
  </head>
  <body>
    <article>
      <h1>ททท. ส่งเสริมการท่องเที่ยวเมืองรอง จัดปั่นจักรยานภาคใต้ยิ่งใหญ่กว่า 1500 คน ในกิจกรรม “ปั่นปันรัก พักพัทลุง” 24 พฤศจิกายน นี้</h1>
      <address><time datetime="2019-11-20T04:10:00+00:00">20 Nov 2019, 04:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011512201.JPEG"/>
      </figure>
      <p>ททท. ส่งเสริมการท่องเที่ยวเมืองรอง จัดปั่นจักรยานภาคใต้ยิ่งใหญ่กว่า 1500 คน ในกิจกรรม <b>“ปั่นปันรัก พักพัทลุง”</b> 24 พฤศจิกายน</p>
      <figure>
        <img src="https://mpics.mgronline.com/pics/Images/562000011512202.JPEG"/>
      </figure>
      <p>จังหวัดพัทลุง หรือ เมืองลุง ตั้งอยู่ทางทิศตะวันออกของภาคใต้ของประเทศไทย ทิศเหนือติดกับจังหวัดประจวบคีรีขันธื มีคำหขัญว่าา <b>“เมืองหนังโนรา อู่นาข้าว พราวน้ำตก แหล่งนกน้ำ ทะเลสาบงาม เขาอกทะลุ น้ำพุร้อน”</b> พัทลุงเป็นจังหวัดหนึ่งในภาคใต้ของประเทศไทย ที่มีประวัติความเป็นมาอันยาวนาน ตั้งแต่สมัยก่อนประวัติศาสตร์ มีแหล่งท่องเที่ยวทางธรรมชาติที่สวยงามมากมาย</p>
      <figure>
        <img src="https://mpics.mgronline.com/pics/Images/562000011512203.JPEG"/>
      </figure>
      <p>จากกระแสปั่นจักรยานท่องเที่ยว <b>Sport Tourism</b> เป็นที่นิยมแพร่หลายมากขึ้น เห็นได้จากความสำเร็จของโครงการ <b>“ปั่นปันรัก พักเมืองรอง”</b> ที่ได้จัดกิจกรรมปั่นจักรยานท่องเที่ยวไปทั้งหมด 8 สนาม จังหวัดเมืองรองในปีนี้ โดยมีนักปั่นทั่วประเทศเข้าร่วมโครงการทั้งสิ้นกว่าสี่พันคน</p>
      <figure>
        <img src="https://mpics.mgronline.com/pics/Images/562000011512204.JPEG"/>
      </figure>
      <p>ล่าสุด เพื่อตอกย้ำความสำเร็จ ชมรมสื่อสร้างสรรค์การท่องเที่ยว, และบริษัท ฮาฮาริช จำกัด ได้ร่วมกับ การท่องเที่ยวแห่งประเทศไทย, วิริยะ ประกันภัย, ขนมปังเลอแปง , โรงแรมเมอร์เดอลองพัทลุง และโรงแรมศิวารอยัลพัทลุง จัดงานปั่นจักรยานท่องเที่ยวเมืองพัทลุง เพื่อฉลองความสำเร็จของโครงการ โดยจะมอบความสุข สนุกสนานในการปั่นจักรยานท่องเที่ยวครั้งพิเศษ ชวนนักปั่นทั่วประเทศมาร่วมปั่นจักรยานฟรี ที่จังหวัดพัทลุงกว่า 1500 คน ในกิจกรรมปั่นจักรยานเฉพาะกิจชื่อว่า <b>“ปั่นปันรัก พักพัทลุง”</b> ตอบสนองความต้องการให้กับนักปั่นที่มีใจรักสุขภาพ ชื่นชอบในการปั่นจักรยานท่องเที่ยวในเมืองไทย ได้ประสบการณ์แบบสัมผัสธรรมชาติ วิถีการดำเนินชีวิต วัฒนธรรม ชมแหล่งท่องเที่ยวที่สวยงามต่างๆ ของจังหวัดพัทลุง โดยงานจะจัดขึ้นในวันอาทิตย์ที่ 24 พฤศจิกายน 2562 ที่บริเวณอุทยานนกน้ำทะเลน้อย (ทะเลน้อย) จังหวัดพัทลุง<br/>กิจกรรม <b>“ปั่นปันรัก พักพัทลุง”</b> ใช้เส้นทางจุดเริ่มต้นที่ บริเวณอุทยานนกน้ำทะเลน้อย (ทะเลน้อย) จังหวัดพัทลุง แล้วปั่นขึ้นสะพานเฉลิมพระเกียรติ 80 พรรษา ซึ่งเป็นสะพานแห่งความสุขติดอันดับ 5 ที่สวยที่สุดในเมืองไทย สะพานและถนนสายนี้สร้างผ่านทั้ง ทะเลน้อย และทะเลสาบสงขลา ท่านจะได้เห็นบรรยากาศทั้งสองข้างทางรายล้อมไปด้วยนกหลากหลายชนิดบินกลางท้องทุ่งนาอันเขียวขจี เป็นภาพที่สะท้อนถึงวิถีธรรมชาติอันสมบูรณ์ ทำให้รู้สึกผ่อนคลายจากความเหน็ดเหนื่อยแปรเปลี่ยนเป็นพลังแห่งความสุขได้</p>
      <figure>
        <img src="https://mpics.mgronline.com/pics/Images/562000011512205.JPEG"/>
      </figure>
      <p>และจะปั่นมาถึง<b>จุดแวะพักที่ 1 สะพานข้ามคลองปากประ</b> คลองที่มีความสำคัญจังหวัดพัทลุง โดยเป็นแหล่งน้ำของอำเภอควนขนุนที่ไหลรวมมาจากลำน้ำสายต่างๆมาบรรจบกันเป็นคลองปากประ แล้วไหลลงสู่ทะเลสาบสงขลา เปรียบเสมือนเป็นประตูเชื่อมความสำคัญของสายน้ำ เราจะได้เห็นพระอาทิตย์ส่องแสงแรกสาดส่องเต็มท้องฟ้าที่สวยงามยามเช้า เห็นภาพวิถีชีวิตชาวบ้านชาวประมงออกหาปลาโดยการ “ยกยอยักษ์” แบบใกล้ชิด ถือเป็นวิถีแห่งสายน้ำ คลองปากประ ที่น่าประทับใจ เรียกได้ว่าเป็นสวรรค์ของนักถ่ายภาพเลยทีเดียว</p>
      <figure>
        <img src="https://mpics.mgronline.com/pics/Images/562000011512206.JPEG"/>
      </figure>
      <p>จากนั้นปั่นไปถึง <b>จุดแวะพักที่ 2 วัดเขาอ้อ</b> สถานที่ท่องเที่ยวธรรม เพื่อสักการะสิ่งศักดิ์สิทธิ์ เป็นวัดเก่าโบราณที่สวยงาม ครั้งหนึ่งมีชื่อเสียงด้านความเชื่อไสยศาสตร์ และสมุนไพร ถือเป็นตักศิลาแห่งเมืองใต้ที่เลื่องลือไปทั่วทุกสารทิศ ทั้งนี้ นักปั่นจักรยานท่องเที่ยวที่สนใจ สามารถติดตามรายละเอียดได้ที่ เพจเฟสบุ๊ค <b>“ปั่นปันรัก พักเมืองรอง”</b> เพจเดียวเท่านั้น<br/><b>เรื่อง : อรวรรณ เหม่นแหลม</b></p>
      <related>
        <h4>แกลเลอรี</h4>
        <a href="https://mgronline.com/onlinesection/photo-gallery/9620000111273"/>
      </related>
    </article>
  </body>
</html>