<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/china/detail/9620000110624"/>
    <meta property="og:site_name" content="MGR Online"/>
    <meta property="article:published_time" content="2019-11-20T04:50:00+00:00"/>
    <meta property="og:title" content="นศ. จีนศึกษาต่อในสหรัฐฯ น้อยลง เหตุความตึงเครียดระหว่างสองมหาอำนาจ"/>
    <meta property="og:description" content="กลุ่มสื่อจีน รายงาน (18 พ.ย.) สถาบันการศึกษานานาชาติ หรือไอไออี (Institute of International Education : IIE) ระบุในรายงานประจำปี “2019 Open Doors Report on International Educational Exchange” ว่า จำนวน นศ. จีนในสหรัฐฯ เมื่อปีการศึ"/>
  </head>
  <body>
    <article>
      <h1>นศ. จีนศึกษาต่อในสหรัฐฯ น้อยลง เหตุความตึงเครียดระหว่างสองมหาอำนาจ</h1>
      <address><time datetime="2019-11-20T04:50:00+00:00">20 Nov 2019, 04:50</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011446701.JPEG"/>
        <figcaption>การศึกษาต่อในสหรัฐฯ ของ นศ. จีนมีแนวโน้มลดลง โดยเป็นผลจากความตึงเครียดทางการเมืองและเศรษฐกิจ (แฟ้มภาพเอเอฟพี)</figcaption>
      </figure>
      <p><b>กลุ่มสื่อจีน รายงาน (18 พ.ย.) สถาบันการศึกษานานาชาติ (Institute of International Education : IIE) ระบุในรายงานประจำปี “2019 Open Doors Report on International Educational Exchange” ว่า จำนวน นศ. จีนในสหรัฐฯ เมื่อปีการศึกษาที่ผ่านมา เพิ่มขึ้นเพียงร้อยละ 1.7 </b><br/><br/>รายงานระบุว่า จำนวน นศ. จีนในสหรัฐฯ ในช่วงเวลาดังกล่าวมีจำนวนทั้งสิ้น 369,548 คน นับเป็นกลุ่มนักศึกษาต่างชาติที่ใหญ่ที่สุดของสหรัฐฯ เป็นปีที่ 10 ติดต่อกัน<br/><br/>อย่างไรก็ดี การศึกษาต่อในสหรัฐฯ ของ นศ. จีนมีแนวโน้มลดลง โดยเป็นผลจากความตึงเครียดทางการเมืองและเศรษฐกิจระหว่างสองมหาอำนาจ โดยอัตราการเติบโตของจำนวนนักศึกษาจีนที่เดินทางมาร่ำเรียนที่สหรัฐฯ เมื่อปีที่ผ่านมาลดลงร้อยละ 5.4<br/><br/>เมื่อปี 2561 สหรัฐฯ มีรายได้จาก นศ. ต่างชาติรวม 44.7 พันล้านดอลลาร์สหรัฐฯ เพิ่มขึ้นกว่าปีก่อนหน้าร้อยละ 5.5<br/><br/>ในทางกลับกัน IIE ให้ข้อมูลเพิ่มเติมว่า จำนวน นศ. สหรัฐฯ ในจีนเริ่มลดน้อยลงเรื่อย ๆ นับตั้งแต่ปี 2555 โดยลดลงประมาณร้อยละ 8.6 ต่อปี เนื่องจากมหาวิทยาลัยมีชื่อของสหรัฐฯ หลายแห่งย้ายที่ตั้งจากจีนไปยังญี่ปุ่น และ นศ. บางส่วนวิตกกังวลกับสภาพมลภาวะที่เลวร้ายในจีน นอกจากนี้ การควบคุมมหาวิทยาลัยอย่างเข้มงวดของพรรคคอมมิวนิสต์จีนยังสร้างความกังวลให้กับครอบครัวของ นศ. หลายคน</p>
    </article>
  </body>
</html>