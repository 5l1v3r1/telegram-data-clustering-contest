<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/telo_20.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-20T04:56:00+00:00"/>
    <meta property="og:title" content="சிறீகாந்தாவா? செல்வமா? பலசாலி: பிளவடையும் டெலோ!"/>
    <meta property="og:description" content="தமிழ் ஈழ விடுதலை இயக்கத்தின் (ரெலோ) தலைமையினை முழுமையாக கைப்பற்ற சிறீகாந்தா தரப்பு மேற்கொண்ட முயற்சி தோல்வியில் முடிவடைந்துள்ளது. ..."/>
  </head>
  <body>
    <article>
      <h1>சிறீகாந்தாவா? செல்வமா? பலசாலி: பிளவடையும் டெலோ!</h1>
      <address><time datetime="2019-11-20T04:56:00+00:00">20 Nov 2019, 04:56</time> by <a rel="author">டாம்போ</a></address>
      <figure>
        <img src="https://1.bp.blogspot.com/-g28_JCHjjH0/XdTf3BltVKI/AAAAAAAAMEs/w_cOmicAzwIMpZIMZ-ETNXUgm0mZbd70ACLcBGAsYHQ/s1600/IMG_20191120_063926.jpg"/>
      </figure>
      <p>தமிழ் ஈழ விடுதலை இயக்கத்தின் (ரெலோ) தலைமையினை முழுமையாக கைப்பற்ற சிறீகாந்தா தரப்பு மேற்கொண்ட முயற்சி தோல்வியில் முடிவடைந்துள்ளது.</p>
      <p>கட்சியின் தலைவர் செல்வம் அடைக்கலநாதன் நேற்று யாழில் நடத்திய கூட்டத்திற்கு போட்டியாக தனது அலுவலகத்தில் கூட்டமொன்றை கூட்ட அவர் முற்பட்ட போதும் அது தோல்வியில் முடிவமைடந்துள்ளது..</p>
      <p>கட்சியின் கட்டுப்பாடுகளை மீறி சிறிகாந்தா தலைமையிலான யாழ் அணியினர், சிவாஜிலிங்கத்தை ஆதரித்து பிரச்சாரத்தில் ஈடுபட்டனர். இந்தநிலையில், கட்சிக்குள் ஏற்பட்ட குழப்பநிலையை ஆராய நேற்று யாழில் கலந்துரையாடல் ஏற்பாடு செய்யப்பட்டிருந்தது.</p>
      <p>கட்சித்தலைவர் செல்வம் அடைக்கலநாதன், மற்றும் பிரமுகர்கள் இந்திரகுமார் பிரசன்னா உள்ளிட்டவர்கள் யாழ்ப்பாணம் வந்திருந்தனர். யாழ்ப்பாணத்தில் அழைக்கப்பட்ட சுமார் 20 பேர் வரையானவர்கள் கூட்டத்திற்கு வந்திருந்தனர். இதன்போது, கட்சிக்குள் நடக்கும் குழப்பங்கள் குறித்து ஆராயப்பட்டது.</p>
      <p>இதேவேளை, செல்வம் அடைக்கலநாதனால் அழைக்கப்பட்ட இந்த கூட்டத்தில் கலந்துகொள்ள வேண்டாமென மாவட்டத்திலுள்ள ரெலோ பிரமுகர்களை, சிறிகாந்தா ரெலோவினர் தொலைபேசி வழியாக அறிவுறுத்தியதாக தெரிவிக்கப்படுகிறது.</p>
      <p>இதேவேளை, செல்வம் அடைக்கலநாதனின் ஏற்பாட்டில் நடந்த இந்த கலந்துரையடலின் போது, கட்சியின் யாழ் மாவட்ட பிரமுகர்களுடனான கலந்துரையாடலிற்கு சிறிகாந்தா அழைப்பு விடுத்திருந்தார்.</p>
      <p>இந்த கூட்டத்தின்போது, தமிழ் அரசு கட்சியுடனான கூட்டணியிலிருந்த ரெலோ வெயளியேற வேண்டுமென அவர் குறிப்பிட்டிருந்தார்.</p>
      <p>வரும் சனிக்கிழமை கட்சியின் தலைமைக்குழு கூட்டம் வவுனியாவில் நடைபெறும்போது, தமிழ் தேசிய கூட்டமைப்பிலிருந்து வெளியேவரும் பிரேரணையை தான் சமர்ப்பிக்கவுள்ளதாக அவர் குறிப்பிட்டார்.</p>
      <p>எனினும் டெலோ கட்சியின் பெருமளவிலானோர் தற்போது செல்வம் அடைக்கலநாதன் பக்கம் அணிதிரண்டுள்ளனர்.</p>
    </article>
  </body>
</html>