<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918612/%D9%85%D9%87%D9%84%D8%AA-%D8%A7%D9%86%D8%AA%D8%AE%D8%A7%D8%A8-%D8%B1%D8%B4%D8%AA%D9%87-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T04:17:28+00:00"/>
    <meta property="og:title" content="مهلت انتخاب رشته تکمیل ظرفیت ارشد دانشگاه آزاد تمدید شد"/>
    <meta property="og:description" content="مهلت داوطلبان برای انتخاب رشته تکمیل ظرفیت کارشناسی ارشد دانشگاه آزاد اسلامی تا ساعت ۲۴ پنج شنبه ۳۰ آبان ماه تمدید شد."/>
  </head>
  <body>
    <article>
      <h1>مهلت انتخاب رشته تکمیل ظرفیت ارشد دانشگاه آزاد تمدید شد</h1>
      <address><time datetime="2019-11-20T04:17:28+00:00">20 Nov 2019, 04:17</time> by <a rel="author">زهرا ابراهیم آبادی</a></address>
      <p>مهلت داوطلبان برای انتخاب رشته تکمیل ظرفیت کارشناسی ارشد دانشگاه آزاد اسلامی تا ساعت ۲۴ پنج شنبه ۳۰ آبان ماه تمدید شد.</p>
      <p><b>به گزارش ایسنا، </b>مرکز سنجش و پذیرش دانشگاه آزاد اسلامی اعلام کرد: داوطلبان شرکت کننده در آزمون کارشناسی ارشد که براساس کارنامه صادره از سوی سازمان سنجش آموزش کشور مجاز به انتخاب رشته شده اند( اعم از پذیرفته شدگان یا مردودین اعلام نتیجه قبلی این مقطع و یا افرادی که در مرحله قبل انتخاب رشته ننموده اند) به منظور شرکت در این مرحله از تکمیل ظرفیت و  انتخاب رشته محل در دانشگاه آزاد اسلامی می‌توانند با مراجعه به سامانه   www.azmoon.org  نسبت به انتخاب رشته اقدام نمایند.</p>
      <p>داوطلبان به منظور انتخاب رشته در این مقطع لازم است کارت اعتباری ثبت نام را از سامانه مذکور خریداری نمایند .</p>
      <p>ضمناً آن دسته از داوطلبانی که علاوه بر کد رشته امتحانی اصلی در کد رشته امتحانی دوم (شناور) نیز مجاز به انتخاب رشته شده اند می توانند، رشته محل های متناظر کد رشته امتحانی دوم خود را نیز در میان ۱۰۰ رشته محل انتخابی خود منظور نمایند. ویرایش رشته محل های انتخابی تا پایان مهلت انتخاب رشته امکان پذیر بوده و داوطلبان بدین منظور نیازی به تهیه کارت اعتباری مجدد ندارند.</p>
      <p>نتایج انتخاب رشته این مرحله تا پایان هفته اول آذر ماه اعلام خواهد شد.</p>
      <p>انتهای پیام</p>
    </article>
  </body>
</html>