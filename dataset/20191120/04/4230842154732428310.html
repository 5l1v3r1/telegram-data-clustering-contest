<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191120-soli-dlya-vann-v-ukrayini-nabyraye-populyarnosti-novyj-narkotyk/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T04:57:24+00:00"/>
    <meta property="og:title" content="Солі для ванн: в Україні набирає популярності новий наркотик"/>
    <meta property="og:description" content="В Україні набирає популярності наркотик у вигляді солей для ванн."/>
  </head>
  <body>
    <article>
      <h1>Солі для ванн: в Україні набирає популярності новий наркотик</h1>
      <address>
        <time datetime="2019-11-20T04:57:24+00:00">20 Nov 2019, 04:57</time>
      </address>
      <p>В Україні набирає популярності наркотик у вигляді солей для ванн.</p>
      <p>В Україні стає популярним наркотик у вигляді солей для ванн, який може тримати людину в стані наркотичного сп’яніння протягом декількох днів.</p>
      <p>При цьому людина може вчинити самогубство або вбивство.</p>
      <p>Перший випадок в Україні стався у Львові в 2017 році. Чоловік з ножами напав на продавщиць у супермаркеті, а коли його затримали, то не міг нічого пояснити.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20190719-10-rokiv-zbuvala-rechovyny-v-merezhi-zatrymana-najbilsha-organizatsiya-narkotorgovtsiv/">10 років збувала речовини в мережі: затримана найбільша організація наркоторговців</a>
      </p>
      <p>16-річний відмінник випав з вікна шостого поверху, ймовірно, він також перебував під дією наркотиків.</p>
      <p>Ще один чоловік, прийнявши наркотик, спробував вистрибнути з вікна під’їзду. За його словами, від самогубства його врятував сусід, який вийшов покурити.</p>
      <p>Сайти, на яких можна придбати наркотики, написані прямо на стінах будинків і часто біля шкіл.</p>
      <p>На цих ресурсах наркотики можна придбати за 350-450 грн. Поширюють їх в основному діти від 15 до 17 років і саме підлітки стають головними покупцями через недорогу вартість.</p>
      <figure>
        <iframe src="https://www.youtube.com/embed/gsPskr134Fk" width="560" height="315" data-service="Youtube" scrolling="no"/>
      </figure>
      <p>Нагадаємо, в Холіоке у США 5-річний <a href="https://fakty.com.ua/ua/svit/20191118-z-yiv-i-stav-lyudynoyu-pavukom-u-ssha-hlopchyk-prynis-u-shkolu-kokayin/">хлопчик приніс в початкову школу Лоуренса кокаїн</a>. Він заявив, що прийняв його і той змусив його відчувати себе Людиною-павуком.</p>
    </article>
  </body>
</html>