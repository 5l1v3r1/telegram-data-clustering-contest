<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/20/aboubakar-besiktasa-gelmeme-nedenini-acikladi"/>
    <meta property="og:site_name" content="FotoMaç"/>
    <meta property="article:published_time" content="2019-11-20T04:50:06+00:00"/>
    <meta property="og:title" content="Aboubakar Beşiktaş'a gelmeme nedenini açıkladı!"/>
    <meta property="og:description" content="27 yaşındaki golcü, “Bu yaz Beşiktaş’a transfer olacaktım. Fakat Beşiktaş maaşları ödeyemiyordu. Başkan da sağlık durumumla ilgili yanlış bilgiler verdi” ifadelerini kullandı."/>
  </head>
  <body>
    <article>
      <h1>Aboubakar <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'a gelmeme nedenini açıkladı!</h1>
      <h2>27 yaşındaki golcü, “Bu yaz <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>’a <u><a href="https://www.fotomac.com.tr/haberleri/transfer?id=1e09b976-0e2c-4a75-bc0c-79a0614a1fc0">transfer</a></u> olacaktım. Fakat Beşiktaş maaşları ödeyemiyordu. Başkan da sağlık durumumla ilgili yanlış bilgiler verdi” ifadelerini kullandı.</h2>
      <address>
        <time datetime="2019-11-20T04:50:06+00:00">20 Nov 2019, 04:50</time>
      </address>
      <p><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ın<b> </b>devre arasında yeniden transferini düşündüğü belirtilen <u><a href="https://www.fotomac.com.tr/haberleri/vincent-aboubakar?id=ff1fa58e-848b-4011-9d78-ef9b400fdf24">Vincent Aboubakar</a></u>'dan, siyah-beyazlı ekibe olası transferiyle ilgili açıklamalar geldi. 27 yaşındaki santrfor, Portekiz basınına yaptığı açıklamada "Elbette Porto'dan ayrılacağım, hayatımı Porto'da sonlandırmayacağım. Aslında bu yaz Beşiktaş'ta olacaktım. İşin gerçeği Beşiktaş'ın finansal problemleri vardı ve maaşları da ödeyemiyordu. Ayrıca başkanın bana karşı davranış şeklinden hoşlanmadım. Benim sağlık durumumla ilgili yanlış bilgiler verdi" ifadelerini kullandı.<br/><br/><b>TAMAMEN İYİLEŞTİM</b><br/>Milli<b> </b>takıma yeniden davet edilen Vincent Aboubakar şöyle devam etti: "Eğer şimdi milli takımdaysam, bu tamamen iyileştiğim içindir. Yaşadığım sakatlık biraz sabır ve biraz da zaman isteyen bir sakatlıktı. Çünkü tendonlar ve çapraz bağlar kopmuştu. Şimdi antrenörlerim sakatlığın nüksetmesinden korkuyor olabilirler. Ancak şu an kendimi sahaya çıkmaya hazır hissediyorum. Ritmimi bulmaya ihtiyacım var. Bu da bir iki maç oynamakla olacak, sonrasında gerisi gelecektir."<br/><br/>Porto<b> </b>ile 2021'e<b> </b>dek<b> </b>sözleşmesi<b> </b>bulunan<b> </b>Aboubakar, yeniden<b> </b>forma giymeye başladı.<b> </b>Afrika Uluslar<b> </b>Kupası'nda geçtiğimiz<b> </b>hafta Kamerun<b> </b>formasını iki<b> </b>maçta giyen Aboubakar,<b> </b>Yeşil Burun<b> </b>ve Ruanda maçlarında<b> </b>boy gösterdi.<b> </b>Deneyimli forvetin<b> </b>önümüzdeki günlerde<b> </b>Porto ile de<b> </b>sahaya çıkma- sı<b> </b>bekleniyor.</p>
      <related>
        <a href="https://www.fotomac.com.tr/galeri/besiktas/besiktastan-flas-vida-karari"/>
      </related>
    </article>
  </body>
</html>