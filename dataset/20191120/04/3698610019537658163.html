<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/ukrayinskiy-animaciyniy-film-otrimav-nagorodu-na-festivali-v-pekini-330264_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T04:33:00+00:00"/>
    <meta property="og:title" content="Український анімаційний фільм отримав нагороду на фестивалі в Пекіні"/>
    <meta property="og:description" content="Короткометражна анімаційна стрічка Нікіти Лиськова Кохання вже взяла участь у більш ніж 20-ти міжнародних фестивалях в Україні і за кордоном"/>
  </head>
  <body>
    <article>
      <h1>Український анімаційний фільм отримав нагороду на фестивалі в Пекіні</h1>
      <h2>Короткометражна анімаційна стрічка Нікіти Лиськова "Кохання" вже взяла участь у більш ніж 20-ти міжнародних фестивалях в Україні і за кордоном</h2>
      <address>
        <time datetime="2019-11-20T04:33:00+00:00">20 Nov 2019, 04:33</time>
      </address>
      <p>Журі престижного китайського кінофестивалю відзначило анімаційний фільм українського режисера, і це не перша нагорода.</p>
      <p>Створений за підтримки Держкіно анімаційний фільм "Кохання" (автор і режисер Микита Лиськов, музичне оформлення і звук Антон Байбаков, продюсер Андрій Кордон, компанія "Т. Т. М.") взяв участь у конкурсній програмі Пекінського Міжнародного кінофестивалю Feinaki Beijing Animation Week і отримав нагороду "Вибір журі".</p>
      <p>Про це повідомляється на <a href="http://dergkino.gov.ua/ua/news/show/2272/strichka_mikiti_liskova_kohannya_otrimala_nagorodu_v_pekini.html">сайті Держкіно</a>.</p>
      <p>На черзі у "Кохання" - конкурсна програма міжнародного <b><a href="https://dt.ua/CULTURE/time-nazvav-golovni-filmi-desyatilittya-330186_.html">кінофестивалю</a></b> класу "А" PÖFF | Tallinn Black Nights Film Festival (15.11.19-01.12.19) та участь у конкурсі Міжнародного кінофестивалю  <a href="https://www.facebook.com/EtiudaandAnima/?__tn__=K-R&amp;eid=ARAw-cnphw5AqyDuNDCgvr0pbqv-LzkeRaGe5ZQPQM9Fn_IEjcARA0auIB0VYsFWGlXZi8bOVq_ZcTO5&amp;fref=mentions&amp;__xts__%5B0%5D=68.ARBwrTrHgUT0Ii_Ovxa-2usO3QUqUCyn8JdieZXG279OmuVIQrFtkvJHM8ZOiYaF2aceBJ-3h8pANfZb6FMmiQKiLIKucV0woXuRvuw6Xu1qi9Lqul6kIYw1InjvMHf-XQKGL5chs_1gXRrk4H6f6VhW3s63RitHcRBBiIiF_adxxsEtYWr9Po2WRGH_mutaWkDLFJVppez6qLxpSwm65ZXJplSpHNdPjgtDqrfvH4lbappQrZYZTriaaA7yZOT0rmOTaA8wfnBePP3zatIofbXS8aTbWNbIgP-teUUiZ8Hwi2k6iEzdUVoODrxtyWwkbGeiR7lKG--_Dpp_Qe3gKALqr76K">Etiuda&amp;Anima</a> у Кракові (Польща) (19.11.19 – 24.11.19). </p>
      <p>Короткометражна анімаційна картина Микити Лиськова "Кохання" вже взяла участь у більш ніж 20-ти міжнародних фестивалях в Україні та за кордоном і отримала низку перемог. Світова прем'єра картини відбулась на найпрестижнішому у світі фестивалі анімаційного кіно в Ансі.</p>
      <p>Стрічка розповідає історію кохання за допомогою символів: дотепна історія-роздум про стосунки між людьми розкривається через звуки. Фільм був створений компанією "Т.Т.М." за 100% підтримки Державного агентства України з питань кіно.</p>
      <p>Гурт "ТНМК" за сприяння Міністерства інформаційної політики України створив <a href="https://dt.ua/CULTURE/alyona-alyona-predstavila-klip-na-pisnyu-mamin-sup-329771_.html"><b>мультфільм,</b></a> в якому за п'ять хвилин показана історія України. Відео було опубліковано на каналі гурту на YouTube.</p>
      <p>""Танок на майдані Конго" представляє нове відео, в якому вся історія України викладається буквально за п'ять хвилин від Великого вибуху - до сьогодення, транзитом через видатні події в нашій історії. Досить дивитися на власне минуле з сумом і жалем, українцям є чим пишатися! А що буде далі - залежить від тебе!", - прокоментували відео учасники колективу.</p>
      <p>Вірші написав Артем Полежака, а зачитав їх Олег Михайлюта.</p>
      <p>Пісня є частиною проекту "Так працює пам'ять", в рамках якого українські музиканти присвячують свої треки пам'яті Данила Дідіка, 15-річного українського активіста, який загинув у лютому 2015 року під час теракту в Харкові.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>