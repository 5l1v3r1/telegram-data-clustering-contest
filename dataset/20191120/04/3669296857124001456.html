<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/malide-askeri-birlige-saldiri-30-olu"/>
    <meta property="og:site_name" content="CNN Türk"/>
    <meta property="article:published_time" content="2019-11-20T04:31:12+00:00"/>
    <meta property="og:title" content="Mali'de askeri birliğe saldırı: 30 ölü"/>
    <meta property="og:description" content="Mali'nin kuzeyinde askeri bir birliğe kurulan..."/>
  </head>
  <body>
    <article>
      <h1>Mali'de askeri birliğe saldırı: 30 ölü</h1>
      <h2>Mali'nin kuzeyinde askeri bir birliğe kurulan pusuda 30 askerin yaşamını yitirdiği bildirildi.</h2>
      <address><time datetime="2019-11-20T04:31:12+00:00">20 Nov 2019, 04:31</time> by <a rel="author">AA</a></address>
      <p><a href="https://www.cnnturk.com/haberleri/mali">Mali</a> Silahlı Kuvvetlerince (FAMA) yapılan açıklamada, teröristlerin, Gao kentinin kuzeyindeki Tabankort yakınlarında, Nijer askerleriyle koordineli sınır devriyesi atan askeri birliği pusuya düşürerek saldırı düzenlediği belirtildi.</p>
      <p>Saldırıda, askerlerden 30'unun yaşamını yitirdiği, birçoğunun da yaralandığı kaydedilen açıklamada 10 askerin durumunun ağır olduğu ifade edildi.</p>
      <p>Açıklamada, büyük miktarda askeri mühimmatın zayi olduğu çatışmada, güvenlik güçlerinin 17 teröristi etkisiz hale getirdiği bildirildi. </p>
      <p>
        <b>Mali'de şiddet olayları</b>
      </p>
      <p>Ülkenin kuzey ve orta kesimleri, 2012'den bu yana ayrılıkçı çatışmalar ve <a href="https://www.cnnturk.com/haberleri/teror">terör</a> saldırılarına sahne oluyor. </p>
      <p><a href="https://www.cnnturk.com/haberleri/fransa">Fransa</a>'nın "Barkhane Operasyonu" adı altında Mali'de görevlendirdiği 4 bin asker ve Birleşmiş Milletler öncülüğünde kurulan 15 bin kişilik barış gücü Mali Çok Boyutlu Entegre İstikrar Misyonu, henüz güvenlik tehdidini ortadan kaldırmayı başaramadı.</p>
      <related>
        <h4>ilgili haberler</h4>
        <a href="https://www.cnnturk.com/dunya/son-dakika-rusya-ypgnin-suriyenin-kuzeyinden-cekilmesi-neredeyse-tamamlandi"/>
        <a href="https://www.cnnturk.com/dunya/gazeteci-galiziaya-suikastta-yeni-gelisme-unlu-is-adami-gozaltina-alindi"/>
        <a href="https://www.cnnturk.com/dunya/son-dakika-rusyada-6-3-buyuklugunde-deprem"/>
      </related>
    </article>
  </body>
</html>