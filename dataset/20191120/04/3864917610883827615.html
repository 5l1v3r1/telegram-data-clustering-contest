<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2821346-20-listopada-narodnij-kalendar-i-astrovisnik.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T04:00:00+00:00"/>
    <meta property="og:title" content="20 листопада: народний календар і астровісник"/>
    <meta property="og:description" content="Чи куватиме лід зимовий Федот, спостерігаємо за нічним небом і як справи у Меркурія."/>
  </head>
  <body>
    <article>
      <h1>20 листопада: народний календар і астровісник</h1>
      <h2>Чи куватиме лід зимовий Федот, спостерігаємо за нічним небом і як справи у Меркурія.</h2>
      <address>
        <time datetime="2019-11-20T04:00:00+00:00">20 Nov 2019, 04:00</time>
      </address>
      <p><b>Сьогодні святого мученика Феодота Анкірського</b>. Цей святий жив у 2-ій половині ІІІ – першій половині ІV століття в місті Анкірі. Він мав родину й був власником невеличкого придорожнього готелю. Коли розпочались переслідування християн, чоловік давав прихисток багатьом браттям і сестрам по вірі. Згодом він і сам став одним із переслідуваних, а потім і страчених.  </p>
      <p>«Мученик Федот лід кує», - казали наші пращури, знаючи, що о цій порі «Річки льодом вкривалися – зимові дороги відкривалися». Не забуваймо, що завтра в нас свято архістратига Михаїла, тож варто звернути увагу на погоду. Якщо ніч напередодні Михайла зоряна – зима буде лютою. Коли ж небо було закрите хмарами — на теплу. А про затяжну зиму свідчило сухе не опале листя на деревах. Як кажуть, поживемо — побачимо, адже Великдень наступного року “середній” – 19 квітня.</p>
      <p>У ніч напередодні Михаїла намагалися допізна не вештатися надворі; сни вважалися віщими.</p>
      <p><b>З іменинами вітайте</b> Валерія, Афанасія, Кирила, Михайла, Олександра, Сергія.</p>
      <p><b>24 місячний день</b>, від Лева Місяць перейде до Діви. Крім того, пізно ввечері Меркурій зупиняється в своєму ретроградному русі й повертається (візуально), аби “кинутися” навздогін Сонцю, від якого він добряче відстав. За Сонцем він слідуватиме завтра, тому сьогодні швидкість будь-яких наших реакцій суттєво загальмована. Важливі переговори, подорожі, підписання договорів, угод, документів ліпше відкласти. Кількість ДТП у цей період може суттєво зрости. Ключові слова дня: апатія, порожнеча після досягнення мети, відновлення сил, психологічна адаптація.</p>
      <p>Згідно з даними Центральної геофізичної обсерваторії України, найхолоднішим цей день у Києві був у 1993 –  -16,7, а найтеплішим у 1926, 1963 – +14,2.</p>
    </article>
  </body>
</html>