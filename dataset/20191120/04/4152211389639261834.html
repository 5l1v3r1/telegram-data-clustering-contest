<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591801/%E0%A6%9F%E0%A7%8D%E0%A6%B0%E0%A6%BE%E0%A6%95%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A6%AF%E0%A6%BC-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%95%E0%A6%A8%E0%A6%B8%E0%A7%8D%E0%A6%9F%E0%A7%87%E0%A6%AC%E0%A6%B2-%E0%A6%A8%E0%A6%BF%E0%A6%B9%E0%A6%A4-%E0%A6%8F%E0%A6%8F%E0%A6%B8%E0%A6%86%E0%A6%87%E0%A6%B8%E0%A6%B9-%E0%A6%86%E0%A6%B9%E0%A6%A4"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T04:34:00+00:00"/>
    <meta property="og:title" content="ট্রাকের ধাক্কায় পুলিশ কনস্টেবল নিহত, এএসআইসহ আহত তিন"/>
    <meta property="og:description" content="কুমিল্লায় ট্রাকের ধাক্কায় নূর হোসেন (৩৫) নামে পুলিশের এক কনস্টেবল নিহত হয়েছেন। দুর্ঘটনায় আহত হয়েছেন এএসআইসহ আরও তিনজন। বুধবার (২০ নভেম্বর) রাতে সদর দক্ষিণ উপজেলার সুয়াগাজী এলাকায় ঢাকা-চট্টগ্রাম মহাসড়কে পুলিশের টহলরত মাইক্রোবাসের সঙ্গে ট্রাকের ধাক্কায় এই হতাহতের ঘটনা ঘটে।..."/>
  </head>
  <body>
    <article>
      <h1>ট্রাকের ধাক্কায় পুলিশ কনস্টেবল নিহত, এএসআইসহ আহত তিন</h1>
      <address><time datetime="2019-11-20T04:34:00+00:00">20 Nov 2019, 04:34</time> by <a rel="author">কুমিল্লা প্রতিনিধি</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2015/12/24/9cd79fa5521bc84ae70d59070ade5424-Comilla.jpg"/>
        <figcaption>কুমিল্লা</figcaption>
      </figure>
      <p>কুমিল্লায় ট্রাকের ধাক্কায় নূর হোসেন (৩৫) নামে পুলিশের এক কনস্টেবল নিহত হয়েছেন। দুর্ঘটনায় আহত হয়েছেন এএসআইসহ আরও তিনজন। বুধবার (২০ নভেম্বর) রাতে সদর দক্ষিণ উপজেলার সুয়াগাজী এলাকায় ঢাকা-চট্টগ্রাম মহাসড়কে পুলিশের টহলরত মাইক্রোবাসের সঙ্গে ট্রাকের ধাক্কায় এই হতাহতের ঘটনা ঘটে।</p>
      <p>নিহত নূর হোসেন লক্ষ্মীপুর জেলার সদর উপজেলার ওয়াহিদপুর গ্রামের মৃত আব্দুল হকের ছেলে।</p>
      <p>সদর দক্ষিণ থানার ওসি নজরুল ইসলাম জানান, রাত ১২টার পর সদর দক্ষিণ উপজেলার সুয়াগাজীতে পুলিশের একটি টহল দল টহলে বের হয়। কিছুক্ষণ পর পুলিশ বহনকারী মাইক্রোবাসের পেছনে ধাক্কা দেয় ট্রাক। ঘটনাস্থলে নিহত হন সদর দক্ষিণ থানার কনস্টেবল নূর হোসেন। এসময় আহত হন থানার এএসআই মহসিন মিয়া, কনস্টেবল ইসমাইল এবং পুলিশের মাইক্রোবাসের চালক এরশাদ মিয়া।</p>
      <p>ওসি আরও জানান, দুর্ঘটনার পর চালক জসিম মিয়াসহ ট্রাকটিকে আটক করা হয়েছে। এদিকে নিহতের লাশ ও আহতদের উদ্ধার করা হয়েছে। আহত পুলিশ সদস্যরা কুমিল্লা মেডিক্যাল কলেজ হাসপাতালে চিকিৎসাধীন রয়েছেন।</p>
      <footer>/এফএস/এমএমজে/</footer>
    </article>
  </body>
</html>