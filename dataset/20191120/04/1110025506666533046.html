<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828076-nagyz-patriot-imangali-tasmagambetov-tanymal-akterdi-resejge-sakyryp-aldy.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-20T04:47:00+00:00"/>
    <meta property="og:title" content="&quot;Нағыз патриот&quot;: Иманғали Тасмағамбетов танымал актерді Ресейге шақырып алды"/>
    <meta property="og:description" content="Қазақ кино саласының жұлдызы Асылхан Төлепов Мәскеуге барып, Қазақстанның Ресейдегі елшісі Иманғали Тасмағамбетовпен кездескен. Көрші ел астанасына саясаткердің шақыртуымен барған өнер иесі оған қатысты бар ойын ашық айтты деп жа"/>
  </head>
  <body>
    <article>
      <h1>"Нағыз патриот": Иманғали Тасмағамбетов танымал актерді Ресейге шақырып алды</h1>
      <address><time datetime="2019-11-20T04:47:00+00:00">20 Nov 2019, 04:47</time> by <a rel="author">Малика Хадид</a></address>
      <p>
        <b>Қазақ кино саласының жұлдызы Асылхан Төлепов Мәскеуге барып, Қазақстанның Ресейдегі елшісі Иманғали Тасмағамбетовпен кездескен. Көрші ел астанасына саясаткердің шақыртуымен барған өнер иесі оған қатысты ойын ашық айтты деп жазады<a href="https://kaz.nur.kz/"> KAZ.NUR.KZ.</a></b>
      </p>
      <figure>
        <embed-post data-src="https://www.instagram.com/p/B5AHfx_AY-i" data-service="Instagram"/>
      </figure>
      <p>Отандық жұлдыз<a href="https://www.instagram.com/p/B5C_IPfAXm4/"> Instagram</a> парақшасына Иманғали Тасмағамбетовпен қауышқан сәтінен фото жүктеп, көпке сыйлы саясаткерге деген жылы лебізін білдірді.</p>
      <p>
        <b>Төлепов Қазақстанның Ресейдегі елшілігін тізгіндеп жүрген отандасын жер-көкке сыйғызбай мақтады.</b>
      </p>
      <blockquote>"Қазақ елінің қонақжайлығын, дархан мінезін, тектілігін дәріптеп жүрген тұлға, еліміздің нағыз патриоты, жанашыры - Иманғали ағам. Ресейдің астанасы Сіз барда бізге ыстық болды. Шақыртуыңызға, риясыз көңіліңізге рахмет! Әр қазақтың “мен” деген жігіті сіздей болсын" , - деп жазған ол.</blockquote>
      <p>Айта кетейік, бұған дейін желіде Асылхан Төлеповті<a href="https://kaz.nur.kz/1827681-asylhan-tlepovke-ok-tigen-video-zelide-kyzu-talkyga-tsti.html"> "атып жатқан" сәтінің видеосы </a>тарап кеткенін жазған болатынбыз. Анықталғандай, ғаламтор кеңістігінде шу тудырған бейнежазба кезекті фильмнің түсірілімі кезінде жасалған.</p>
      <p>Оған қоса, Төлеповтың әйгілі <a href="https://kaz.nur.kz/1824558-asylhan-tlepov-jgili-makgregorga-kazaktardy-tanytpaksy-video.html">Макгрегорға пародиясы </a>желіде хит болды.</p>
      <figure>
        <embed-post data-src="https://www.instagram.com/p/B5C_IPfAXm4" data-service="Instagram"/>
      </figure>
      <p>Естеріңізге сала кетсек, бұған дейін ашық сұхбат беріп, алғаш рет <a href="https://kaz.nur.kz/1828063-zregi-kenetten-toktap-kaldy-zarina-altynbaeva-anasyny-limi-zajly-syryn-aktardy.html">анасының өлімі жайлы айтқан отандық опера әншісі Зарина Алтынбаева </a>туралы жазған болатынбыз.</p>
    </article>
  </body>
</html>