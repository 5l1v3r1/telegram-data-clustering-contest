<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/spiker-parlamentu-estoniji-zvinuvativ-roisyu-v-aneksiji-5-krajini-641073.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T04:57:38+00:00"/>
    <meta property="og:title" content="Спікер парламенту Естонії звинуватив Роісю в анексії 5% країни"/>
    <meta property="og:description" content="Згідно з Тартуським договором 1920 року до Естонії відходить частина територій, що нині входять до складу Росії"/>
  </head>
  <body>
    <article>
      <h1>Спікер парламенту Естонії звинуватив Роісю в анексії 5% країни</h1>
      <address>
        <time datetime="2019-11-20T04:57:38+00:00">20 Nov 2019, 04:57</time>
      </address>
      <h4>Згідно з Тартуським договором 1920 року до Естонії відходить частина територій, що нині входять до складу Росії</h4>
      <p>Спікер парламенту Естонії, член Консервативної народної партії EKRE Хенн Пиллуаас заявив, що Росія анексувала близько 5% території Естонії.</p>
      <p>Про це він написав на своїй сторінці <a href="https://www.facebook.com/henn.polluaas/posts/3242840082425077">Facebook.</a></p>
      <p>«Анексія естонських територій нічим не відрізняється від окупації та анексії Криму», — написав Пиллуаас.</p>
      <p>Він додав, що «Естонія не має територіальних претензій до Росії», але хоче, щоб повернулися «наші» території.</p>
      <p>Обурення спікера естонського парламенту викликало інтерв'ю директора Другого європейського департаменту МЗС РФ Сергія Бєляєва, в якому він кілька разів назвав «недіючим» Тартуський мирний договір 1920 року.</p>
      <p>«Невизнання Тартуського мирного договору, по суті, означає невизнання Естонської Республіки. Це свідоцтво про народження нашої країни і одна з найважливіших основ нашої державності», — написав Пиллуаас.</p>
      <p>Згідно з Тартуським мирним договором 1920 року, укладеним РРФСР і незалежною Естонією, до Естонії відходить частина територій, що нині входять до складу Росії. Це частини Кінгісеппського і Сланцевского районів Ленінградської області, а також Печорський край.</p>
      <p>Естонія не ратифікує російсько-естонський прикордонний договір, оскільки значна частина політичних сил намагається повернутися до кордону, проведеного згвдно з Тартуським договором.</p>
      <p>Росія офіційно вважає цей договір нечинним.</p>
      <related>
        <a href="https://glavcom.ua/news/mzs-poperedilo-shcho-biometrichni-dani-rosiyan-fiksuvatimut-na-kordoni-z-1-sichnya-462849.html"/>
        <a href="https://glavcom.ua/news/stalo-vidomo-hto-zaminit-friland-na-posadi-glavi-mzs-kanadi-641067.html"/>
        <a href="https://glavcom.ua/news/ya-bi-pishla-v-ataku-zerkal-vvazhaje-shcho-ukrajina-maje-vidpovidati-na-zayavi-putina-641039.html"/>
      </related>
    </article>
  </body>
</html>