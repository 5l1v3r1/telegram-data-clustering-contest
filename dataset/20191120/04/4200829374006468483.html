<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/galatasarayin-istedigi-isimden-cevap-geldi"/>
    <meta property="og:site_name" content="FotoMaç"/>
    <meta property="article:published_time" content="2019-11-20T04:28:15+00:00"/>
    <meta property="og:title" content="Galatasaray'ın istediği isimden cevap geldi!"/>
    <meta property="og:description" content="Galatasaray'da son günlerde ardı ardına yaşanan sakatlıklar can sıkıyor. Sarı-kırmızılı kurmaylar yaşanan sakatlıklar ve yapılan transferlerden beklenen performansın alınamaması sonrasında harekete geçti. Birçok isimle temaslarını sürdüren Aslan'da Falcao'nun alternatifi olarak düşünülen isimden cevap geldi. İşte Galatasaray'da yaşanan son transfer gelişmeleri."/>
  </head>
  <body>
    <article>
      <h1>Galatasaray'ın istediği isimden cevap geldi!</h1>
      <address>
        <time datetime="2019-11-20T04:28:15+00:00">20 Nov 2019, 04:28</time>
      </address>
      <p>
        <b>Galatasaray'da son günlerde ardı ardına yaşanan sakatlıklar can sıkıyor. Sarı-kırmızılı kurmaylar yaşanan sakatlıklar ve yapılan transferlerden beklenen performansın alınamaması sonrasında harekete geçti. Birçok isimle temaslarını sürdüren Aslan'da Falcao'nun alternatifi olarak düşünülen isimden cevap geldi. İşte Galatasaray'da yaşanan son transfer gelişmeleri.</b>
      </p>
      <figure>
        <img src="https://iaftm.tmgrup.com.tr/8c823a/0/0/0/0/0/0?u=https://iftm.tmgrup.com.tr/album/2019/11/20/1574204282310.jpg&amp;mw=1000&amp;l=1"/>
        <figcaption>Galatasaray ara transfer dönemi için kolları şimdiden sıvadı.</figcaption>
      </figure>
      <figure>
        <img src="https://iaftm.tmgrup.com.tr/59ef55/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204949313.jpg&amp;mw=1000&amp;l=1"/>
        <figcaption>Birçok oyuncunun ismi sarı-kırmızılılar ile anılırken son bomba Özbekistan'dan geldi.</figcaption>
      </figure>
      <figure>
        <img src="https://iaftm.tmgrup.com.tr/e8214b/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204945184.jpg&amp;mw=1000&amp;l=1"/>
        <figcaption>Özbek basını, Eldor Shomurodov'un ocak ayında Galatasaray'a transfer olacağını yazdı, bir gün sonra Rus kulübünden cevap geldi.</figcaption>
      </figure>
      <figure>
        <img src="https://iaftm.tmgrup.com.tr/499dc4/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204950423.jpg&amp;mw=1000&amp;l=1"/>
        <figcaption>Rostov Kulüp Başkanı Artashes Arutyunyants, kulübün içinde bulunduğu tüm zorluklara rağmen takımın lider oyuncusu Shomurodov'u satmayacaklarını söyledi.</figcaption>
      </figure>
      <figure>
        <img src="https://iaftm.tmgrup.com.tr/bb4337/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204956849.jpg&amp;mw=1000&amp;l=1"/>
        <figcaption>Kulübün resmi sitesine konuşan Rus Başkan, "Takımın lider oyuncusunu satarak en basit finansal ameliyat sürecinden geçmek istemiyoruz. Biz aksine takımı güçlendirmeyi planlıyoruz" dedi.</figcaption>
      </figure>
      <figure>
        <img src="https://iaftm.tmgrup.com.tr/24119f/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204952167.jpg&amp;mw=1000&amp;l=1"/>
        <figcaption><b>YANIT BEKLİYOR</b><br/>Rus Ria Novosti haber ajansı ise bu açıklamanın aksine Rostov'un UEFA ile yaşadığı FFP sorunlarını halletmek için Galatasaray'ın ısrarla istediği Shomurodov'u satmak zorunda kalacağını yazdı.</figcaption>
      </figure>
      <figure>
        <img src="https://iaftm.tmgrup.com.tr/f3d092/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204956494.jpg&amp;mw=1000&amp;l=1"/>
        <figcaption>Florin Andone ve Radamel Falcao'nun sakatlıkları nedeniyle forvete mutlaka takviye yapmak isteyen sarı-kırmızılıların, teklifini yaptığı ve Rus takımından yanıt beklediği ifade edildi.</figcaption>
      </figure>
      <figure>
        <img src="https://iaftm.tmgrup.com.tr/d850e3/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574204959387.jpg&amp;mw=1000&amp;l=1"/>
        <figcaption>Shomurodov bu sezon Premier Liga'da 16 karşılaşmaya çıkarken 10 gol, 3 asistlik performansıyla dikkatleri üzerine çekmeyi başardı.</figcaption>
      </figure>
      <figure>
        <img src="https://iaftm.tmgrup.com.tr/dc4227/0/0/0/0/0/0?u=https://iftm.tmgrup.com.tr/album/2019/11/20/galatasarayin-istedigi-isimden-galatasaraya-cevap-geldi-1574205059536.jpg&amp;mw=1000&amp;l=1"/>
        <figcaption><b>YILDIZI PARLIYOR</b><br/>15 Temmuz 2017'de Rostov'a transfer olan 24 yaşındaki Shomurodov, santrforda ve kanatlarda forma giyebiliyor. Özbek Milli Takımı'nın da 43 maçta attığı 20 golle değişmez isimleri arasında...</figcaption>
      </figure>
      <figure>
        <img src="https://iaftm.tmgrup.com.tr/d561ce/0/0/0/0/0/0?u=https://iftm.tmgrup.com.tr/album/2019/11/20/1574204300670.jpg&amp;mw=1000&amp;l=1"/>
        <figcaption><b>MONACO'DAN OLUMSUZ CEVAP</b><br/>Öte yandan Galatasaray'ın yeniden kadrosuna katmak istediği Onyekuru'dan cevap geldi.</figcaption>
      </figure>
      <figure>
        <img src="https://iaftm.tmgrup.com.tr/24eaae/0/0/0/0/0/0?u=https://iftm.tmgrup.com.tr/album/2019/11/20/1574204301270.jpg&amp;mw=1000&amp;l=1"/>
        <figcaption>Henry Onyekuru, Galatasaray'ı, Galatasaray da Onyekuru'yu istiyor... Ancak 'bu aşk nasıl gerçekleşecek' şimdilik bilinmiyor.</figcaption>
      </figure>
      <figure>
        <img src="https://iaftm.tmgrup.com.tr/d91d89/0/0/0/0/0/0?u=https://iftm.tmgrup.com.tr/album/2019/11/20/1574204298430.jpg&amp;mw=1000&amp;l=1"/>
        <figcaption>Zira Monaco teknik direktörü, 13 haftada 4 maçta 160 dakika forma vermesine rağmen Onyekuru'dan henüz vazgeçmiş değil.</figcaption>
      </figure>
      <figure>
        <img src="https://iaftm.tmgrup.com.tr/0b5ed7/0/0/0/0/0/0?u=https://iftm.tmgrup.com.tr/album/2019/11/20/1574204302506.jpg&amp;mw=1000&amp;l=1"/>
        <figcaption>Ayrıca, Lokomotif Moskova'nın Onyekuru için yaptığı kiralama teklifine de Monaco tarafından olumlu cevap verilmedi.</figcaption>
      </figure>
      <figure>
        <img src="https://iaftm.tmgrup.com.tr/3441b8/0/0/0/0/0/0?u=https://iftm.tmgrup.com.tr/album/2019/11/20/1574204304675.jpg&amp;mw=1000&amp;l=1"/>
        <figcaption><b>DEV TAKIMLAR PEŞİNE DÜŞTÜ</b><br/>Fatih Terim'in scoutları Yaremchuk'u izlemeye gittiklerinde Ukrayna futbolunun yeni yıldızı Viktor Tsyhankov'a hayran kaldılar.</figcaption>
      </figure>
      <figure>
        <img src="https://iaftm.tmgrup.com.tr/c715f7/0/0/0/0/0/0?u=https://iftm.tmgrup.com.tr/album/2019/11/20/1574204306921.jpg&amp;mw=1000&amp;l=1"/>
        <figcaption>Ancak Konoplyanka'dan formayı alan 22 yaşındaki yıldız adayına yaklaşılacak gibi değil...</figcaption>
      </figure>
      <figure>
        <img src="https://iaftm.tmgrup.com.tr/0f9a8a/0/0/0/0/0/0?u=https://iftm.tmgrup.com.tr/album/2019/11/20/1574204310925.jpg&amp;mw=1000&amp;l=1"/>
        <figcaption>Tsyhankov'u Bayern, Dortmund, Liverpool ve Tottenham'ın da izlediği belirtiliyor.</figcaption>
      </figure>
      <figure>
        <img src="https://iaftm.tmgrup.com.tr/53a071/0/0/0/0/0/0?u=https://iftm.tmgrup.com.tr/album/2019/11/20/1574204303881.jpg&amp;mw=1000&amp;l=1"/>
        <figcaption><b>SİNAN İÇİN BİR ŞARTI VAR</b><br/>Galatasaray'da üst üste yaşanan sakatlıklar ve son olarak Babel'in de sakatlığının ardından Başakşehir maçında oynamasının riske girmesi üzerine Sinan Gümüş ismi gündeme geldi.</figcaption>
      </figure>
      <figure>
        <img src="https://iaftm.tmgrup.com.tr/7c1b72/0/0/0/0/0/0?u=https://iftm.tmgrup.com.tr/album/2019/11/20/1574204312759.jpg&amp;mw=1000&amp;l=1"/>
        <figcaption>Terim ise eski öğrencisini, "Bonservisini Genoa'dan bedelsiz alır ve takım şartlarına uygun sözleşme imzalamayı kabul ederse" geri alabileceğini yönetime iletti.</figcaption>
      </figure>
    </article>
  </body>
</html>