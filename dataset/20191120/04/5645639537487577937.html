<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/chrome-pro-android-ziska-integraci-google-lens/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T04:45:56+00:00"/>
    <meta property="og:title" content="Chrome pro Android získá integraci Google Lens"/>
    <meta property="og:description" content="Pokud jde o mobilní telefony, hledání je asi tou nejužitečnější funkcí. V případě textu není skoro co řešit, ale s obrázky je komplikovanější. Pokud chcete dohledat informace ze svého okolí, tak se nabízí funkce Google Lens, která dokáže pomocí umělé inteligence a sofistikovaných algoritmů identifikovat věci na fotografii. V případě obrázku na webové stránce musíte […]"/>
  </head>
  <body>
    <article>
      <h1>Chrome pro Android získá integraci Google Lens</h1>
      <address><time datetime="2019-11-20T04:45:56+00:00">20 Nov 2019, 04:45</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Pokud jde o mobilní telefony, hledání je asi tou nejužitečnější funkcí. V případě textu není skoro co řešit, ale s obrázky je komplikovanější. Pokud chcete dohledat informace ze svého okolí, tak se nabízí funkce Google Lens, která dokáže pomocí umělé inteligence a sofistikovaných algoritmů identifikovat věci na fotografii. V případě obrázku na webové stránce musíte absolvovat menší kolečko.</p>
      <h3>Chrome a Lens</h3>
      <p>Pokud se chcete něco dozvědět z obrázku, respektive něco identifikovat, museli jste jej stáhnout do zařízení. Následně v aplikaci Google Fotky spustit funkci Google Lens. Výsledky vás nazpět přesunou do prohlížeče, případně do Google Vyhledávání. Vývojáři se zaměřili na tento proces a vytvořili jednoduché řešení.</p>
      <p>V tuto chvíli můžete v aplikaci Chrome pro Android (i ve stabilní verzi) aktivovat Google Lens integraci do kontextového menu. Do adresního řádku zadejte <i>chrome://flags </i>a následně dohledejte položku Google Lens. Po aktivaci dojde k restartování prohlížeče.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/2019-11-19-201651-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-19-201723-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-19-201754-1440x2960x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-19-201820-1440x2960x.jpg"/>
        </figure>
      </slideshow>
      <p>Následně stačí podržet prstem na obrázku a v kontextové nabídce vybrat novou položku Hledat pomocí Google Lens. Následně dojde k rozeznávání jednotlivých položek na obrázku, přičemž se zobrazí vysouvací okno s vyhledanými obrázku.</p>
      <p>Jedná se v podstatě o náhradu funkce Hledat pomocí Google, kde jste se dočkali jen podobných obrázků. U Google Lens se nabízí kromě podobných obrázků také identifikované a dohledané informace z obrázku.</p>
      <table bordered="">
        <tr>
          <td>
            <pic src="https://lh6.ggpht.com/lum4KYB0TtgvR-8vRMUZ_JhRnMQ4YqBIR0yjspc4ETsM9iJ8-4YHZ0s0HO9i0ez_=w300" width="100" height="100"/>
          </td>
          <td><a href="https://play.google.com/store/apps/details?id=com.android.chrome&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Prohlížeč Chrome – Google<br/></b></a>Google Inc.<br/>Zdarma</td>
          <td>
            <a href="https://play.google.com/store/apps/details?id=com.android.chrome&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroj: <a href="https://www.androidpolice.com/2019/11/19/google-lens-is-now-integrated-in-chromes-image-search/#c4ca4/">androidpolice.com</a></footer>
    </article>
  </body>
</html>