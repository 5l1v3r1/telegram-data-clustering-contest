<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-20-kasim-2019-haber-fotograf-2220578"/>
    <meta property="og:site_name" content="Posta"/>
    <meta property="article:published_time" content="2019-11-20T04:37:26+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (20 Kasım 2019)"/>
    <meta property="og:description" content="Haydar Dümen 20 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (20 Kasım 2019)</h1>
      <address>
        <time datetime="2019-11-20T04:37:26+00:00">20 Nov 2019, 04:37</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 20 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5d86ff32ae298b9f3f184bfa"/>
      </figure>
      <p>
        <b>İsteğim yok oldu</b>
      </p>
      <p>19 yaşındayım. Geçen gün geneleve gittim. Her şey çok güzeldi ama o günden beri cinsel isteğim kalmadı, şimdi korkuyorum.</p>
      <p>
        <b>CEVAP</b>
      </p>
      <p>Değerli okurum, erken başladın. Ama erken bitmeyecek. Oranın şartlarıyla senin ruhunun aşkları örtüşmüyor. Senin ruhun tomurcuk bir gül istiyor. Genelevde önüne ne olduğu belli olmayan bir yemek getiriliyor. Tabii ki böyle olur. Başka ne bekliyordun? Biraz sabırlı ol.</p>
      <figure>
        <img src="https://i.pstimaj.com/img/78/700x0/5d86ff3166a97c42f43a2f33"/>
      </figure>
      <p>
        <b>Zevk alamıyorum</b>
      </p>
      <p>35 yaşındayım, 3 yıllık evli kadınım. Eşimle sabah-akşam ilişkiye giriyoruz ama ben bir türlü zevk alamıyorum. O yüzden sürekli ilişkiye girmek istiyorum. Bunun sebebini öğrenebilir miyim?</p>
      <p>
        <b>CEVAP</b>
      </p>
      <p>Sevgili okurum, ruh aç, beden iştahsız. Beklediklerini bulamadın. Durmadan kendini zorluyor, adeta sınava sokuyorsun. Ruhla, beden arasındaki dengeyi kuracak kişi sevgili eşin. Ona açılıp açılmadığını bilmiyorum ama mutlaka bir uzmana gitmenizi öneriyorum.</p>
      <figure>
        <img src="https://i.pstimaj.com/img/78/700x0/5d9acd9bae298bd09f1b5d2e"/>
      </figure>
      <p>
        <b>Anne olmamı etkiler mi?</b>
      </p>
      <p>2 yıllık evli kadınım. Doğum kontrol hapıyla korunuyorum. Bu doğum kontrol hapları ileride anne olmamı engeller mi?</p>
      <p>
        <b>CEVAP</b>
      </p>
      <p>Sevgili okurum, konu benim ilgi alanımın dışında. Ancak bildiğim şey doğum kontrol haplarının anneliğe engel olmadığıdır.</p>
      <figure>
        <img src="https://i.pstimaj.com/img/78/700x0/5da2bf32ae298b156b6179b9"/>
      </figure>
      <p>
        <b>Vazgeçiyorum</b>
      </p>
      <p>20 yaşındayım. Haftada 9-10 kez mastürbasyon yapıyorum. Artık kadınlara karşı isteğim gün geçtikçe azalıyor. Geçenlerde bir kadınla cinsel ilişkiye girmek üzereyken vazgeçip mastürbasyon yaptım. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, seks yapmak üzereydin de sen mi kaçtın? Yani her şey hazırdı da vazgeçtin öyle mi? Eğer bunu yaptınsa ayıp etmişsin. Ama niyetlenip vazgeçmişsen bu her erkekte görülen bir olaydır. Yaşın genç. Ama mastürbasyon başını derde sokacak.</p>
      <p>Aklına gelince hemen bir şeyler yapmaya kalk. Yerinden kalk, pencereden dışarıya bak, bir bardak su iç ve derin derin nefes al. Bazı üzüntülü şeyleri bile düşünebilirsin.</p>
      <figure>
        <img src="https://i.pstimaj.com/img/78/700x0/5d86ff32ae298b9f3f184bfc"/>
      </figure>
      <p>
        <b>Hemen sertleşiyor</b>
      </p>
      <p>19 yaşındayım. Sorunum cinsel organımın çabuk sertleşmesi. Nerede seksi bir kadın görsem hemen sertleşiyor. Çarşıda, iş yerinde fark etmiyor hemen etkileniyorum. Penisim sertleşince mecburen ortamdan uzaklaşmak zorunda kalıyorum. Bu yüzden karşı cinsten biriyle sohbet edemiyorum. Ne yapmamı önerirsiniz?</p>
      <p>
        <b>CEVAP</b>
      </p>
      <p>Değerli okurum, öyle asilik yapar yapar sonunda uslanır. Bunu sen başkalarına belli etmemeye çalış. Kızların yanından ayrılma, konuşmaya devam et. Ciddi sorunları konuş. Senin asi organ sanırım bir süre sonra alışacak onlara. Bu sistemin içinde bu da var. Aslında çok kötü değil ama her şey de olduğu gibi yerinde ve zamanında iyi.</p>
      <figure>
        <img src="https://i.pstimaj.com/img/78/700x0/5d86ff3366a97c429c21738c"/>
      </figure>
      <p>
        <b>Kızdan kan gelmiş</b>
      </p>
      <p>Kız arkadaşımla sürtünme yoluyla birlikte olduk. Üzerinde pijama vardı. 9-10 saat sonra idrarını yapınca kan gelmiş. Acaba kızlık zarı bozulmuş olabilir mi? Doktora gitmeyi düşünüyoruz, gerek var mı?</p>
      <p>
        <b>CEVAP</b>
      </p>
      <p>Değerli okurum, ilk önce doktora gitmenin gereği yok. İdrarla kızlık zarının uzak yakın ilgisi yok. Böyle yokluklar içinde varlık arama. Ayrıca doktorun söylediği de size ne gibi katkıda bulunacak, onu merak ediyorum. Diyelim ki zedelenme olsa ne yapacaksınız? Hiçbir şey. Bana göre de bir şey olmadı.</p>
      <figure>
        <img src="https://i.pstimaj.com/img/78/700x0/5d997e1766a97c56ca09d337"/>
      </figure>
      <p>
        <b>Zararı var mı?</b>
      </p>
      <p>18 yaşındayım. Kız arkadaşım sevişirken ileri gitmek istemiyor. Her sabah kalktığımda penisim sertleşmiş oluyor, buna canım sıkılıyor. 1 aydır da mastürbasyon yapmıyorum. Bunun bana zararı var mı?</p>
      <p>
        <b>CEVAP</b>
      </p>
      <p>Değerli okurum, hiçbir şeyin zararı olmadığı gibi sendeki doğal olanlar doğru. Ama kızın kendi kararı da doğru. İki doğruda buluşmuşsunuz. İkinizin de doğrularına saygılı olun. Zaman zaten size yol gösterecektir.</p>
      <figure>
        <img src="https://i.pstimaj.com/img/78/700x0/5da2bf3366a97ccdd97acd0f"/>
      </figure>
      <p>
        <b>Sorunum varmış</b>
      </p>
      <p>23 yaşındayım. Benim ilişkim 20-25 dakika sürüyor. Bu durum benim için sorun değil ama arkadaşlarıma sorduğumda “Sorunun var” diyorlar. Genelevde ilişkiye girdiğim kadın da aynı şeyleri söyledi. Evlenince sorun yaşar mıyım?</p>
      <p>
        <b>CEVAP</b>
      </p>
      <p>Değerli okurum, erkek arkadaşlarını kıskandıracak kadar iyi durumdasın. Evlendiğinde istediğin süreye çekebilirsin diye düşünüyorum. Zaten ortam iyi biraz da fantezileri kullanırsan istediğin süreye ulaşırsın. Sevgilerimi sunuyorum.</p>
      <figure>
        <img src="https://i.pstimaj.com/img/78/700x0/5db90f4b66a97c6102df52b5"/>
      </figure>
      <p>
        <b>Kendime güvenemiyorum</b>
      </p>
      <p>Şimdiye karar kimseyle ilişkiye girmedim. Arkadaşlarla geneleve gitmeye karar verdik ama ben kendime güvenemiyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, 1 yıl daha sabret. 1 yılın sonunda bana mail at. Ruhun olaya alışsın. Orada rastlayabileceğin olumsuzluklara psikolojin direnç kazansın.</p>
      <figure>
        <img src="https://i.pstimaj.com/img/78/700x0/5d47db5d66a97cadc229a0c5"/>
      </figure>
      <p>
        <b>Kız erken buluyor</b>
      </p>
      <p>Kız arkadaşım ve ben 19 yaşındayız. Ben ilişkiye girmek istiyorum ama kız “Henüz erken” diyor. Biz evlenmeyi düşünüyoruz, ne yapmalıyız?</p>
      <p>
        <b>CEVAP</b>
      </p>
      <p>Değerli okurum, kız arkadaşın gibi düşünüyorum. Ondan yana tavrımı koyuyorum. İlişkiniz böyle devam etsin. Sevginiz iyice pekişsin, koyulaşsın. Zaman size aydınlık ve doğru yolları gösterecektir. Ama okul varsa önce okul, meslek, sonra ekonomik ve sosyal bağımsızlık en sonunda da evlilik.</p>
      <p>Bu yolda yaşabildiğiniz kadar aşk, bir adım ötesi flört, bol bol duygusal arkadaşlık ondan sonra koşullar ve ortam uygunsa, yaşamın zorluklarını göğüsleyebilecek şartlar oluşmuşsa o zaman seksi devreye sokarsanız.</p>
      <figure>
        <img src="https://i.pstimaj.com/img/78/700x0/5d997e18ae298b9a6c3736e2"/>
      </figure>
      <h4>BÖYLE SORU YOK!</h4>
      <p>
        <b>Ya gülerlerse?</b>
      </p>
      <p>20 yaşındayım. Penisimin küçük olduğunu ve sertleşme bakımından zayıf olduğunu düşünüyorum. Ne yapmam gerekiyor? Karşı cins görse gülüp geçecek diye korkuyorum. Acil bir taktik verin.</p>
      <p>
        <b>CEVAP</b>
      </p>
      <p>Değerli okurum, cinsel organın kime, neye göre küçük? Karanlıkta kaptı kaçtı oynar gibi boşa kürek sallatıyorsun. Bazen çok şaşırıyorum, sanıyorum çok meşgulsünüz, başınızı kaşıyacak vaktiniz yok. Oysa bana bir sayı yazman yeterliydi. Bu sayfa belgesel gibidir.</p>
      <p>Yıllar geçse de uzman tarafından onaylanmış bilgiler verilir, yanlış olmaz. Oysa siz okurlarımın bazıları en can alıcı kilit noktayı eksik yazıyor. Sezgime göre normaldir, üzülme.</p>
      <figure>
        <img src="https://i.pstimaj.com/img/78/700x0/5d997e0966a97c57e7c29f13"/>
      </figure>
      <h4>GÜNÜ SORULARI</h4>
      <p>
        <b>Kızlığım bozuldu mu?</b>
      </p>
      <p>20 yaşındayım, bakireyim. Mastürbasyon yaparken birkaç kere parmağımı vajinaya soktum. O anda kan gelmedi ama ertesi gün açık renkte kan geldi, adet gördüm. Zar yırtılmış, kızlığım bozulmuş mudur?</p>
      <p>
        <b>CEVAP</b>
      </p>
      <p>Sevgili kızım, mastürbasyon yapıyorsun. Bakiresin ve parmağını olmadık yerlere koyuyorsun. Oldu mu şimdi? Otokontrolün nerede kaldı? Kızlarımıza sesleniyorum, sonradan pişmanlık duyacağınız bu tür eylemlere kendinizi kaptırmayın. Körpecik ruhunuz zedelenmesin. Yüzeysel mastürbasyon yapabilirsiniz. Kontrol gücü iradenizde olmalı. Tüm kızlarımıza mutluluklar dilerim.</p>
      <figure>
        <img src="https://i.pstimaj.com/img/78/700x0/5d89c62966a97cbe578a0035"/>
      </figure>
      <p>
        <b>Çok sıkıldım</b>
      </p>
      <p>24 yaşındayım, her gün kız arkadaşımla ilişkiye giriyoruz. Çok sıkıldım. Evlenince beni etkiler mi?</p>
      <p>
        <b>CEVAP</b>
      </p>
      <p>Okurum, sanki evlenmiş, evlilikten sıkılmış, bitirme yolu arar gibisin. Senin evlensem mi diye sorman gerekirdi. Sana evlen desem kör kuyuya taş atmak gibi bir şey. En azından sorumluluk alacak düzeye gel.</p>
      <p>Sen evlilik konusunda sağlam ve eksikliklerini tamamlamış değilsin. Evliliklerde yıpranma, aynı sökük ipliğin uzamasına ve bir yerde kopmasına sebep olur. Bütün bunları düşün. Konsantrasyonunu sevgiline verebildiğin zaman evlenebilirsin. Zamana ihtiyacın var.</p>
      <p>
        <b>
          <i>GÜNÜN SÖZÜ</i>
        </b>
      </p>
      <p>
        <b>
          <i>Sözler kapalı kutular gibidir. İçini açıp özüne ulaşmadığınız sürece bir kulaktan girer, öteki kulaktan çıkar. H.D.</i>
        </b>
      </p>
      <figure>
        <img src="https://i.pstimaj.com/img/78/90x50/5d997e1966a97c56cb6369f6"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (19 Kasım 2019)</p>
    </article>
  </body>
</html>