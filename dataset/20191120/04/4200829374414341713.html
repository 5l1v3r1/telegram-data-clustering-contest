<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/besiktas/besiktasi-ucuracak-transfer-teklifi-al-nasrdan-geldi"/>
    <meta property="og:site_name" content="FotoMaç"/>
    <meta property="article:published_time" content="2019-11-20T04:07:55+00:00"/>
    <meta property="og:title" content="Beşiktaş'ı uçuracak transfer teklifi Al-Nasr'dan geldi"/>
    <meta property="og:description" content="Süper Lig'e iyi bir başlangıç yapamayan Beşiktaş son günlerde gösterdiği performansla taraftarından tam not aldı. Siyah-Beyazlılar ligdeki son 5 maçında hiç mağlubiyet almazken 13 puan toplamayı başardı. Öte yandan ara transfer çalışmalarına da şimdiden hız veren Avcı ve ekibi yeni yönetim ile transfer çalışmalarına hız verdi. Siyah-beyazlıları rahatlatacak transfer teklifi ise Birleşik Arap Emirlikleri'nden geldi. İşte detaylar..."/>
  </head>
  <body>
    <article>
      <h1>Beşiktaş'ı uçuracak transfer teklifi Al-Nasr'dan geldi</h1>
      <address>
        <time datetime="2019-11-20T04:07:55+00:00">20 Nov 2019, 04:07</time>
      </address>
      <p>
        <b>Süper Lig'e iyi bir başlangıç yapamayan Beşiktaş son günlerde gösterdiği performansla taraftarından tam not aldı. Siyah-Beyazlılar ligdeki son 5 maçında hiç mağlubiyet almazken 13 puan toplamayı başardı. Öte yandan ara transfer çalışmalarına da şimdiden hız veren Avcı ve ekibi yeni yönetim ile transfer çalışmalarına hız verdi. Siyah-beyazlıları rahatlatacak transfer teklifi ise Birleşik Arap Emirlikleri'nden geldi. İşte detaylar...</b>
      </p>
      <figure>
        <img src="https://iaftm.tmgrup.com.tr/0ef6cb/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222719685.jpg&amp;mw=1000&amp;l=1"/>
        <figcaption>Şenol Güneş'in A Milli Futbol Takımı'nın başına geçmesinin ardından teknik direktörlük koltuğuna Abdullah Avcı'yı getiren Beşiktaş, yeni sezona kötü bir başlangıç yaptı..</figcaption>
      </figure>
      <figure>
        <img src="https://iaftm.tmgrup.com.tr/08a9e2/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222719858.jpg&amp;mw=1000&amp;l=1"/>
        <figcaption>Süper Lig ve UEFA Avrupa Ligi'nde alınan üst üste kötü sonuçlar sonrası başkan Fikret Orman'ın istifa kararı alması, siyah-beyazlı kulüpte büyük bir deprem yarattı.</figcaption>
      </figure>
      <figure>
        <img src="https://iaftm.tmgrup.com.tr/9365d9/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222723868.jpg&amp;mw=1000&amp;l=1"/>
        <figcaption>Olağanüstü Seçimli Genel Kurul'da Ahmet Nur Çebi'nin başkan seçilmesiyle siyah-beyazlı kulübün çehresi bir anda değişti...</figcaption>
      </figure>
      <figure>
        <img src="https://iaftm.tmgrup.com.tr/91253e/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222727340.jpg&amp;mw=1000&amp;l=1"/>
        <figcaption>Ligde alınan üst üste galibiyetlerle yeniden şampiyonluk yarışına dahil olan Kara Kartal'da milli araya girilirken gözler ara transfer dönemine çevrildi.</figcaption>
      </figure>
      <figure>
        <img src="https://iaftm.tmgrup.com.tr/713438/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222723210.jpg&amp;mw=1000&amp;l=1"/>
        <figcaption>Beşiktaş, ocak ayında savunma, orta saha ve forvete takviyeler yapmayı planlıyor.</figcaption>
      </figure>
      <figure>
        <img src="https://iaftm.tmgrup.com.tr/8541d1/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222724964.jpg&amp;mw=1000&amp;l=1"/>
        <figcaption>Ekonomik olarak zor günler geçiren siyah-beyazlıları transferde rahatlatacak haber ise Birleşik Arap Emirlikleri'nden geldi. İşte detaylar...</figcaption>
      </figure>
      <figure>
        <img src="https://iaftm.tmgrup.com.tr/814d3e/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222722561.jpg&amp;mw=1000&amp;l=1"/>
        <figcaption>Beşiktaş yönetimi kadroyu yenilemek için kaynak arayışını sürdürürken Adem Ljajic'e gelen teklif yüreklere su serpti.</figcaption>
      </figure>
      <figure>
        <img src="https://iaftm.tmgrup.com.tr/48d334/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222731859.jpg&amp;mw=1000&amp;l=1"/>
        <figcaption>Maliyetleri de azaltmak isteyen yönetimi rahatlatan ilk teklif Ljajic için geldi.</figcaption>
      </figure>
      <figure>
        <img src="https://iaftm.tmgrup.com.tr/d6dc1b/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222722816.jpg&amp;mw=1000&amp;l=1"/>
        <figcaption>Bu sezon inişli çıkışlı performansı ile tartışılan 28 yaşındaki oyuncuya Abdullah Avcı da sahip çıkarak yeniden eski günlerine dönmesi için büyük çaba sarf ediyor.</figcaption>
      </figure>
      <figure>
        <img src="https://iaftm.tmgrup.com.tr/2386ac/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222725085.jpg&amp;mw=1000&amp;l=1"/>
        <figcaption>Sırbistan Milli Takımı'nda oynayan Boşnak futbolcunun performansının artışı ile birlikte transfer teklifleri de başladı.</figcaption>
      </figure>
      <figure>
        <img src="https://iaftm.tmgrup.com.tr/ed7d46/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222733551.jpg&amp;mw=1000&amp;l=1"/>
        <figcaption>Sabah'ın haberine göre; siyah-beyazlıların eski futbolcusu Alvaro Negredo'nun formasını giydiği Birleşik Arap Emirlikleri kulübü Al- Nasr, 28 yaşındaki yıldız için siyah-beyazlılara 8 milyon Euro teklif etti.</figcaption>
      </figure>
      <figure>
        <img src="https://iaftm.tmgrup.com.tr/23dc72/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222732440.jpg&amp;mw=1000&amp;l=1"/>
        <figcaption>Geçtiğimiz sezon 1.25 milyon Euro'ya kiralık olarak kadroya katılan oyuncu için Haziran ayında ise Torino'ya 6 milyon 500 bin Euro bonservis bedeli ödenmişti.</figcaption>
      </figure>
      <figure>
        <img src="https://iaftm.tmgrup.com.tr/58cf65/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222727514.jpg&amp;mw=1000&amp;l=1"/>
        <figcaption>Diaby'nin 10 numarada başarılı performansı sonrası geride kalan yıldız futbolcuya gelen teklife yönetim de sıcak bakıyor.</figcaption>
      </figure>
      <figure>
        <img src="https://iaftm.tmgrup.com.tr/864419/0/0/0/0/0/0?u=https://iftm.tmgrup.com.tr/album/2019/11/20/besiktasi-ucuracak-transfer-teklifi-al-nasrdan-geldi-1574222714796.jpg&amp;mw=1000&amp;l=1"/>
        <figcaption>Siyah-beyazlı idareciler bonservis geliri elde ederek, öncelikle forvet ve kanat transferlerini hemen bitirmek istiyor.</figcaption>
      </figure>
    </article>
  </body>
</html>