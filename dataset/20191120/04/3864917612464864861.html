<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821549-daniluk-nazvav-zartom-propoziciu-vindmanu-zajnati-posadu-ministra-oboroni.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T04:45:00+00:00"/>
    <meta property="og:title" content="Данилюк назвав жартом пропозицію Віндману зайняти посаду міністра оборони"/>
    <meta property="og:description" content="Колишній секретар РНБО України Олександр Данилюк стверджує, що жартома пропонував підполковнику США Олександру Віндману очолити Міністерство оборони України."/>
  </head>
  <body>
    <article>
      <h1>Данилюк назвав жартом пропозицію Віндману зайняти посаду міністра оборони</h1>
      <h2>Колишній секретар РНБО України Олександр Данилюк стверджує, що жартома пропонував підполковнику США Олександру Віндману очолити Міністерство оборони України.</h2>
      <address>
        <time datetime="2019-11-20T04:45:00+00:00">20 Nov 2019, 04:45</time>
      </address>
      <p>«Це явно був жарт. Ми обидва посміялися», - заявив Данилюк, повідомляє <a href="https://www.thedailybeast.com/ukraine-pol-i-was-joking-when-i-asked-vindman-to-be-our-defense-minister">The Daily Beast.</a></p>
      <p>Данилюк розповів, що вони говорили з Віндманом, який народився в Києві, про те, що жили неподалік одне від одного. Потім він пожартував з приводу посади міністра оборони, і це, за його словами, було лише один раз.</p>
      <p>Як повідомлялося, у вівторок представники республіканців під час публічних слухань у Конгресі розпитували Віндмана про його відносини з Данилюком, зокрема, чи пропонував йому секретар РНБО посаду міністра оборони.</p>
      <p>«Україна - держава, яка переживає війну з Росією, - сказав радник республіканців Стів Кастор. - Безумовно, міністр оборони є ключова позиція. Напевне, таке прохання було великою честю для вас?»</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2804573-u-trampa-cekali-vid-zelenskogo-zaavi-pro-bajdena-v-efiri-snn.html">У Трампа чекали від Зеленського заяви про Байдена в ефірі СNN</a>
      </blockquote>
      <p>Віндман відповів, що Данилюк запропонував йому цю роботу тричі, але він «негайно відхилив» пропозицію. При цьому зазначив, що Данилюк, напевне, жартував, коли говорив про посаду.</p>
    </article>
  </body>
</html>