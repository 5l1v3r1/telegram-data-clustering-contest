<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-hochut-skasuvaty-sudovyj-zbir-dlya-pereselentsiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T04:55:35+00:00"/>
    <meta property="og:title" content="В Україні хочуть скасувати судовий збір для переселенців"/>
    <meta property="og:description" content="В Україні хочуть скасувати судовий збір для переселенців"/>
  </head>
  <body>
    <article>
      <h1>В Україні хочуть скасувати судовий збір для переселенців</h1>
      <h2>Народні депутати пропонують внести зміни до відповідного закону</h2>
      <address>
        <time datetime="2019-11-20T04:55:35+00:00">20 Nov 2019, 04:55</time>
      </address>
      <figure>
        <img src="https://1news.com.ua/wp-content/uploads/2019/11/34.gif"/>
      </figure>
      <p>Законодавці пропонують внести зміни до Закону України “Про судовий збір” від 08.07.2011 р. <a href="https://ips.ligazakon.net/document/view/T113674?utm_source=buh.ligazakon.net&amp;utm_medium=text-news&amp;utm_campaign=LZtest"><u>№ 3674-VI</u></a>, якими хочуть встановити максимальний розмір судового збору в окремих категоріях справ та розширити перелік пільговиків зі сплати судового збору.</p>
      <p>Про це повідомляє 1NEWS.</p>
      <p>Так, фізособам за подання апеляційних та касаційних скарг максимальну суму судового збору планують обмежити на рівні 7,5 розмірів прожиткового мінімуму для працездатних осіб. Водночас під час розрахунку судового збору братиметься за основу ставка, що підлягала сплаті виключно за оскаржувану частину позовних вимог.</p>
      <p>Окрім того планують, зокрема:</p>
      <p>· доповнити перелік осіб, які звільнені від сплати судового збору, внутрішньо переміщеними особами, споживачами, діючими або колишніми працівниками у питаннях захисту їх трудових прав, а також особами, які звертаються до суду за захистом своїх прав на підставі зразкових рішень Верховного суду;</p>
      <p>· звільнити від сплати збору осіб, що намагаються встановити факти, що мають юридичне значення та мали місце на тимчасово окупованих територіях Автономної Республіки Крим, м. Севастополь, Донецької та Луганської областей.</p>
      <p>· передбачити можливість відстрочення та розстрочення сплати судового збору, зменшення його розміру або звільнення від його сплати не тільки для позивачів, а й для інших учасників судового процесу.</p>
      <p>Джерело: <a href="https://buh.ligazakon.net/ua/news/190983_pereselentsyam--zvlnenim-pratsvnikam-skasuyut-sudoviy-zbr">Бухгалтер</a></p>
    </article>
  </body>
</html>