<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742604"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T04:06:00+00:00"/>
    <meta property="og:title" content="'กิกส์' ปลื้มสุดขีดพา 'มังกรแดง' ลิ่วยูโร"/>
    <meta property="og:description" content="ไรอัน กิกส์ หน้าบานหลังพา เวลส์ เปิดบ้านทุบ ฮังการี 2-0 การันตีตั๋วลุยศึกยูโร 2020 รอบสุดท้าย ชี้เป็นหนึ่งในวันที่ดีที่สุดในชีวิตเลยทีเดียว"/>
  </head>
  <body>
    <article>
      <h1>'กิกส์' ปลื้มสุดขีดพา 'มังกรแดง' ลิ่วยูโร</h1>
      <address>
        <time datetime="2019-11-20T04:06:00+00:00">20 Nov 2019, 04:06</time>
      </address>
      <p>
        <b>ไรอัน กิกส์ หน้าบานหลังพา เวลส์ เปิดบ้านทุบ ฮังการี 2-0 การันตีตั๋วลุยศึกยูโร 2020 รอบสุดท้าย ชี้เป็นหนึ่งในวันที่ดีที่สุดในชีวิตเลยทีเดียว</b>
      </p>
      <p>ไรอัน กิกส์ ผู้จัดการทีมชาติเวลส์ แสดงความปลาบปลื้มสุดขีด หลังพาทีมเปิดบ้านเชือด ฮังการี 2-0 จากการเหมาคนเดียวทั้ง 2 ประตูของ อารอน แรมซีย์ มิดฟิลด์จากสโมสรยูเวนตุส ในศึกฟุตบอลยูโร 2020 นัดสุดท้ายของรอบคัดเลือก กลุ่ม E เมื่อวันอังคารที่ผ่านมา ส่งผลให้พลพรรค “มังงกรแดง” การันตีตั๋วไปลุยรอบสุดท้ายในช่วงซัมเมอร์ปีหน้าในฐานะรองแชมป์กลุ่มได้สำเร็จ โดยระบุว่าเป็นอีกหนึ่งค่ำคืนที่ดีที่สุดในชีวิตของตัวเองเลยทีเดียว<br/>    <br/>นายใหญ่ “มังกรแดง” กล่าวว่า “มันไม่มีอะไรที่จะดีไปกว่านี้อีกแล้ว มันเป็นอะไรที่ยอดเยี่ยมมาก ๆ เมื่อดูจากสถานการณ์เมื่อตอนซัมเมอร์ที่ผ่านมาที่เราแพ้ในการไปเยือน โครเอเชีย และ ฮังการี ซึ่งต้องยกเครดิตให้ลูกทีมของผมที่พาทีมพลิกสถานการณ์กลับมาเข้ารอบสุดท้ายได้ เราแสดงให้เห็นแล้วถึงความกล้าหาญ ความมุ่งมั่น และศักพภาพที่เรามี นี่เป็นอีกหนึ่งวันที่ดีที่สุดในชีวิตของผมเลยทีเดียว”<br/><br/>เครดิตภาพ : REUTERS</p>
    </article>
  </body>
</html>