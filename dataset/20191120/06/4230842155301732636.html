<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191120-yake-svyato-sogodni-20-lystopada-2019/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T06:30:19+00:00"/>
    <meta property="og:title" content="Яке свято сьогодні, 20 листопада 2019"/>
    <meta property="og:description" content="20 листопада святкують Всесвітній день дитини. Які ще свята у цей день і хто святкує іменини – читайте в матеріалі Фактів ICTV."/>
  </head>
  <body>
    <article>
      <h1>Яке свято сьогодні, 20 листопада 2019</h1>
      <address>
        <time datetime="2019-11-20T06:30:19+00:00">20 Nov 2019, 06:30</time>
      </address>
      <p>20 листопада святкують Всесвітній день дитини. Які ще свята у цей день і хто святкує іменини – читайте в матеріалі Фактів ICTV.</p>
      <p><b>20 листопада свої іменини святкують</b> Михайло, Олександр, Олексій, Опанас, Богдан, Валерій, Веніамін, Григорій, Євгеній, Єлизавета, Іларіон, Кирило, Федір. 20 листопада – Всесвітній день дитини, а також День пам’яті трансгендерів.</p>
      <p>У православній церкві цього дня вшановується пам’ять святого Федота – одного з мучеників, які постраждали за віру в Христа.</p>
      <p>Саме 20 листопада селянки починали прясти, перед цим помолившись Федору, щоб попросити захисту і допомоги, адже саме Федір був відомий як покровитель жіночого рукоділля.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191104-misyachnyj-kalendar-na-lystopad-2019-spryyatlyvi-dni-i-zaborony/">Місячний календар на листопад 2019 – сприятливі дні і заборони</a>
      </p>
      <p>
        <b>Прикмети 20 листопада</b>
      </p>
      <ul>
        <li>Ожеледь на Федота – прикмета, що така погода протримається достатньо довго.</li>
        <li>Рясні снігопади – навесні буде сильна повінь.</li>
        <li>Сніг 20 листопада лягає на вологу землю – жито добре вродить.</li>
        <li>Якщо жінка вагітна, то в цей день їй варто бути особливо доброзичливою і лагідною, проводити час в молитві та роздумах про своє здоров’я – тоді дитина буде здоровою і щасливою.</li>
        <li>Все те, про що в цей день думає вагітна, за прикметами, переноситься на дитину.</li>
        <li>Галки 20 листопада кричать неспокійно – на наступний день варто очікувати снігопад.</li>
      </ul>
      <p>
        <b>Що не можна робити 20 листопада</b>
      </p>
      <ul>
        <li>Не можна плести, але зате можна ткати і прясти.</li>
      </ul>
      <p>До слова, Факти ICTV публікували <a href="https://fakty.com.ua/ua/lifestyle/20191104-kalendar-svyat-na-lystopad-2019/">календар свят на листопад 2019 року</a> в Україні. Цього місяця в українців немає додаткових вихідних, але є більше десятка пам’ятних дат.</p>
    </article>
  </body>
</html>