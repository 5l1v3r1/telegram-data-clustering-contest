<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/dosarul-uzurparii-puterii-de-stat-la-curtea-de-apel-deputatii-pdm-cer-sistarea-urmaririi-penale--_3059630.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T06:36:54+00:00"/>
    <meta property="og:title" content="Dosarul Uzurpării puterii de stat, la Curtea de Apel. Deputaţii PDM cer sistarea urmăririi penale"/>
    <meta property="og:description" content="Curtea de Apel Chișinău va examina, astăzi, recursul membrilor fostului Guvern Filip împotriva actului procesual prin care a fost pornită urmărirea penală pentru uzurparea puterii de stat.Recursul a fost declarat de către Pavel Filip, Monica Babuc, Alexan"/>
  </head>
  <body>
    <article>
      <h1>Dosarul Uzurpării puterii de stat, la Curtea de Apel. Deputaţii PDM cer sistarea urmăririi penale</h1>
      <address><time datetime="2019-11-20T06:36:54+00:00">20 Nov 2019, 06:36</time> by <a rel="author">PUBLIKA.MD</a></address>
      <p><b>Curtea de Apel Chișinău va examina, astăzi, recursul membrilor fostului Guvern Filip împotriva actului procesual prin care a fost pornită urmărirea penală pentru uzurparea puterii de stat.</b><br/><br/>Recursul a fost declarat de către Pavel Filip, Monica Babuc, Alexandru Jizdan și Nicolae Ciubuc. Completul de judecată va fi format din magistraţii Alexandru Gafton, Ghenadie Morozan și Mihail Diaconu.</p>
      <p>Potrivit unui comunicat de presă al procuraturii, raportor pe această cauză a fost desemnat „aleatoriu” judecătorul Ghenadie Morozan, rudă prin afinitate cu Vladimir Plahotniuc. Procurorii optează pentru menținerea hotărârii instanței de control judiciar, prin care actul procesual de inițiere a anchetei penale în cauza specificată a fost declarat legal, fără ca să fie găsite temeiuri pentru a-l infirma.</p>
    </article>
  </body>
</html>