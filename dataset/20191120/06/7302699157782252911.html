<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/politics/detail/9620000111333"/>
    <meta property="og:site_name" content="MGR Online"/>
    <meta property="article:published_time" content="2019-11-20T06:10:00+00:00"/>
    <meta property="og:title" content="“ธนาธร” พบปะขอบคุณ ส.ส.พรรคอนาคตใหม่ ก่อนเดินทางไปศาลรัฐธรรมนูญ รับฟังคำวินิจฉัยกรณีถือหุ้นสื่อ"/>
    <meta property="og:description" content="“พ่อฟ้า” ขอบคุณ ส.ส.พรรคอนาคตใหม่ หวังบ่ายวันนี้จะได้เจอกันอีกในสภาฯ เพื่อลงมติ พร้อมชูสัญลักษณ์ 3 นิ้ว ก่อนเดินทางไปศาลรัฐธรรมนูญเพื่อรับฟังคำวินิจฉัยกรณีถือหุ้นสื่อ"/>
  </head>
  <body>
    <article>
      <h1>“ธนาธร” พบปะขอบคุณ ส.ส.พรรคอนาคตใหม่ ก่อนเดินทางไปศาลรัฐธรรมนูญ รับฟังคำวินิจฉัยกรณีถือหุ้นสื่อ</h1>
      <address><time datetime="2019-11-20T06:10:00+00:00">20 Nov 2019, 06:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011519501.JPEG"/>
      </figure>
      <p><b>“พ่อฟ้า” ขอบคุณ ส.ส.พรรคอนาคตใหม่ หวังบ่ายวันนี้จะได้เจอกันอีกในสภาฯ เพื่อลงมติ พร้อมชูสัญลักษณ์ 3 นิ้ว ก่อนเดินทางไปศาลรัฐธรรมนูญเพื่อรับฟังคำวินิจฉัยกรณีถือหุ้นสื่</b>อ</p>
      <figure>
        <iframe src="https://www.youtube.com/embed/8j_rAXxkSLw" width="560" height="315" data-service="Youtube" scrolling="no"/>
      </figure>
      <p>วันนี้ (20 พ.ย.) นายธนาธร จึงรุ่งเรืองกิจ หัวหน้าพรรคอนาคตใหม่ พบปะกับสมาชิกสภาผู้แทนราษฎร พรรคอนาคตใหม่ ก่อนเดินทางไปศาลรัฐธรรมนูญเพื่อรับฟังคำวินิจฉัยกรณีถือหุ้นสื่อ โดยกล่าวขอบคุณทุกคนที่ให้กำลังใจ ทั้งผู้ช่วย สมาชิกพรรค และ ส.ส.อนาคตใหม่ ยืนยันมั่นใจในความบริสุทธิ์ทั้งหลักฐานและพยาน หวังว่าช่วงบ่ายวันนี้จะได้กลับเข้ามาร่วมลงมติในสภาผู้แทนราษฎร<br/><br/>นายธนาธรกล่าวว่า พรรคอนาคตใหม่ไม่ใช่ธนาธร พรรคอนาคตใหม่คือพวกเราทุกคน และขอมุ่งมั่นทำงานต่อไป การปกป้องพรรคให้ดีที่สุดก็คือการทำงานของพวกเราทุกคน ไม่ว่าจะเป็นสมาชิกพรรค และสมาชิกสภาผู้แทนราษฎรพรรค ด้วยการตั้งใจทำงาน ทำผลงานให้ปรากฏตามนโยบายที่เป็นรูปธรรม ซึ่งเป็นการปกป้องพรรคที่ดีที่สุด ทำให้การเดินทางของพรรคสดใส สวยงาม มีความสนุกสนาน มีความหมาย และเต็มไปด้วยพลัง ขอบคุณทุกคนที่ให้กำลังใจกัน และขอให้เดินหน้าทำงานเป็นทีม หวังว่าบ่ายวันนี้จะได้เจอกันอีกในสภาผู้แทนราษฎร จากนั้นนายธนาธรได้ชูสามนิ้วให้กับสมาชิกท่ามกลางเสียงปรบมือให้กำลังใจอย่างกึกก้อง จากนั้นนายธนาธรได้เขียนข้อความลงบนบนสติกเกอร์ที่ติดอยู่บริเวณประตูทางเข้าห้องพักรับรองของพรรคอนาคตใหม่ โดยมีใจความว่า “อนาคตใหม่คือผู้คนและการเดินทาง” โดยมีบรรดาสมาชิกพรรคร่วมเขียนเพื่อเป็นที่ระลึกด้วย</p>
      <figure>
        <img src="https://mpics.mgronline.com/pics/Images/562000011519502.JPEG"/>
      </figure>
      <figure>
        <img src="https://mpics.mgronline.com/pics/Images/562000011519503.JPEG"/>
      </figure>
      <figure>
        <img src="https://mpics.mgronline.com/pics/Images/562000011519504.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/politics/photo-gallery/9620000111333"/>
      </related>
    </article>
  </body>
</html>