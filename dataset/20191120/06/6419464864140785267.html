<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/i-totenam-anakoinose-ton-moyrinio/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T06:23:03+00:00"/>
    <meta property="og:title" content="Η Τότεναμ ανακοίνωσε τον Μουρίνιο"/>
    <meta property="og:description" content="H Τότεναμ ανακοίνωσε την συνεργασία της με τον Ζοσέ Μουρινιο για τα επόμενα τέσσερα χρόνια! Με Μουρίνιο η Τότεναμ απέναντι στον Ολυμπιακό  Ο Πορτογάλος προπονητής που επιστρέφει στην αγγλική Prmier League, μετά την απομάκρυνσή του από την Μάντσεστερ Γιουνάιτεντ το Δεκέμβριο του 2018, θα είναι ο αντικαταστάτης του Μαουρίτσιο Ποτσετίνο, που απολύθηκε χθες και εκείνος […]"/>
  </head>
  <body>
    <article>
      <h1>Η Τότεναμ ανακοίνωσε τον Μουρίνιο</h1>
      <address>
        <time datetime="2019-11-20T06:23:03+00:00">20 Nov 2019, 06:23</time>
      </address>
      <p>H <a href="https://neaselida.gr/tag/totenam/">Τότεναμ</a> ανακοίνωσε την συνεργασία της με τον <a href="https://neaselida.gr/tag/zose-mourinio/">Ζοσέ Μουρινιο</a> για τα <b>επόμενα τέσσερα</b> χρόνια!</p>
      <h3>Με Μουρίνιο η Τότεναμ απέναντι στον Ολυμπιακό </h3>
      <p>Ο Πορτογάλος προπονητής που επιστρέφει στην αγγλική Prmier League, μετά την απομάκρυνσή του από την <b>Μάντσεστερ Γιουνάιτεντ</b> το Δεκέμβριο του 2018, θα είναι ο αντικαταστάτης του <b>Μαουρίτσιο Ποτσετίνο,</b> που απολύθηκε χθες και εκείνος που θα βρίσκεται φυσικά στον πάγκο των «πετεινών», την ερχόμενη Τρίτη όταν ο <a href="https://neaselida.gr/tag/olybiakos/">Ολυμπιακός</a> επισκεφτεί τη αγγλική ομάδα για την 5η αγωνιστική του  Champions League.</p>
      <p><b>«Είμαστε στην ευχάριστη θέση</b> να ανακοινώσουμε την πρόσληψη του Ζοσέ Μουρίνιο ως επικεφαλής προπονητή με ένα συμβόλαιο που θα διαρκέσει μέχρι το τέλος της σεζόν 2022/23.</p>
      <p>Ο Ζοσέ είναι ένας από τους πιο καταξιωμένους προπονητές του κόσμου έχοντας κερδίσει <b>25 τρόπαια.</b> Είναι γνωστός για την τακτική του και έχει προπονήσει Πόρτο, Ίντερ, Τσέλσι, Ρεάλ Μαδρίτης και Μάντσεστερ Γιουνάιτεντ.</p>
      <p>Έχει κερδίσει ένα πρωτάθλημα σε τέσσερις διαφορετικές χώρες (Πορτογαλία, Αγγλία, Ιταλία και Ισπανία) και είναι ένας από τους τρεις προπονητές που κέρδισε δύο φορές το Champions League με δύο ομάδες, τη Πόρτο το 2004 και την Ίντερ το 2010. Είναι επίσης τρεις φορές πρωταθλητής της Premier League με την Τσέλσι (2005, 2006, 2015)».</p>
      <p>
        <b>Διαβάστε επίσης στη «Νέα Σελίδα»: <a href="https://neaselida.gr/athlitika/totenam-apolythike-o-poketino/">Τότεναμ: Απολύθηκε ο Ποκετίνο</a></b>
      </p>
    </article>
  </body>
</html>