<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/ekonomika/asv-vel-neieviesis-ierobezojumus-sadarbibai-ar-kinas-uznemumu-huawei.a338964/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T06:56:00+00:00"/>
    <meta property="og:title" content="ASV vēl neieviesīs ierobežojumus sadarbībai ar Ķīnas uzņēmumu «Huawei»"/>
    <meta property="og:description" content="Amerikas Savienotās Valstis (ASV) vēl 90 dienas neieviesīs ierobežojumus vietējo kompāniju sadarbībai ar Ķīnas Tautas Republikas uzņēmumu &quot;Huawei&quot;. Vašingtona to tā sauktajā melnajā sarakstā iekļāva jau šā gada maijā."/>
  </head>
  <body>
    <article>
      <h1>ASV vēl neieviesīs ierobežojumus sadarbībai ar Ķīnas uzņēmumu «Huawei»</h1>
      <address><time datetime="2019-11-20T06:56:00+00:00">20 Nov 2019, 06:56</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Amerikas Savienotās Valstis (ASV) vēl 90 dienas neieviesīs ierobežojumus vietējo kompāniju sadarbībai ar Ķīnas Tautas Republikas uzņēmumu "Huawei". Vašingtona to tā sauktajā melnajā sarakstā iekļāva jau šā gada maijā.</b>
      </p>
      <p>ASV Tirdzniecības ministrija informē, ka ierobežojumu piemērošana atlikta, lai mazinātu iespējamās problēmas klientiem, tai skaitā sakaru tīklu izmantotājiem lauku reģionos.</p>
      <p>"Huawei" 90 dienu periodā būs iespējas ierobežotā apjomā veikt darījumus. Tomēr Vašingtona nav mainījusi savu viedokli, ka kompānijai ir cieši sakari ar Ķīnas komunistu valdību, un brīdina, ka šī ražotāja tehnoloģijas varētu tikt izmantotas spiegošanai oficiālās Pekinas vajadzībām.</p>
      <p>Savukārt "Huawei" pārstāvji atkārtoti uzsvēra, ka vispārējās licences darbības laika pagarināšana nemaina negodīgas attieksmes faktu. Neraugoties uz to, kompānija turpina attīstīties un šā gada deviņos mēnešos par ceturto daļu – līdz 78,5 miljardiem eiro – palielinājusi apgrozījumu. </p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/ano-kritize-asv-lemumu-par-izraelas-apmetnu-likumibu-okupetaja-rietumkrasta.a338956/"/>
        <a href="https://www.lsm.lv/raksts/zinas/arzemes/trampa-impicmenta-izmeklesana-liecinas-asv-vestnieks-es.a338898/"/>
        <a href="https://www.lsm.lv/raksts/zinas/arzemes/talibi-atbrivo-divus-rietumu-gusteknus.a338950/"/>
        <a href="https://www.lsm.lv/raksts/zinas/arzemes/es-un-asv-atskirigi-viedokli-par-ebreju-apmetnem-izraelas-okupetajas-palestiniesu-teritorijas.a338883/"/>
        <a href="https://www.lsm.lv/raksts/zinas/arzemes/asv-izraeliesu-kolonistu-apmetnes-nav-pretruna-starptautiskajam-tiesibam.a338833/"/>
        <a href="https://www.lsm.lv/raksts/zinas/arzemes/kinai-un-zviedrijai-diplomatiskais-konflikts-par-balvas-pasniegsanu-gramatu-izdevejam.a338807/"/>
        <a href="https://www.lsm.lv/raksts/zinas/arzemes/apsaude-kalifornija-cetri-cilveki-nogalinati-sesi-ievainoti.a338779/"/>
        <a href="https://www.lsm.lv/raksts/zinas/arzemes/uiguru-kulturas-masveida-iznicinasana--kinas-sleptais-genocids.a337754/"/>
      </related>
    </article>
  </body>
</html>