<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/market/giati-oi-drastirioi-epaggelmaties-prepei-na-athlountai-se-eksoterikous-xorous/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T06:46:27+00:00"/>
    <meta property="og:title" content="Γιατί οι δραστήριοι επαγγελματίες πρέπει να αθλούνται σε εξωτερικούς χώρους"/>
    <meta property="og:description" content="Και κάποια tips που θα κάνουν την κάθε εξόρμηση ακόμα πιο απολαυστική"/>
  </head>
  <body>
    <article>
      <h1>Γιατί οι δραστήριοι επαγγελματίες πρέπει να αθλούνται σε εξωτερικούς χώρους</h1>
      <h2>Και κάποια tips που θα κάνουν την κάθε εξόρμηση ακόμα πιο απολαυστική</h2>
      <address><time datetime="2019-11-20T06:46:27+00:00">20 Nov 2019, 06:46</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι επαγγελματικές υποχρεώσεις μάς αναγκάζουν να ξοδεύουμε το μεγαλύτερο μέρος κάθε ημέρας μας στο χώρο εργασίας.  Στον ελεύθερό μας χρόνο, δε, οι περισσότεροι από εμάς επιλέγουμε να αθλούμαστε σε κάποιο γυμναστήριο, δηλαδή πάλι σε κλειστό χώρο. Η άθληση είναι ο καλύτερος τρόπος να διατηρούμε σε ισορροπία την σωματική και ψυχολογική μας υγεία, αλλά οι τελευταίες επιστημονικές έρευνες επισημαίνουν ότι τα οφέλη από την άσκηση πολλαπλασιάζονται αν για τη δραστηριότητά μας επιλέξουμε έναν εξωτερικό χώρο.</p>
      <p>Συγκεκριμένα, οι επιστήμονες υπογραμμίζουν ότι η επαφή με το φυσικό περιβάλλον είναι ο παράγοντας που ενισχύει τα αποτελέσματα της αθλητικής δραστηριότητας, μειώνοντας σημαντικά το ενδεχόμενο να παρουσιάσουμε καρδιολογικά προβλήματα, αρτηριακή πίεση, διαβήτη ή ακόμη και κατάθλιψη. Η άσκηση σε φυσικό περιβάλλον είναι εκείνη που μας βοηθάει να αντιμετωπίσουμε ακόμη και την έλλειψη συγκέντρωσης στο χώρο εργασίας ή το στρες που δημιουργούν οι επαγγελματικές μας υποχρεώσεις.</p>
      <p>
        <b>Γιατί πρέπει να αθλούμαστε σε εξωτερικό χώρο</b>
      </p>
      <p>Μπορεί, λοιπόν, να είναι πιο εύκολο για εμάς να επιλέξουμε ένα γυμναστήριο για την γυμναστική μας, ωστόσο το να επιλέξουμε να αθληθούμε σε εξωτερικό χώρο έχει περισσότερα οφέλη, ειδικά για τους δραστήριους επαγγελματίες.</p>
      <p>Σύμφωνα με τις επιστημονικές μελέτες, η άθληση σε επαφή με το φυσικό περιβάλλον ενισχύει το ανοσοποιητικό, καθώς ο κλειστός χώρος έχει 10 φορές πιο τοξική ατμόσφαιρα, λόγω τεχνητού φωτισμού, κλιματισμού και έλλειψης σωστού αερισμού.</p>
      <p>Επιπλέον, η άθληση outdoors ενισχύει ακόμη περισσότερο την ενέργειά μας. Έχει υπολογιστεί ότι 20 λεπτά άσκησης σε εξωτερικό χώρο αντιστοιχούν στη δράση που έχει πάνω μας μια κούπα καφέ!</p>
      <p>Παράλληλα, όμως, η άσκηση σε φυσικό περιβάλλον ηρεμεί και χαλαρώνει πολύ περισσότερο από ότι μια αθλητική δραστηριότητα σε εσωτερικό χώρο. Με τον τρόπο αυτό μπορούμε να αντιμετωπίσουμε το στρες και την κακή διάθεση που μπορεί να μεταφέρουμε από τον χώρο εργασίας. Οι έρευνες έχουν καταγράψει ότι η αθλητική δραστηριότητα σε εξωτερικό χώρο μειώνει κατά 12% τα επίπεδα κορτιζόλης, που θεωρείται η κατεξοχήν ορμόνη του στρες και φθείρει τον οργανισμό μας.</p>
      <p>Η γυμναστική γενικά, αλλά πολύ περισσότερο όταν ερχόμαστε και σε επαφή με το φυσικό περιβάλλον, βελτιώνει σημαντικά και την ποιότητα του ύπνου μας. Έχει υπολογιστεί ότι μπορεί συμβάλλει στο να έχουμε περίπου 45 λεπτά περισσότερα ήρεμο ύπνο το βράδυ.</p>
      <p>Την ίδια ώρα, μειώνεται η κόπωση, κυρίως η ψυχολογική, και αυξάνεται η δημιουργικότητα και η ικανότητα συγκέντρωσης. Σε μελέτες που έχουν γίνει σε παιδιά με σύνδρομο Διάσπασης Προσοχής διαπιστώθηκε ότι η ικανότητα συγκέντρωσής τους μπορεί να βελτιωθεί έως και κατά 8% όταν έχουν επαφή με το φυσικό περιβάλλον. Κάποιες έρευνες, δε, υπολογίζουν σε 60% την ενίσχυση της δημιουργικότητας όταν ένας δραστήριος επαγγελματίας επιλέξει να αθλείται outdoors.</p>
      <p>
        <b> Πώς θα γίνει η εξόρμησή σας πιο απολαυστική</b>
      </p>
      <p>Οι ειδικοί φυσικής κατάστασης συμβουλεύουν ότι η «καλύτερη άσκηση» είναι αυτή που απολαμβάνουμε και θα συνεχίσουμε να κάνουμε. Αρα, για να επιλέξουμε ποια αθλητική δραστηριότητα θα κάνουμε σε εξωτερικό χώρο, πρέπει να σκεφθούμε τι ταιριάζει περισσότερο στην προσωπικότητά μας. Μπορεί, για παράδειγμα, να μην είμαστε ο τύπος του τζόγκινγκ, αλλά ο τύπος της γιόγκας, και άρα πρέπει να πράξουμε ανάλογα.</p>
      <p>Η αθλητική δραστηριότητα outdoors γίνεται φυσικά πιο απολαυστική όταν έχουμε και παρέα. Έτσι, μπορούμε να «μεταφέρουμε» την εμπειρία της ομαδικής δραστηριότητας από το γυμναστήριο στο... πάρκο. Αρκεί να φτιάξουμε μια ομάδα που θα αποφασίσει να αλλάξει συνήθειες και να γυμνάζεται σε εξωτερικό χώρο, κάτι που είναι ούτως ή άλλως πιο διασκεδαστικό. Bonus «πόντους» αν η ομάδα είναι από τον εργασιακό μας χώρο, καθώς έτσι ενισχύουμε τους δεσμούς με τους συναδέλφους μας.</p>
      <p>Επιπλέον, η άθληση σε φυσικό περιβάλλον προσφέρει την αίσθηση... της περιπέτειας. Επιλέγοντας έναν χώρο όπου δεν είναι όλα προγραμματισμένα και ρυθμισμένα στην εντέλεια, αφήνουμε χώρο για το αναπάντεχο, για μικρές εκπλήξεις. Με τον τρόπο αυτό, επιτρέπουμε στον εαυτό μας να είμαστε πιο αυθόρμητοι και ανοιχτοί και άρα να απολαμβάνουμε περισσότερο την κάθε στιγμή.</p>
      <p> </p>
      <figure>
        <img src="https://www.tanea.gr/wp-content/uploads/2019/10/marie-noelle-loyaux-r870DU-0TcQ-unsplash-1024x554.jpg"/>
      </figure>
      <p> </p>
      <p>Φυσικά, εκεί που δεν θέλουμε εκπλήξεις και αναπάντεχα φροντίζουμε να μην τα έχουμε. Κι επειδή είμαστε δραστήριοι επαγγελματίες χρειαζόμαστε ένα δραστήριο ρολόι. Βάζουμε στον καρπό μας το <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b>Garmin Smartwatch</b></a> και δεν χρειάζεται να πάρουμε τίποτα άλλο μαζί μας κατά την αθλητική δραστηριότητά μας έξω.</p>
      <p>Στο <b>Garmin Smartwatch</b> εμφανίζονται όλες οι ειδοποιήσεις από τις εφαρμογές που χρησιμοποιούμε στο κινητό μας, ενώ παράλληλα μετατρέπεται σε πορτοφόλι για όλες μας τις ανάγκες.</p>
      <p>Κι αυτό γιατί το Garmin Smartwatch διαθέτει τον νέο πρωτοποριακό τρόπο για να πραγματοποιούμε πληρωμές, εύκολα και με ασφάλεια, όλοι εμείς οι λάτρεις των σπορ και της τεχνολογίας: Το <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b>Garmin Pay</b></a> από την <b>Alpha Bank</b> και τη <b>Visa</b> είναι η εφαρμογή που ονειρευόμασταν και τώρα πια γίνεται πράξη. Δεν χρειαζόμαστε ούτε μετρητά, ούτε κάρτα, ούτε κινητό, όταν βγούμε για τζόγκινγκ ή για οποιαδήποτε άλλη αθλητική δραστηριότητα.</p>
      <p>Μετράμε επιδόσεις, παλμούς και βήματα με το smartwatch μας, ενώ παράλληλα αν χρειαστούμε ένα μπουκάλι νερό, ένα ισοτονικό ποτό ή μια μπάρα δημητριακών, το μόνο που έχουμε να κάνουμε είναι να περάσουμε το χέρι με το ρολόι μας πάνω από το μηχάνημα των ανέπαφων συναλλαγών.</p>
      <p>Μέσω της εύχρηστης εφαρμογής <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b>Garmin Pay</b></a> μπορούμε να χρησιμοποιούμε για τις πληρωμές μας το ρολόι μας στα τερματικά contactless, έχοντας εγγράψει την κάρτα μας Alpha Bank Visa (χρεωστική ή πιστωτική). Και για ακόμα μεγαλύτερη ασφάλεια, περνάμε το PIN της κάρτας μας στο ρολόι 1 φορά την ημέρα ή κάθε φορά που το φοράμε στον καρπό μας.</p>
      <p>Αν δεν είναι αυτός ο πιο απολαυστικός τρόπος άσκησης ενός δραστήριου επαγγελματία, τότε τι είναι;</p>
    </article>
  </body>
</html>