<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90045"/>
    <meta property="og:site_name" content="Denník politika"/>
    <meta property="article:published_time" content="2019-11-20T06:35:01+00:00"/>
    <meta property="og:title" content="Slovenskí futbalisti v kvalifikácii neuspeli, ale na Euro 2020 sa môžu dostať cez Ligu národov"/>
    <meta property="og:description" content="20.11.2019 (Webnoviny.sk) – Slovenskí futbalisti dostanú ešte jednu šancu na účasť na majstrovstvách Európy 2020. Kvalifikačná cesta im nevyšla, ale koncom marca budúceho roku sa bude hrať play-off jednotlivých štyroch divízií Ligy národov a Slováci v ňom v semifinále svojej divízie natrafia na Írov."/>
  </head>
  <body>
    <article>
      <h1>Slovenskí futbalisti v kvalifikácii neuspeli, ale na Euro 2020 sa môžu dostať cez Ligu národov</h1>
      <address><time datetime="2019-11-20T06:35:01+00:00">20 Nov 2019, 06:35</time> by <a rel="author">Webnoviny</a></address>
      <p>20.11.2019 (Webnoviny.sk) – Slovenskí futbalisti dostanú ešte jednu šancu na účasť na majstrovstvách Európy 2020. Kvalifikačná cesta im nevyšla, ale koncom marca budúceho roku sa bude hrať play-off jednotlivých štyroch divízií Ligy národov a Slováci v ňom v semifinále svojej divízie natrafia na Írov.</p>
      <p>Hrať sa bude 26. marca na Slovensku. Zverenci Pavla Hapala majú momentálne lepší renkingu v Lige národov ako ich írski súperi, preto budú mať výhodu domáceho prostredia. Hrať sa bude na jeden zápas. V prípade, že slovenskí futbalisti postúpia do finále, stretnú sa s víťazom druhého semifinále Bosna a Hercegovina – Severné Írsko.</p>
      <p>Hrať sa bude 31. marca a o výhode domáceho prostredia rozhodne žreb. <i>„V baráži máme Írov, videl som ich duel s Dánmi. Odohrali skvelý zápas, čaká nás veľmi ťažký súper,“</i> uviedol obranca SR Peter Pekarík pre RTVS. <i>„Skončili sme tretí, ale čaká nás baráž a my sa pobijeme o miestenku na ME,“</i> doplnil stredopoliar Stanislav Lobotka.</p>
      <p><b>Zobraziť fotogalériu k článku:</b><br/>Slovensko – Azerbajdžan (kvalifikácia o postup na ME 2020 – fotografie)</p>
      <p>Z baráže Ligy národov postúpia na majstrovstvá Európy 2020 ešte štyri mužstvá – víťazi jednotlivých divízií. V najnižšej divízii majú šancu aj Gruzínsko, Bielorusko, Severné Macedónsko a Kosovo.</p>
      <h3>Play-off Ligy národov – semifinále – B-divízia</h3>
      <p>26. 3. 2020</p>
      <p>Bosna a Hercegovina – Severné Írsko<br/>SLOVENSKO – Írsko</p>
      <h3>Play-off Ligy národov – finále</h3>
      <p>31. 3. 2020</p>
      <p>víťaz Bosna a Hercegovina – Severné Írsko / SLOVENSKO – Írsko</p>
      <p>Viac k témam: <a href="https://www.webnoviny.sk/tag/kvalifikacia-o-postup-na-me-2020-vo-futbale/"><u>Kvalifikácia o postup na ME 2020 vo futbale</u></a>, <a href="https://www.webnoviny.sk/tag/liga-narodov/"><u>Liga národov</u></a><br/>Zdroj: Webnoviny.sk – <a href="https://www.webnoviny.sk/slovenski-futbalisti-v-kvalifikacii-neuspeli-ale-na-euro-2020-sa-mozu-dostat-cez-ligu-narodov/"><u>Slovenskí futbalisti v kvalifikácii neuspeli, ale na Euro 2020 sa môžu dostať cez Ligu národov</u></a> © SITA Všetky práva vyhradené.</p>
    </article>
  </body>
</html>