<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/pooja-bhatt-and-swara-bhasker-reacted-on-jnu-student-protest/273121/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-20T06:02:50+00:00"/>
    <meta property="og:title" content="JNU छात्रों के समर्थन में आईं बॉलीवुड अभिनेत्री पूजा भट्ट और स्वरा भास्कर"/>
    <meta property="og:description" content="पिछले कुछ दिनों से नई दिल्ली की जवाहर लाल नेहरू विश्वविद्यालय (JNU) के छात्र छात्रावास शुल्क वृद्धि के खिलाफ जमकर विरोध-प्रदर्शन कर रहे हैं।"/>
  </head>
  <body>
    <article>
      <h1>JNU छात्रों के समर्थन में आईं बॉलीवुड अभिनेत्री पूजा भट्ट और स्वरा भास्कर</h1>
      <address><time datetime="2019-11-20T06:02:50+00:00">20 Nov 2019, 06:02</time> by <a rel="author">JKR Staff</a></address>
      <p>पिछले कुछ दिनों से नई दिल्ली की जवाहर लाल नेहरू विश्वविद्यालय (JNU) के छात्र छात्रावास शुल्क वृद्धि के खिलाफ जमकर विरोध-प्रदर्शन कर रहे हैं। सोमवार को प्रदर्शन कर रहे छात्रों ने संसद की ओर मार्च करने की कोशिश की जिसके बाद उनकी पुलिस से तीखी झड़प हो गई। आम लोगों के अलावा अब बॉलिवुड सिलेब्रिटीज भी जेएनयू के इस प्रदर्शन पर अपना रिऐक्शन दे रहे हैं।</p>
      <figure>
        <img src="http://www.jantakareporter.com/wp-content/uploads/2019/11/JNU.png"/>
        <figcaption>फोटो: सोशल मीडिया</figcaption>
      </figure>
      <p>अभिनेत्री, प्रड्यूसर और डायरेक्टर पूजा भट्ट ने ट्विटर पर लिखा, ‘शिक्षा किसी का विशेषाधिकार नहीं है बल्कि साफ हवा में सांस लेने की तरह ही हर एक अधिकार है। यह देखना दुखद है कि पुलिस जेएनयू के स्टूडेंट्स के साथ कैसा क्रूर व्यवहार कर रही है। क्या वे लोग भूल गए हैं कि उनकी ड्यूटी सुरक्षा देने की है। हिंसा का सहारा क्यों? वो भी स्टूडेंट्स के साथ? दुखद है।’</p>
      <figure>
        <iframe data-src="https://twitter.com/PoojaB1972/status/1196683820591747072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>पूजा भट्ट के अलावा अभिनेत्री स्वरा भास्कर ने इस विरोध प्रदर्शन की तस्वीरें ट्विटर पर शेयर करते हुए लिखा, ‘जेएनयू के स्टूडेंट्स भारत में गरीबी में पैदा हुए और होने वाले बच्चों के लिए प्रोटेस्ट कर रहे हैं। आखिर क्यों अच्छी उच्च शिक्षा केवल अमीरों को ही हासिल हो?’</p>
      <figure>
        <iframe data-src="https://twitter.com/ReallySwara/status/1196735476532596741?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वहीं, स्वरा ने छात्रों के विरोध-प्रदर्शन का एक वीडियो अपने इंस्टाग्राम अकाउंट पर शेयर किया था। इस वीडियो के साथ उन्होंने लिखा, ‘छात्रों को शिक्षा पर सब्सिडी मिलनी चाहिए ताकि ज्ञान पर कुछ लोगों का एकाधिकार न रहे। हमारी फीस कम क्यों है, यह सवाल नहीं है बल्कि सवाल यह है कि आप अपनी शिक्षा के लिए इतना भुगतान क्यों कर रहे हैं?’</p>
      <figure>
        <embed-post data-src="https://www.instagram.com/p/B5Ci1H2p2FF" data-service="Instagram"/>
      </figure>
      <p>बता दें कि बढ़ी हुई छात्रावास फीस और नए हॉस्टल मैनुएल के खिलाफ जेएनयू के छात्र गत दिनों से विरोध-प्रदर्शन कर रहे हैं। छात्र चाहते हैं कि सरकार बढ़ा हुआ छात्रावास शुल्क पूरी तरह से वापस ले। छात्रों ने शुल्क के खिलाफ सोमवार को संसद तक मार्च निकालने की कोशिश की। इस मार्च के चलते राजधानी में कई जगहों पर जाम की स्थिति बन गई। छात्रों को सड़कों से हटाने में दिल्ली पुलिस को काफी मशक्कत करनी पड़ी।</p>
    </article>
  </body>
</html>