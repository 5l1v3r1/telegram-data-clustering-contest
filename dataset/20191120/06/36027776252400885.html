<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/20/toshkentda-katta-miqdordagi-pirotexnika-vositalari-noqonuniy-savdosining-oldi-olindi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-20T06:36:00+00:00"/>
    <meta property="og:title" content="Toshkentda katta miqdordagi pirotexnika vositalari noqonuniy savdosining oldi olindi"/>
    <meta property="og:description" content="Poytaxtning Bektemir tumanida profilaktik tadbirlar o‘tkazildi"/>
  </head>
  <body>
    <article>
      <h1>Toshkentda katta miqdordagi pirotexnika vositalari noqonuniy savdosining oldi olindi</h1>
      <address>
        <time datetime="2019-11-20T06:36:00+00:00">20 Nov 2019, 06:36</time>
      </address>
      <p>Toshkent shahar davlat soliq xizmati organlari tomonidan poytaxtning Bektemir tumanida profilaktik tadbirlar o‘tkazildi. Bu haqda Toshkent davlat soliq boshqarmasi matbuot xizmati “Daryo”ga xabar berdi.</p>
      <figure>
        <img src="https://s.daryo.uz/wp-content/uploads/2019/11/photo_2019-11-19_11-58-48-680x509.jpg"/>
        <figcaption>Foto: Toshkent davlat soliq boshqarmasi matbuot xizmati</figcaption>
      </figure>
      <p>Tadbirlar davomida Farg‘ona viloyati Marg‘ilon shahrida yashovchi 1988-yilda tug‘ilgan fuqaro Nozima Shokirova (ism va familiyalar o‘zgartirilgan) hech qanday hujjatlarsiz pirotexnika vositalarini savdoga qo‘ygani aniqlandi. Tadbir davomida 3 turdagi 333 dona (quti) umumiy qiymati 8 million 910 ming so‘mlik pirotexnika mahsulotlari noqonuniy savdosining oldi olindi.</p>
      <p>Profilaktik tadbirlar davomida Bektemir tumani Nurafshon ko‘chasida yashovchi, 1991-yilda tug‘ilgan yana bir fuqaro Ulug‘bek Ummatov ham 3 turdagi 15 dona (quti) umumiy bahosi 800 ming so‘mlik pirotexnika vositalarini mo‘may daromad evaziga pullash payida bo‘lgani ma’lum bo‘ldi.</p>
      <p>Huddi shuningdek, Toshkent viloyati Oqqo‘rg‘on tumanida istiqomat qiluvchi, 1998-yilda tug‘ilgan fuqaro Shodiyor Doniyorov respublikaga noqonuniy yo‘llar bilan olib kelingan 20 dona umumiy qiymati 800 ming so‘mlik pirotexnika vositalarini noqonuniy savdoga qo‘ygani aniqlandi.</p>
      <figure>
        <img src="https://s.daryo.uz/wp-content/uploads/2019/11/photo_2019-11-19_11-58-44-680x509.jpg"/>
        <figcaption>Foto: Toshkent davlat soliq boshqarmasi matbuot xizmati</figcaption>
      </figure>
      <p>Eslatib o‘tamiz, O‘zbekiston Respublikasi Ma’muriy javobgarlik to‘g‘risidagi kodeksi hamda Jinoyat kodeksining tegishli moddalarida pirotexnika buyumlarining qonunga xilof muomalasi uchun javobgarlik va jazo choralari belgilangan.</p>
    </article>
  </body>
</html>