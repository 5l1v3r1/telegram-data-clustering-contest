<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/dhl-opent-mega-warehouse-bochum"/>
    <meta property="og:site_name" content="Emerce"/>
    <meta property="article:published_time" content="2019-11-20T06:52:00+00:00"/>
    <meta property="og:title" content="DHL opent mega warehouse in Bochum"/>
    <meta property="og:description" content="Honderd kilometer van de grens bij Venlo opent Deutsche Post DHL Group een van zijn grootste verdeelcentra voor pakketjes in Duitsland."/>
  </head>
  <body>
    <article>
      <h1>DHL opent mega warehouse in Bochum</h1>
      <address><time datetime="2019-11-20T06:52:00+00:00">20 Nov 2019, 06:52</time> by <a rel="author">Erwin Boogert</a></address>
      <p>
        <b>Honderd kilometer van de grens bij Venlo opent Deutsche Post DHL Group een van zijn grootste verdeelcentra voor pakketjes in Duitsland.</b>
      </p>
      <p>Pakketvervoerder DHL breidt zijn capaciteit op de locatie van een <a href="https://www.bochum2022.de/en/mark-517/">voormalige Opel-fabriek</a> komende maanden met meer dan de helft uit. Momenteel worden er twintigduizend pakketjes verwerkt, in de loop van volgend jaar zullen dat er vijftigduizend zijn. Dan zullen er zeshonderd mensen werken.</p>
      <p>Het verwerkcentrum <a href="https://www.dpdhl.com/en/media-relations/press-releases/2019/deutsche-post-dhl-group-opens-new-mega-parcel-center-in-bochum.html">ligt in</a> het hart van het ruhrgebied en is daarom ook een logistieke brug naar Nederland. DHL kocht in 2016 140.000 vierkante meter ruimte in Bochum-Laer en bouwde daar een groot logistiek apparaat. Dat wordt nu uitgebreid met veertigduizend vierkante meter extra verwerkings- en doorvoerruimte.</p>
      <p>Hoeveel geld met de investering gemoeid is, houdt het pakketbedrijf voor zich. Het laat enkel doorschemeren dat om een miljoenenbedrag gaat met drie cijfers ervoor.</p>
      <p>Deutsche Post DHL Group heeft in totaal 36 van dit soort logistieke centra in Duitsland. Die kunnen gezamenlijk 1,2 miljoen pakketjes per uur aan. Binnen Duitsland verplaatst het concern dagelijks vijf miljoen pakketjes. In de decembermaand kan dat oplopen tot elf miljoen per dag.</p>
    </article>
  </body>
</html>