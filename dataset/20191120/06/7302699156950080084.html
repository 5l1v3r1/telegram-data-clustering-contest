<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000111363"/>
    <meta property="og:site_name" content="MGR Online"/>
    <meta property="article:published_time" content="2019-11-20T06:58:00+00:00"/>
    <meta property="og:title" content="&quot;มูรินโญ&quot; ตอบรับคุมไก่แทน &quot;ปอช&quot; เซ็นสัญญาถึงปี 2023"/>
    <meta property="og:description" content="ท็อตแนม ฮ็อตสเปอร์ ยักษ์ใหญ่แห่ง พรีเมียร์ ลีก แต่งตั้ง โชเซ มูรินโญ นั่งเก้าอี้ผู้จัดการทีม กระทั่งจบฤดูกาล 2022-23 ตามรายงานจากสำนักข่าว สกาย สปอร์ตส ของประเทศอังกฤษอดีตกุนซือ เชลซี และ แมนเชสเตอร์ ยูไนเต็ด เข้ามาทำหน้าที่แทน"/>
  </head>
  <body>
    <article>
      <h1>"มูรินโญ" ตอบรับคุมไก่แทน "ปอช" เซ็นสัญญาถึงปี 2023</h1>
      <address><time datetime="2019-11-20T06:58:00+00:00">20 Nov 2019, 06:58</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011522901.JPEG"/>
        <figcaption>โชเซ มูรินโญ</figcaption>
      </figure>
      <p>ท็อตแนม ฮ็อตสเปอร์ ยักษ์ใหญ่แห่ง พรีเมียร์ ลีก แต่งตั้ง โชเซ มูรินโญ นั่งเก้าอี้ผู้จัดการทีม กระทั่งจบฤดูกาล 2022-23 ตามรายงานจากสำนักข่าว "สกาย สปอร์ตส" ของประเทศอังกฤษ<br/><br/>อดีตกุนซือ เชลซี และ แมนเชสเตอร์ ยูไนเต็ด เข้ามาทำหน้าที่แทน เมาริซิโอ โปเชตติโน บิ๊กบอสชาวอาร์เจนไตน์ ที่เพิ่งถูกปลด วันอังคารที่ 19 พฤศจิกายนที่ผ่านมา <br/><br/>การเจรจาระหว่าง สเปอร์ส กับ มูรินโญ วัย 55 ปี ที่ยังคงว่างงานนับตั้งแต่แยกทาง "ปิศาจแดง" เดือนธันวาคม 2018 เริ่มจริงจังมากขึ้นตลอด 2-3 วันล่าสุด ก่อนบรรลุข้อตกลง ช่วงเช้าวันพุธ (20 พ.ย.) ตามเวลาท้องถิ่น <br/><br/>"เดอะ สเปเชียล วัน" จะคุมทีมอย่างเป็นทางการนัดแรก เยือน เวสต์ แฮม ยูไนเต็ด ที่สนาม ลอนดอน สเตเดียม สุดสัปดาห์นี้ (23 พ.ย.) <br/><br/>โปเชตติโน อำลาถิ่น ท็อตแนม ฮ็อตสเปอร์ ด้วยผลงานรั้งอันดับ 14 ของตาราง เก็บชัยแค่ 5 แมตช์ รวมทุกราย ขณะที่ แดเนียล เลวี ประธาน "ไก่เดือยทอง" ชี้แจงการเปลี่ยนตำแหน่งผู้จัดการทีม เป็นการตัดสินใจที่ยากลำบาก แต่ต้องทำเพื่อผลประโยชน์ที่ดีสุดของสโมสร</p>
    </article>
  </body>
</html>