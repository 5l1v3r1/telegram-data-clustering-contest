<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/klaipedoje---stambulo-besiktas-zvaigzdynas-1751045/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T06:01:00+00:00"/>
    <meta property="og:title" content="Klaipėdoje - Stambulo &quot;Bešiktaš&quot; žvaigždynas"/>
    <meta property="og:description" content="Reklama"/>
  </head>
  <body>
    <article>
      <h1>Klaipėdoje - Stambulo "Bešiktaš" žvaigždynas</h1>
      <address><time datetime="2019-11-20T06:01:00+00:00">20 Nov 2019, 06:01</time> by <a rel="author" href="https://www.ve.lt/autoriai/paulius-matulevicius/" target="_blank">Paulius MATULEVIČIUS</a></address>
      <p>Reklama</p>
      <p>Šiandien 19 val. "Švyturio" arenoje virs karštas FIBA Čempionų lygos mūšis tarp Klaipėdos "Neptūno" ir tituluotųjų svečių iš Turkijos - Stambulo "Bešiktaš" ekipos. Dvikovą tiesiogiai iš Klaipėdios transliuos "LRT Plius" kanalas.</p>
      <p>Tiesa, turkų žaidimas Čempionų lygos turnyre kol kas nėra itin galingas - iš 5 rungtynių laimėtos 2. "Bešiktaš" D grupės turnyro lentelėje tarp aštuonių ekipų įsitaisė penktoje pozicijoje.</p>
      <p>"Neptūnas" su 3 pergalėmis ir 2 pralaimėjimais turnyro lentelėje žengia trečias.</p>
      <p>Visgi daugelis krepšiniu besidominčių žmonių žino, kad "Bešiktaš" ekipos istorija yra pažymėta skambiomis pergalėmis.</p>
      <p>Klubas įkurtas prieš 86-erius metus - 1933 metais.</p>
      <p>2012-aisiais "Bešiktaš" išgyveno geriausią sezoną komandos istorijoje - tuomet dar Ergino Atamano vadovaujama ekipa vienintelį kartą klubo istorijoje iškovojo Turkijos čempionų titulą. Be to, triumfavo Turkijos taurės varžybose ir tapo FIBA Iššūkio taurės nugalėtoja.</p>
      <p>Reklama</p>
      <p>Nuo 2018-ųjų vasaros šios ekipos vairą yra perėmęs legendinis Duško Ivanovičius. Praėjusiame Turkijos čempionate "Bešiktaš" pasirodymą baigė ketvirtfinalyje, Turkijos taurėje - pusfinalyje, Čempionų lygoje - aštuntfinalyje.</p>
      <p>"Neptūnas" ir "Bešiktaš" tarpusavyje kovėsi ir praėjusį Čempionų lygos sezoną. Tąkart komandos pasidalijo po pergalę: klaipėdiečiai namuose buvo pajėgesni (78:63), tačiau Stambule jau atsirevanšavo "Bešiktaš" ekipa.</p>
      <p>"Bešiktaš" ekipos gretose rungtyniauja net šeši legionieriai, tarp kurių - keturi amerikiečiai: Jordanas Theodore'as, Toddrickas Gotcheris, Shaquielle'as McKissicas ir Jamesas McAdoo, vokietis Ismetas Akpinaras ir Juodkalnijos atstovas Nemanja Djurisičius.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/neptunas-pasirase-sutarti-su-generaliniu-remeju-1749395/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/bonoje-nutruko-neptuno-pergaliu-serija-1749310/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/maksvyti-neptune-pakeites-rinkevicius---apie-issukius-1747599/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/sivakar---dvikova-su-ispanais-1747174/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/istraukti-antrojo-karaliaus-mindaugo-taures-etapo-burtai-1745636/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/banguojantis-neptunas-kausis-salonikuose-1745197/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/neptunas--kausis-su-prancuzais-1743603/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/cempionu-lygos-starte---puikus-dgailius-bei-neptuno-pergale-1741894/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>