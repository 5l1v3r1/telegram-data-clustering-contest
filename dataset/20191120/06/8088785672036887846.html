<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/emniyet-personeli/kolluk-personeline-iliskin-kanun-teklifi-h543809.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T06:55:08+00:00"/>
    <meta property="og:title" content="Kolluk Personeline İlişkin Kanun Teklifi"/>
    <meta property="og:description" content="Türk Vatandaşlığı Kanununda Değişiklik Yapılması Hakkında Kanun Teklifi ve Gerekçesi Tekirdağ Milletvekili Mustafa Şentop tarafından TBMM'ne sunuldu."/>
  </head>
  <body>
    <article>
      <h1>Kolluk Personeline İlişkin Kanun Teklifi</h1>
      <address><time datetime="2019-11-20T06:55:08+00:00">20 Nov 2019, 06:55</time> by <a rel="author">KamuAjans</a></address>
      <p>
        <b>Türk Vatandaşlığı Kanununda Değişiklik Yapılması Hakkında Kanun Teklifi ve Gerekçesi Tekirdağ Milletvekili Mustafa Şentop tarafından TBMM'ne sunuldu.</b>
      </p>
      <p>Kanun Teklifinin Genel Gerekçesinde ''Türk <a href="http://www.kamuajans.com/haberleri/vatanda%C5%9F">vatandaş</a>lığından birlikte çıkan ana ve babanın çocuklarının da kendileriyle beraber Türk Vatandaşlığını doğrudan kaybetmesini öngören yasal düzenleme ortadan kaldırılarak çocukların Türk Vatandaşlığını doğrudan kaybetmesinin önüne geçilmesi amaçlanmaktadır.</p>
      <p>TÜRK VATANDAŞLIĞI KANUNUNDA DEĞİŞİKLİK YAPILMASI HAKKINDA KANUN TEKLİFİ</p>
      <p>MADDE 1- 29 Mayıs 2009 tarihli ve 5901 sayılı Türk Vatandaşlığı Kanununun 27'nci maddesinin ikinci fıkrası aşağıdaki şekilde değiştirilmiştir.</p>
      <p>''(2) Eşlerden birinin çıkma izni almak suretiyle Türk vatandaşlığını kaybetmesi diğer eşin vatandaşlığına tesir etmez. Türk vatandaşlığını kaybeden ana ya da babanın talebinin bulunması ve diğer ebeveynin de muvafakat etmesi halinde çocukları da kendileri ile birlikte Türk vatandaşlığını kaybederler. Muvafakat verilmemesi halinde hakim kararına göre işlem yapılır.''</p>
      <p>MADDE 2- Bu Kanun yayımı tarihinde yürürlüğe girer.</p>
      <p>MADDE 3- Bu Kanun hükümlerini Cumhurbaşkanı yürütür.</p>
    </article>
  </body>
</html>