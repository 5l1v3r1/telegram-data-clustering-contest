<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/mirel-radoi-dezamagit-de-remiza-alba-de-la-ballymena-as-fi-vrut-sa-aratam-altfel-20096232"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T06:27:48+00:00"/>
    <meta property="og:title" content="Mirel Rădoi dezamăgit de remiza albă de la Ballymena: „Aș fi vrut să arătăm altfel!”"/>
    <meta property="og:description" content="Selecționerul reprezentativei de tineret a României, Mirel Rădoi, a declarat după meciul pe care naționala U 21 l-a terminat nedecis, la Ballymena, scor"/>
  </head>
  <body>
    <article>
      <h1>Mirel Rădoi dezamăgit de remiza albă de la Ballymena: „Aș fi vrut să arătăm altfel!”</h1>
      <address><time datetime="2019-11-20T06:27:48+00:00">20 Nov 2019, 06:27</time> by <a rel="author">Cristian P</a></address>
      <p>
        <b>Selecționerul reprezentativei de tineret a României, Mirel Rădoi, a declarat după meciul pe care naționala U 21 l-a terminat nedecis, la Ballymena, scor 0-0 cu selecționata similară a Irlandei de Nord că evoluția elevilor săi nu a fost una reușită, recunoscând însă că se aștepta la o asfel de agresivitate din partea adversarilor.</b>
      </p>
      <p><b><i>„Nu cred că a fost un meci foarte reușit din partea noastră. Ne așteptam la această agresivitate, spuneam și înaintea meciului că vom avea parte de un teren prost. Mi-a plăcut atitudinea și determinarea băieților, dar am intrat în jocul lor și trebuia să avem mai multă răbdare pe atacurile poziționale. Era clar jocul. Irlanda de Nord va juca agresiv, cât îi permite arbitrul, de la început până la sfârșit. Sper ca acest punct să conteze la finalul preliminarii. Pentru că pe finalul jocului am jucat în zece oameni și am reușit să plecăm cu un punct. Suntem pe locul 2, suntem în grafic, dar mi-aș fi dorit o victorie ca să avem șanse pentru a ocupa cel mai bun loc 2 și să ne calificăm direct”,</i></b> a declarat Mirel Rădoi, selecționerul reprezentativei de tineret a României.</p>
      <p>Acesta crede că la Ballymena cu Irlanda de Nord chiar și liderul Danemarca va avea viață grea.</p>
      <p><b><i>„ </i></b><b><i>Aici, orice echipă va juca va fi dificil. Trebuia să începem a doua parte așa cum am început-o pe prima. Chiar dacă am avut ocazia aia pe final și puteam câștiga, aș fi vrut ca nivel de joc să arătăm altfel, asta chiar dacă în mare sunt mulțumit de băieți. Ei sunt neobișnuiți cu acest nivel de agresivitate. Liga 1 nu oferă astfel de agresivitate ca jucătorii să fie obișnuiți, sunt foarte puțini care joacă în campionate unde e acest nivel de agresivitate”,</i></b> a conchis Rădoi.  După această remiză, cu 10 puncte România se află pe locul 2 în grupă la cinci puncte de liderul Danemarca.</p>
      <p>La EURO 2021 vor participa 16 echipe. Pe lângă cele două formații gazdă, Ungaria și Slovenia, se vor califica direct cele 9 câștigătoare ale grupelor și cel mai bun loc doi. Celelalte 8 formații clasate pe locul secund vor disputa între ele un baraj în dublă manșă pentru celelalte 4 locuri disponibile.</p>
    </article>
  </body>
</html>