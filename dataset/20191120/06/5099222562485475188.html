<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23502091-fortele-aparare-anti-aeriena-ale-siriei-doborat-obiective-ostile-aflate-deasupra-damascului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T06:53:00+00:00"/>
    <meta property="og:title" content="Forțele de apărare anti-aeriană ale Siriei au doborât „obiective ostile” aflate deasupra Damascului"/>
    <meta property="og:description" content="Apărarea anti-aeriană din Siria a atacat miercuri „obiectivele ostile” aflate deasupra Damascului, conform agenției locale de presă Sana, citată de site-ul postului Le Figaro, scrie"/>
  </head>
  <body>
    <article>
      <h1>Forțele de apărare anti-aeriană ale Siriei au doborât „obiective ostile” aflate deasupra Damascului</h1>
      <address><time datetime="2019-11-20T06:53:00+00:00">20 Nov 2019, 06:53</time> by <a rel="author">A.Z.</a></address>
      <p><b>Apărarea anti-aeriană din Siria a atacat miercuri „obiectivele ostile” aflate deasupra Damascului, conform agenției locale de presă Sana, citată de site-ul postului Le Figaro, scrie Mediafax.</b> <br/><br/>„Apărarea anti-aeriană a doborât țintele ostile de la sud de Damasc”, a transmis agenția de știri, miercuri, fără a oferi informații suplimentare. <br/><br/>Conform martorilor locali, mai multe explozii răsunătoare s-au auzit în capitala siriană, care ar proveni, conform surselor locale de știri, din zona aeroportului. <br/><br/>Aceste atacuri survin în contextul bombardamentelor întreprinse de Israel în Siria, și ca răspuns la atacurile cu rachete asupra statului aflat în război, a comunicat o organizație non-guvernamentală. De la începutul conflictului sirian, din 2011, Israelul a efectuat mai multe raiduri împotriva regimului de la Damasc. <br/><br/>Declanșat de reprimarea manifestațiilor împotriva liderului Bashar al-Assad, conflictul din Siria a devenit unul complex prin implicarea actorilor externi, provocând peste 370.000 de morți și milioane de refugiați.</p>
    </article>
  </body>
</html>