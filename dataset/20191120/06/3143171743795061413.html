<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/fablab-in-camera-innovazione-e-orientamento-al-lavoro.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T06:45:41+00:00"/>
    <meta property="og:title" content="“FabLab… in Camera”, innovazione e orientamento al lavoro"/>
    <meta property="og:description" content="Si è discusso di manifattura additiva e di stampa 3D per la scultura e il design, nel salone della Borsa, nell’ambito del workshop “Fablab… in Camera”"/>
  </head>
  <body>
    <article>
      <h1>“FabLab… in Camera”, innovazione e orientamento al lavoro</h1>
      <address><time datetime="2019-11-20T06:45:41+00:00">20 Nov 2019, 06:45</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>Si è discusso di manifattura additiva e di stampa 3D per la scultura e il design, nel salone della Borsa del Palazzo camerale, nell’ambito del workshop “Fablab… in Camera”, finalizzato alla consapevolezza e alla comprensione dei processi progettuali e realizzativi delle tecnologie digitali orientate alla modellazione e, appunto, alla stampa 3D.</p>
      <p>L’incontro è stato promosso dalla Camera di commercio, tramite la sua Azienda speciale servizi alle imprese, nell’ambito del progetto Pid, e dall’Ufficio scolastico regionale – Ufficio VIII Ambito territoriale di Messina; in collaborazione con l’associazione culturale no profit “Fablab Messina” e inoltre il “Fablab” del Liceo artistico “Basile”.</p>
      <h4>Il commento di Agata Denaro</h4>
      <p><i>“E’ stato un evento di grande rilevanza”</i>afferma il funzionario camerale, Agata Denaro. <i>“Perché, per la prima volta, ha messo insieme due tra le missioni più importanti che l’Ente camerale persegue, ormai, da tempo. Mi riferisco a un matching tra l’innovazione e l’orientamento al lavoro</i>».</p>
      <p>Durante l’incontro, ambientato in due “laboratori tecnologici”, uno di oreficeria e uno di odontotecnica, sono state illustrate la modellazione Nurbs e la Scultura 3D, le due principali tecniche impiegate nella progettazione di oggetti di design.</p>
      <h4>Le parole di Roberto De Luca</h4>
      <p>Entusiasta Roberto De Luca, tesoriere dell’associazione culturale no profit “Fablab Messina”, il laboratorio di artigianato digitale attivo nella città dello Stretto fin dal 2013. <i>“Scopo dell’incontro è stato quello di offrire ai partecipanti una formazione iniziale sull’uso di queste tecnologie. Avere un laboratorio Fablab all’interno delle scuole è sicuramente essenziale per avvicinare gli studenti al mondo del lavoro. Ma anche per un approfondimento didattico-sperimentale sempre più al passo con i tempi</i>».</p>
      <p>Al workshop hanno preso parte gli studenti del Liceo “Basile”, del Liceo “Minutoli” e dell’Istituto “Antonello”.</p>
      <h3>Articoli correlati</h3>
    </article>
  </body>
</html>