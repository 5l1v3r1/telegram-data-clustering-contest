<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/premierul-ion-chicu-va-discuta-la-moscova-un-ir-de-subiecte-importante-printre-care-livrarea-gazelor-ruseti-exportul-produselor-agricole-i-eliberarea-autorizaiilor-pentru-transportatori-148694.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T06:37:00+00:00"/>
    <meta property="og:title" content="Premierul Ion Chicu va discuta la Moscova un șir de subiecte importante, printre care: livrarea gazelor rusești, exportul produselor agricole și eliberarea autorizațiilor pentru transportatori"/>
    <meta property="og:description" content="O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă."/>
  </head>
  <body>
    <article>
      <h1>Premierul Ion Chicu va discuta la Moscova un șir de subiecte importante, printre care: livrarea gazelor rusești, exportul produselor agricole și eliberarea autorizațiilor pentru transportatori</h1>
      <address>
        <time datetime="2019-11-20T06:37:00+00:00">20 Nov 2019, 06:37</time>
      </address>
      <p>
        <b>O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă.</b>
      </p>
      <p>La Moscova, premierul Chicu se va întâlni cu prim-ministrul rus, Dmitrii Medvedev. Oficialii vor aborda o serie de subiecte de importanță națională, precum livrarea gazelor rusești, exportul produselor agricole moldovenești pe piața rusă, dar și se va examina posibilitatea de majorare a numărului de autorizații pentru transportatorii din Republica Moldova.</p>
      <p>Subiectul livrării gazelor, premierul Chicu îl va discuta cu președintele Consiliului de administrare al „Gazprom", Alexei Miller.</p>
      <p>Din componența delegației vor face parte Ministrul Afacerilor Externe și Integrării Europene, Aureliu Ciocoi; Ministrul Economiei și Infrastructurii, Anatol Usatâi; Ministrul Agriculturii, Dezvoltării Regionale și Mediului, Ion Perju; Guvernatorul UTA Găgăuzia, Irina Vlah; dar și preşedinte al Consiliului de Administraţie al SA „Moldovagaz", Vadim Ceban.</p>
    </article>
  </body>
</html>