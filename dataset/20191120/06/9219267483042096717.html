<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391335-%d7%99%d7%9e%d7%9e%d7%94-%d7%90%d7%97%d7%a8%d7%95%d7%a0%d7%94-%d7%9c%d7%9e%d7%a0%d7%93%d7%98-%d7%9c%d7%97%d7%a5-%d7%9b%d7%91%d7%93-%d7%a2%d7%9c-%d7%9c%d7%99%d7%91%d7%a8%d7%9e%d7%9f-%d7%9c%d7%9e%d7%9e"/>
    <meta property="og:site_name" content="סרוגים"/>
    <meta property="article:published_time" content="2019-11-20T06:23:34+00:00"/>
    <meta property="og:title" content="שעות אחרונות למנדט: לחץ כבד על ליברמן לממשלת ימין"/>
    <meta property="og:description" content="שעות לפקיעת המנדט של בני גנץ, והלחצים הכבדים נודדים ליו&quot;ר ישראל ביתנו אביגדור ליברמן במטרה להקים ממשלת ימין צרה. אחד מראשי הבלוק לסרו......"/>
  </head>
  <body>
    <article>
      <h1>שעות אחרונות למנדט: לחץ כבד על ליברמן לממשלת ימין</h1>
      <h2>שעות לפקיעת המנדט של בני גנץ, והלחצים הכבדים נודדים ליו"ר ישראל ביתנו אביגדור ליברמן במטרה להקים ממשלת ימין צרה. אחד מראשי הבלוק לסרוגים: "הכדור במגרש של ליברמן"</h2>
      <address><time datetime="2019-11-20T06:23:34+00:00">20 Nov 2019, 06:23</time> by <a rel="author">, חדשות סרוגים</a></address>
      <p>שעות לפקיעת המנדט של <u><a href="https://www.srugim.co.il/391301-%d7%a8%d7%92%d7%a2-%d7%94%d7%94%d7%9b%d7%a8%d7%a2%d7%94-%d7%a0%d7%aa%d7%a0%d7%99%d7%94%d7%95-%d7%95%d7%91%d7%a0%d7%99-%d7%92%d7%a0%d7%a5">בני גנץ</a></u> יו"ר כחול לבן, והלחצים הכבדים שהופעלו עליו נודדים ליו"ר ישראל ביתנו <u><a href="https://www.srugim.co.il/390934-%d7%98%d7%95%d7%91%d7%94-%d7%95%d7%a2%d7%a0%d7%99%d7%99%d7%a0%d7%99%d7%aa-%d7%94%d7%a1%d7%aa%d7%99%d7%99%d7%9e%d7%94-%d7%a4%d7%92%d7%99%d7%a9%d7%aa-%d7%a0%d7%aa%d7%a0%d7%99%d7%94%d7%95-%d7%9c%d7%99">אביגדור ליברמן</a></u> במטרה להקים ממשלת ימין צרה. אחד מראשי בלוק הימין לסרוגים: "הכדור במגרש של ליברמן, נעשה כל מה שאפשר כדי שזה יקרה".</p>
      <p>כאמור, התפתחות דרמטית של הרגע האחרון כבר לא צפויה מצידו של גנץ, שמועד המנדט בידיו יופוג הלילה בחצות לאחר כישלון וללא הרכבת ממשלה. מאז למעשה, מתחילים אוטומטית 21 ימים, בהם כל חבר כנסת יכול לגייס 61 חתימות ולהכריז על קואליציה מגובשת.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>קרא לגנץ "לבוא יחד עם אביגדור ליברמן", נתניהו</p>
      <p>ראשי בלוק הימין מכוונים את התותחים הכבדים לעברו של ליברמן, היחיד שיוכל להוציא מהטראומה הצפויה של בחירות שלישיות. בשעה 13:00 יכנס מסיבת עיתונאים בכנסת לאחר תפוגת האולטימטום שהציב עד 12 בצהריים, בה הוא צפוי לעדכן על המשך מהלכיו הפוליטיים.</p>
      <p>איילת שקד אמרה באולפן סרוגים ביום ראשון האחרון כי ניתן להקים ממשלת ימין עם ליברמן: "צריך למצוא גשר בינו לחרדים, הרב רפי ובצלאל לא מהווים בעיה", הבהירה במקביל.</p>
      <figure>
        <img src="https://www.srugim.co.il/i/wp-content/uploads/2019/10/F190919YS40__w1980.jpg"/>
      </figure>
      <h4>עוד באותו נושא</h4>
      <h4>פיצוץ במגעים: נתניהו וגנץ בחילופי האשמות</h4>
      <p>לכתבה המלאה בסרוגים &gt;<br/>8</p>
      <h3>לא תהיה ברירה להתפשר</h3>
      <p>על הפרק נמצאים תנאי ישראל ביתנו: המוקש העיקרי – אישור מלא של חוק הגיוס של משרד הביטחון בנוסף לאישור תחבורה ציבורית בשבת וגיור על ידי רבני ערים. לשם כך, "לא תהיה ברירה לסיעות הדתיות והחרדיות להתפשר בדברים מסויימים פשוט כי אין אלטרנטיבה", אומר לסרוגים בכיר אחר בבלוק.</p>
      <figure>
        <img src="https://www.srugim.co.il/i/wp-content/uploads/2019/10/%D7%A0%D7%AA%D7%A0%D7%99%D7%94%D7%95-%D7%9C%D7%99%D7%91%D7%A8%D7%9E%D7%9F-6__w1980.jpg"/>
      </figure>
      <h4>עוד באותו נושא</h4>
      <h4>הישורת האחרונה: ליברמן ונתניהו ייפגשו לדון בפשרה</h4>
      <p>לכתבה המלאה בסרוגים &gt;<br/>6</p>
      <p>במקביל, נתניהו רמז לליברמן שיוכל לגייס הסכמות מהחרדים, אך לעת עתה הדרישות מצד ישראל ביתנו מרחיקות לכת והסיעות החרדיות – דתיות מתקשות לגבש פתרון שיהיה מקובל על כל הצדדים- להביא יתרון שליברמן יוכל להציגו כהישג מצד אחד, ולא ייראה כהתקפלות או פשרנות של החרדים מצד שני.</p>
      <p>במידה וכלל האפשרויות ימוצו ולא יצליחו להביא לפתרון, מועד הבחירות השלישיות יתקיים ב- 3.3.20, ז' אדר תש"פ.</p>
    </article>
  </body>
</html>