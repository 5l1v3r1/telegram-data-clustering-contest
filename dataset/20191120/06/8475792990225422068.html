<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/gravid-dodad-av-hundar-under-radjursjakt-i-frankrike"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T06:15:47+00:00"/>
    <meta property="og:title" content="Gravid dödad av hundar under rådjursjakt i Frankrike"/>
    <meta property="og:description" content="En gravid kvinna dödades av hundar när hon var ute med sin egen hund i en skog i norra Frankrike. Den 29-åriga kvinnans kropp hittades på lördagen i skogen utanför staden Villers-Cotterêts, omkring nio mil nordost om Paris."/>
  </head>
  <body>
    <article>
      <h1>Gravid dödad av hundar under rådjursjakt i Frankrike</h1>
      <address><time datetime="2019-11-20T06:15:47+00:00">20 Nov 2019, 06:15</time> by <a rel="author">TT</a></address>
      <p>
        <b>En gravid kvinna dödades av hundar när hon var ute med sin egen hund i en skog i norra Frankrike. Den 29-åriga kvinnans kropp hittades på lördagen i skogen utanför staden Villers-Cotterêts, omkring nio mil nordost om Paris.</b>
      </p>
      <p>Händelsen inträffade vid en jakt på rådjur med hundar, skriver tidningen Le Courrier Picard.</p>
      <p>En obduktion visade att hon hade dött av blodförlust. Kvinnan hade flera hundbett på armar, ben och huvud, enligt åklagare Frédéric Trinh. Några av betten gjordes när hon var död.</p>
      <h3>Kvinnas hundar har undersökts</h3>
      <p>Polis har undersökt 93 hundar, däribland flera som ingick i jakten samt kvinnans fem egna hundar.</p>
      <p>Kvinnan ringde till sin partner och sade att hon såg ”hotande hundar”. Det var sedan partnern som fann den döda.</p>
    </article>
  </body>
</html>