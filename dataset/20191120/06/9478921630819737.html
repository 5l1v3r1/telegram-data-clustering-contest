<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/kriti-ta-schedia-tis-kyvernisis-gia-kleista-hot-spot-kai-stin-kriti-provlimatizoyn-tin-ped/"/>
    <meta property="og:site_name" content="ert.gr"/>
    <meta property="article:published_time" content="2019-11-20T06:50:08+00:00"/>
    <meta property="og:title" content="Τα σχέδια της κυβέρνησης για κλειστά hot spot και στην Κρήτη, προβληματίζουν την ΠΕΔ"/>
    <meta property="og:description" content="Αποτυχημένο πείραμα, χαρακτήρισε ο Δήμαρχος Ρεθύμνου και Αντιπρόεδρος της ΠΕΔ τις κλειστές δομές φιλοξενίας προσφύγων, με αφορμή τις αποκαλύψεις του τηλεοπτικού σταθμού OPEN, για τη δημιουργία κλειστών προαναχωρησιακών κέντρων όπως θα αποκαλούνται τα κέντρα κράτησης μεταναστών και προσφύγων και στα οποία θα παραμένουν έγκλειστοι μέχρι να ολοκληρωθούν οι διαδικασίες παραχώρησης ασύλου."/>
  </head>
  <body>
    <article>
      <h1>Τα σχέδια της κυβέρνησης για κλειστά hot spot και στην Κρήτη, προβληματίζουν την ΠΕΔ</h1>
      <address><time datetime="2019-11-20T06:50:08+00:00">20 Nov 2019, 06:50</time> by <a rel="author">Κατερίνα Πολύζου</a></address>
      <p>Αποτυχημένο πείραμα, χαρακτήρισε ο Δήμαρχος Ρεθύμνου και Αντιπρόεδρος της ΠΕΔ τις κλειστές δομές φιλοξενίας προσφύγων, με αφορμή τις αποκαλύψεις του τηλεοπτικού σταθμού OPEN, για τη δημιουργία κλειστών προαναχωρησιακών κέντρων όπως θα αποκαλούνται τα κέντρα κράτησης μεταναστών και προσφύγων και στα οποία θα παραμένουν έγκλειστοι μέχρι να ολοκληρωθούν οι διαδικασίες παραχώρησης ασύλου.</p>
      <p>Μάλιστα ο κ. Μαρινάκης τόνισε ότι «η δημιουργία των hot spot είναι σαν να μεταφέρουμε ένα αποτυχημένο πείραμα και να το κάνουμε κι εδώ άλλη μια τραγωδία». Σύμφωνα με τα όσα έχουν γίνει γνωστά, ο κυβερνητικός επιχειρησιακός σχεδιασμός θα περιλαμβάνει τη λειτουργία σε πρώτη φάση προαναχωρησιακών κέντρων στο βόρειο αιγαίο στη Λέσβο τη Χίο και τη Σάμο στα νησιά που ήδη σηκώνουν το μεγαλύτερο βάρος του προβλήματος. Κάθε μία από τις νέες κλειστές δομές θα μπορεί να φιλοξενήσει μέχρι 10.000 άτομα. Σε επόμενη φάση θα δημιουργηθούν άλλες 5 τέτοιες δομές στην ενδοχώρα με χωρητικότητα ως δύο χιλιάδες άτομα , και οι δύο από αυτές θα φιλοξενηθούν στις περιφέρειες Κρήτης και Πελοποννήσου.</p>
      <p>Το θέμα συζητήθηκε στη χθεσινή συνεδρίαση της ΠΕΔ Κρήτης, με τον Πρόεδρο του Δ.Σ. Γιάννη Κουράκη να δηλώνει: «Μέσα από τις αξίες της συλλογικότητας θα καθορίσουμε τη στάση μας. Θα θέσουμε τις σωστές 0προτεραιότητες και με όλα τα άλλα συλλογικά όργανα θα πάρουμε τις σωστές αποφάσεις. Κι αυτό θα γίνει πάρα πολύ σύντομα, (…) θέλουμε ανθρώπινες συνθήκες διαβίωσης και θέλουμε το καλύτερο αποτέλεσμα για αυτούς τους ανθρώπους που έχουν ταλαιπωρηθεί».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/irakleio-simera-i-ekdikasi-ypothesis-viasmoy-11chronoy-koritsioy-apo-ton-idio-tis-ton-patera/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/sto-nosokomeio-toy-ag-nikolaoy-i-dioikitrias-tis-7is-ype-kritis/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/diakopi-kykloforias-se-tmima-tis-dimotikis-odoy-skine-foyrne/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/astatos-o-kairos-stin-kriti-anamenontai-kataigides-apo-to-apogeyma/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/chania-ptosi-nearoy-sto-enetiko-limani/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/irakleio-akrotiriastike-apo-ton-karpo-o-21chronos-meta-to-atychima-se-kreatomichani/"/>
      </related>
    </article>
  </body>
</html>