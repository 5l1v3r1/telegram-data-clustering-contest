<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Pravnici-z-obou-komor-budou-jednat-o-zmene-pravomoci-prezidenta-Senatori-by-radi-usnadnili-jeho-zalovani-604022"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T06:25:00+00:00"/>
    <meta property="og:title" content="Právníci z obou komor budou jednat o změně pravomocí prezidenta. Senátoři by rádi usnadnili jeho žalování"/>
    <meta property="og:description" content="Možné změny prezidentských pravomocí v souvislosti se zavedením jeho přímé volby budou hlavním tématem, o němž dnes mají jednat sněmovní a senátní ústavní komise na společném jednání."/>
  </head>
  <body>
    <article>
      <h1>Právníci z obou komor budou jednat o změně pravomocí prezidenta. Senátoři by rádi usnadnili jeho žalování</h1>
      <address>
        <time datetime="2019-11-20T06:25:00+00:00">20 Nov 2019, 06:25</time>
      </address>
      <p>
        <b>Možné změny prezidentských pravomocí v souvislosti se zavedením jeho přímé volby budou hlavním tématem, o němž dnes mají jednat sněmovní a senátní ústavní komise na společném jednání.</b>
      </p>
      <p>Nejčastěji se v této souvislosti mluví o přesnějším vymezení povinnosti hlavy státu jmenovat či odvolat člena vlády nebo o jmenování profesorů.</p>
      <p>Senátoři by chtěli změnit způsob projednávání ústavní žaloby na prezidenta. Nyní musejí senátní návrh žaloby odsouhlasit ústavní většiny v obou komorách Parlamentu, tedy třípětinová většina přítomných senátorů a třípětinová většina poslanců.</p>
      <p>V praxi ale vzhledem k odlišnému složení obou komor má žaloba minimální šanci na to, aby doputovala k Ústavnímu soudu. Ukázalo se to v září u žaloby, kterou chtěly Senát a opozice ve Sněmovně vymezit s pomocí ústavních soudců mantinely prezidentské funkce.</p>
      <p>Nově by podle senátorů mohly ústavní žalobu předložit obě komory nezávisle na sobě, pokud by tuto pravomoc neměl mít znovu pouze Senát jako před zavedením přímé volby hlavy státu.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Cesko-zvolilo-system-tolerovane-libovule-a-ustavniho-alibismu-komentuje-Honzejk-zamitnuti-ustavni-zaloby-na-prezidenta-597736"/>
        <a href="https://www.parlamentnilisty.cz/arena/monitor/-Svevole-prezidenta-vlada-Zemanovych-pratel-Burcovala-Nemcova-ve-Snemovne-597502"/>
        <a href="https://www.parlamentnilisty.cz/politika/poslanecka-snemovna/Foldyna-se-rozcilil-Driv-volali-po-prime-volbe-dnes-stejni-nadavaji-ze-lide-neumi-spravne-vybrat-a-konzumuji-fake-news-597477"/>
      </related>
    </article>
  </body>
</html>