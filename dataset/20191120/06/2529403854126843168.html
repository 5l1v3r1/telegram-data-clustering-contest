<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/allarme-furti-comune-d%C3%A0-contributi-fino-500-euro-istallare-allarmi-telecamere-219571"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T06:46:34+00:00"/>
    <meta property="og:title" content="Allarme furti? Il Comune dà contributi fino a 500 euro per istallare allarmi e telecamere"/>
    <meta property="og:description" content="RESANA – Il comune di Resana eroga contributi fino a 500 euro per chi vuole proteggersi con un impianto di videosorveglianza"/>
  </head>
  <body>
    <article>
      <h1>Allarme furti? Il Comune dà contributi fino a 500 euro per istallare allarmi e telecamere</h1>
      <h2>Il comune di Resana incentiva economicamente l’istallazione di telecamere e allarmi per prevenire i furti in casa</h2>
      <address><time datetime="2019-11-20T06:46:34+00:00">20 Nov 2019, 06:46</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p>RESANA – Il comune di <b>Resana </b>eroga contributi fino a 500 euro per chi vuole proteggersi con un impianto di videosorveglianza: è questa la risposta della <b>Municipalità </b>all’emergenza furti in casa. Con “<b>Casa protetta</b>” la giunta comunale ha pubblicato un bando che consentirà ai residenti di chiedere un <b>contributo di 500 euro</b> per cercare di mettere in sicurezza la propria abitazione.<br/><br/>“Dopo aver dato il via ad un vasto progetto di video sorveglianza nelle aree pubbliche assieme agli altri comuni dell’<b>Unione della Marca occidentale</b> ora abbiamo pensato di intervenire anche nelle abitazioni private – ha detto il <b>sindaco Stefano Bosa</b> – purtroppo il periodo è quello peggiore per la sicurezza, un periodo dove i malviventi stanno imperversando ed ecco allora l’invito a dotarsi di sistemi di allarme e di video sorveglianza, sistemi che sono sicuramente costosi ma che potranno trovare da parte del Comune un contributo <b>pari al 50% della spesa, sino ai 500 euro</b>”.<br/><br/>Se il Comune dal canto suo ha <b>stanziato 15mila euro complessivi</b>, che potranno poi essere “rimpinguati” in caso di necessità e se ci saranno ulteriori possibilità, va inoltre aggiunto che c’è pure il credito di imposta pari al 50% che può aiutare ad intervenire nelle abitazioni con videocamere e sistemi di allarme, contro l’allarme furti. “Sulla sicurezza abbiamo investito molto – ha concluso il <b>sindaco </b>– siamo partiti cercando di educare i cittadini attraverso degli i<b>ncontri con le forze dell’ordine e attraverso dei “vademecum” sulla sicurezza </b>ed ora in questa seconda tranches di interventi con videosorveglianza e contributi per allarmi e videocamere speriamo di aiutare le famiglie a sentirsi più sicure tra le mura domestiche”.</p>
      <related>
        <h4>Dello stesso argomento</h4>
        <a href="http://oggitreviso.it/strage-di-gatti-con-veleno-ora-l%E2%80%99ulss-far%C3%A0-l%E2%80%99autopsia-219290"/>
        <a href="http://oggitreviso.it/abbandoni-rifiuti-finisci-sul-maxischermo-una-serata-mostrare-tutti-le-immagini-degli-ecovandali"/>
        <a href="http://oggitreviso.it/sara-trevisan-super-mamma-ai-mondiali-di-corsa-24-ore-ha-percorso-216-km-218451"/>
        <a href="http://oggitreviso.it/rincorre-l%E2%80%99ex-titolare-con-l%E2%80%99accetta-avere-suoi-soldi-213738"/>
        <a href="http://oggitreviso.it/%E2%80%9Camarcord%E2%80%9D-amministrativo-resana-2-giugno-210114"/>
        <a href="http://oggitreviso.it/resana-dopo-mesi-di-chiusura-riapre-coriolo-198170"/>
        <a href="http://oggitreviso.it/furti-resana-serata-coi-carabinieri-imparare-difendersi-197989"/>
        <a href="http://oggitreviso.it/%E2%80%9Craffica-di-furti-resana-serve-controllo-di-vicinato%E2%80%9D-197859"/>
        <a href="http://oggitreviso.it/resana-pista-ciclabile-di-roma-passa-variante-%E2%80%9Cverde%E2%80%9D-196102"/>
        <a href="http://oggitreviso.it/resana-un-consiglio-comunale-%E2%80%9Csportivo%E2%80%9D-194764"/>
      </related>
    </article>
  </body>
</html>