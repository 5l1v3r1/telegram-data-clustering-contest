<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-new-record-level-share-market-live-updates-2859211.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T06:30:38+00:00"/>
    <meta property="og:title" content="Share Market: Sensex ने बनाया नया रिकॉर्ड, 40,765 पर कर रहा है कारोबार"/>
    <meta property="og:description" content="रिलायंस इंडस्ट्रीज के शेयर में जोरदार तेजी के बीच बुधवार को बंबई शेयर बाजार का सेंसेक्स शुरुआती कारोबार में 260 अंक चढ़ गया।  अभी सेंसेक्स 298 अंकों को तेजी के साथ 40,765.20 और निफ्टी 81.45..."/>
  </head>
  <body>
    <article>
      <h1>Share Market: Sensex ने बनाया नया रिकॉर्ड, 40,765 पर कर रहा है कारोबार</h1>
      <address><time datetime="2019-11-20T06:30:38+00:00">20 Nov 2019, 06:30</time> by <a rel="author">लाइव हिन्दुस्तान टीम,नई दिल्ली</a></address>
      <p>रिलायंस इंडस्ट्रीज के शेयर में जोरदार तेजी के बीच बुधवार को बंबई शेयर बाजार का सेंसेक्स शुरुआती कारोबार में 260 अंक चढ़ गया।  अभी सेंसेक्स 298 अंकों को तेजी के साथ 40,765.20 और निफ्टी 81.45 अंकों की बढ़त के साथ 12,021.55 पर कारोबार कर रहा है। </p>
      <p>सेंसेक्स आज शुरुआती कारोबार में 40,736.14 अंक के उच्चस्तर पर पहुंच गया। हालांकि, बाद में इसने कुछ लाभ गंवाया और यह 177.67 अंक या 0.44 प्रतिशत की बढ़त के साथ 40,647.37 अंक पर कारोबार करने लगा।निफ्टी भी शुरुआती कारोबार में 12,000 अंक के स्तर को छूट गया। बाद में यह 40.65 अंक या 0.34 प्रतिशत की बढ़त के साथ 11,980.75 अंक पर आ गया।</p>
      <p>रिलायंस इंडस्ट्रीज का शेयर शुरुआती कारोबार में चार प्रतिशत की बढ़त के साथ दिन में कारोबार के दौरान के अपने सर्वकालिक उच्चस्तर 1,571 रुपये पर पहुंच गया। कंपनी का बाजार पूंजीकरण 10 लाख करोड़ रुपये के करीब पहुंच गया है।</p>
      <p><b>इन कंपनियों के शेयरों में रही तेजी</b><br/>आज इंडसइंड बैंक, सनफार्मा, एलएंडटी, भारती एयरटेल, टीसीएस, मारुति और बजाज फाइनेंस के शेयर लाभ में थे। </p>
      <p><b>इनमें नजर आई गिरावट</b><br/>येस बैंक, बजाज आटो, एनटीपीसी, इन्फोसिस, आईटीसी, कोटक बैंक और एचयूएल नुकसान में चल रह थे।<br/><a href="https://www.livehindustan.com/business/story-sensex-surge-185-points-closed-on-green-sign-on-tuesday-2857632.html">हरे निशान पर बंद हुआ शेयर बाजार, Sensex में 185 अंकों की बढ़त</a></p>
    </article>
  </body>
</html>