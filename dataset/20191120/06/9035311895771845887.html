<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/fransa-da-hamile-bir-kad-n-kopekler-taraf-ndan-olduruldu"/>
    <meta property="og:site_name" content="euronews"/>
    <meta property="article:published_time" content="2019-11-20T06:37:07+00:00"/>
    <meta property="og:title" content="Fransa'da köpeklerin saldırısına uğrayan hamile kadın yaşamını yitirdi"/>
    <meta property="og:description" content="Fransa'da köpeklerin saldırısına uğrayan hamile kadın yaşamını yitirdi"/>
  </head>
  <body>
    <article>
      <h1>Fransa'da köpeklerin saldırısına uğrayan hamile kadın yaşamını yitirdi</h1>
      <address><time datetime="2019-11-20T06:37:07+00:00">20 Nov 2019, 06:37</time> by <a rel="author">Kamuran Samar</a></address>
      <p>Fransa'nın kuzeyinde av köpeklerinin saldırısına uğrayan hamile bir kadın yaşamını yitirdi.</p>
      <p>Hamile kadının cansız bedeni Paris'e 90 km uzaklıktaki Villers-Cotterets bölgesine yakın bir ormanlık alan içerisinde bulundu.</p>
      <p>Fransız savcı Frederic Trinh, 29 yaşındaki kadının bacaklarının üst ve alt kısımları ile kafasının köpek ısırıklarından kaynaklı kanama sonucu yaşamını yitirdiğini açıkladı. Fransız savcı, köpeklerin, kadın öldükten sonra bedenini parçalamaya devam ettiği bulgusunu paylaştı.</p>
      <p>Savcı Trinh, hangi köpeğin kadına saldırdığını bulmak için kadına ait olan 5 köpeğin yanı sıra toplamda 93 köpek üzerinde testler yapıldığını aktardı.</p>
      <p>Yerel gazete Le Corrier Picard'a göre köpekler bölgedeki geyikleri avlıyordu.</p>
      <p>Bu arada kadının saldırıya uğramadan önce erkek arkadaşını arayarak çevresinde tehlikeli köpeklerin bulunduğunu söylediği ortaya çıktı. Kadının cansız bedeni yine erkek arkadaşı tarafından bulundu.</p>
      <p>Fransa'da bir hayvan hakları derneğin Başkanı Brigitte Bardot, yaşanan olay sonrası Ekolojik Dönüşüm Bakanı Elisabeth Borne'a yazdığı mektupta avlanma için verilen izinlerin iptal edilmesini talep etti.</p>
      <p>Öte yandan Paris merkezli avcılık kurumundan yapılan açıklamada ise 'kadının av köpekleri tarafından öldürüldüğüne dair bir bulgu bulunmadığı' belirtildi.</p>
      <p>Fransa'da 30 bin av köpeğinin bulunduğunu açıklayan kurum, bu köpeklerin bazı hayvanları avlamak ve insanlara itaat etmek için eğitildiğini kaydetti.</p>
    </article>
  </body>
</html>