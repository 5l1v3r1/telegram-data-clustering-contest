<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/esim-sbarcano-in-italia-ma-e-wind-a-proporre-la-prima-super-tariffa-e-vodafone-e-tim/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T06:15:31+00:00"/>
    <meta property="og:title" content="eSim sbarcano in Italia ma è Wind a proporre la prima super tariffa e Vodafone e Tim?"/>
    <meta property="og:description" content="Anche in Italia arrivano le eSim: ecco cosa sono e come si stanno preparando Tim, Vodafone e Wind."/>
  </head>
  <body>
    <article>
      <h1>eSim sbarcano in Italia ma è Wind a proporre la prima super tariffa e Vodafone e Tim?</h1>
      <h2>Anche in Italia arrivano le eSim: ecco cosa sono e come si stanno preparando Tim, Vodafone e Wind.</h2>
      <address><time datetime="2019-11-20T06:15:31+00:00">20 Nov 2019, 06:15</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Le <b>eSim</b> ovvero le schede<b> sim virtuali </b>che non necessitano di supporto fisico per collegarsi alla rete telefonica di un operatore stanno arrivando in Italia ed è <b>Wind</b> il primo a proporre una super offerta da <b>4,99 euro</b> al mese. E <b>Tim e Vodafone</b> stanno a guardare? Ecco le ultime novità.</p>
      <h3>Le eSim Vodafone e Tim</h3>
      <p>A breve <b>Tim e Vodafone</b> lanceranno<b> eSim</b> per smartphone e tablet. Secondo le ultime indiscrezioni gli smartphone sui quali esse potranno essere attivate saranno gli iPhone e precisamente gli iPhone X, gli iPhone 11, i Google Pixel 2-3 e 4 nonché il Motorola Razr. Con le eSim al momento, però, sono compatibili gli Apple Watch, i Galaxy Watch ed il nuovo iPad da 10,2 pollici.</p>
      <p>Chi possiede già un dispositivo compatibile con le eSim non dovrà fare nient’altro che attendere che il proprio operatore di appartenenza lo renda attivabile. Per quanto concerne Tim, si sa che le eSim, ad esempio, verranno attivate mediante la scansione di un codice QR. Per quanto concerne i costi, invece, essi dovrebbero essere i medesimi di quelli della sim fisica. Chi acquisterà tale tipologia di carta, poi, dovrebbe ricevere una tessera reale contenente da un lato i codici di identificazione della sim come il seriale ICCID ed il codice NMU e dall’altro il QR. Così come quelle standard, poi, anche le nuove eSim avranno il codice Pin nonché il codice Puk per sbloccarle.</p>
      <p>Il vantaggio principale di avere una sim virtuale sarà quello di poter passare ad un altro operatore in modo più semplice ed ancora bloccare la sim in modo più veloce qualora dovesse esserci il furto del proprio telefono.</p>
      <h3>Wind batte tutti</h3>
      <p><b>Wind</b> ha battuto gli avversari ed ha attivato (solo in test) la prima <b>tariffa per eSim</b> nel nostro paese. Il nome è All Digital 50 Limited Edition che permetterà ad alcuni clienti (selezionati ovviamente Wind) di attivare una sim virtuale che potrà essere usata sul proprio tablet, smartphone o smartwatch compatibile ad un prezzo davvero competitivo per 12 mesi.</p>
      <p>L’offerta avrà un costo di <b>4,99 euro</b> al mese a fronte dei quali si avranno minuti e messaggi illimitati nonché 50 Gb di internet.</p>
      <p>Inoltre il costo di attivazione dovrebbe essere di zero euro anziché 19,99 euro in promozione. Inoltre si potranno ricevere 10 euro di ricarica omaggio sul numero Wind principale se si risponderà ad alcuni sondaggi. Ripetiamo il tutto soltanto se si verrà selezionati da Wind.</p>
      <p>I fortunati dovranno inquadrare il codice QR Code per scaricare la eSim sullo smartphone. Prima però bisognerà controllare che la fotocamera funzioni bene, che lo smartphone sia connesso ad internet e poi aprire il menù impostazioni e recarsi su “cellulare del tuo iPhone” ed infine fare click su “aggiungi profilo eSim” e inquadrare il Qr Code.</p>
      <p>Leggete anche: <a href="https://www.investireoggi.it/risparmio/offerte-wind-tutto-incluso-da-599-euro-al-mese-il-venerdi-selvaggio-delle-promozioni-e-gia-arrivato/">Offerte Wind tutto incluso da 5,99 euro al mese: il venerdì selvaggio delle promozioni è già arrivato</a></p>
      <p>alessandra.dibartolomeo@investireoggi.it</p>
    </article>
  </body>
</html>