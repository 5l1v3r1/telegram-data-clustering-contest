<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galeri/fenerbahce/ozan-tufannin-hayallerini-yikan-haber"/>
    <meta property="og:site_name" content="Aspor"/>
    <meta property="article:published_time" content="2019-11-20T06:31:20+00:00"/>
    <meta property="og:title" content="Ozan Tufan'ın hayallerini yıkan haber!"/>
    <meta property="og:description" content="Fenerbahçeli Ozan Tufan ile ilgili flaş gelişmeler yaşanıyor. Ozan Tufan'ın Türkiye A Milli Futbol Takımı'nda aldığı süre, Premier Lig'e transfer olmasına izin vermiyor. İngilizlerin yabancı transferindeki son iki sene içinde milli takımın yaptığı maçların % 75'inde oynamaları veya kadroda bulunmaları mecburiyeti, 24 yaşındaki orta sahanın önünde engel."/>
  </head>
  <body>
    <article>
      <h1>Ozan Tufan'ın hayallerini yıkan haber!</h1>
      <address>
        <time datetime="2019-11-20T06:31:20+00:00">20 Nov 2019, 06:31</time>
      </address>
      <p>
        <b>
          <b>Fenerbahçeli Ozan Tufan ile ilgili flaş gelişmeler yaşanıyor. Ozan Tufan'ın Türkiye A Milli Futbol Takımı'nda aldığı süre, Premier Lig'e transfer olmasına izin vermiyor. İngilizlerin yabancı transferindeki son iki sene içinde milli takımın yaptığı maçların % 75'inde oynamaları veya kadroda bulunmaları mecburiyeti, 24 yaşındaki orta sahanın önünde engel.</b>
        </b>
      </p>
      <figure>
        <img src="https://iaaspr.tmgrup.com.tr/86dbd6/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220834699.jpg&amp;l=1"/>
        <figcaption>Süper Lig'de ilk 11 hafta sonunda topladığı 20 puanla lider Sivasspor 1 puan gerisinde 2. sırada yer alan Fenerbahçe'de gündem Ozan Tufan...</figcaption>
      </figure>
      <figure>
        <img src="https://iaaspr.tmgrup.com.tr/7c750f/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220834534.jpg&amp;l=1"/>
        <figcaption>İki sezon önce teknik direktör Aykut Kocaman tarafından kadro dışı bırakıldıktan sonra geçtiğimiz sezon başında göreve getirilen Phillip Cocu tarafından da tercih edilmeyen ve U19 takımıyla çalışan 25 yaşındaki orta saha, 2018/2019 sezonu ara transfer döneminde Aytemiz Alanyaspor'a kiralanmıştı.</figcaption>
      </figure>
      <figure>
        <img src="https://iaaspr.tmgrup.com.tr/350e66/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220837178.jpg&amp;l=1"/>
        <figcaption>Akdeniz ekibinde düzenli forma şansı bulan ve gösterdiği etkili performansla göz dolduran yıldız futbolcu, bu sezon Ersun Yanal'ın vazgeçilmezleri arasında yer alıyor.</figcaption>
      </figure>
      <figure>
        <img src="https://iaaspr.tmgrup.com.tr/398862/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220835845.jpg&amp;l=1"/>
        <figcaption>Sergilediği iyi oyunla yeniden milli takıma yükselen Ozan'ın Fenerbahçe ile olan sözleşmesi sezon sonunda sona erecek.</figcaption>
      </figure>
      <figure>
        <img src="https://iaaspr.tmgrup.com.tr/e16886/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220836927.jpg&amp;l=1"/>
        <figcaption>Öte yandan sarı-lacivertlilerin takımda tutmak istediği 25 yaşındaki oyuncu, Avrupa kulüpleri tarafından da yakından takip ediliyor.</figcaption>
      </figure>
      <figure>
        <img src="https://iaaspr.tmgrup.com.tr/fa845b/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220845272.jpg&amp;l=1"/>
        <figcaption>Yönetim Ozan Tufan konusunda elini çabuk tutmak ve başarılı orta saha oyuncusuna yeni sözleşme imzalatmak istiyor.</figcaption>
      </figure>
      <figure>
        <img src="https://iaaspr.tmgrup.com.tr/b46c3e/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220838469.jpg&amp;l=1"/>
        <figcaption>Emre Belözoğlu da Ozan Tufan'ın kendisinden sonra takım kaptanlığı yapacağını belirterek, Ozan Tufan'ı yeni sözleşmeye ikna etmeye çalışıyor..</figcaption>
      </figure>
      <figure>
        <img src="https://iaaspr.tmgrup.com.tr/9efc0c/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220843200.jpg&amp;l=1"/>
        <figcaption>Hayalinde Premier Lig'de oynamak olan ve gelen teklifler konusunda henüz kararını veremeyen Ozan Tufan'ın Fenerbahçe'de ayrılıp kariyerini İngiltere'de sürdürmeye sıcak baktığı öğrenilmişti.</figcaption>
      </figure>
      <figure>
        <img src="https://iaaspr.tmgrup.com.tr/d4f263/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220841823.jpg&amp;l=1"/>
        <figcaption><b>İKİ İNGİLİZ KULÜBÜ TALİP</b><br/><br/>24 yaşındaki orta sahayı izleyenler arasında Çağlar Söyüncü'nün formasını giydiği LeicesterCity ile bir diğer İngiliz ekibi Crystal Palace da var.</figcaption>
      </figure>
      <figure>
        <img src="https://iaaspr.tmgrup.com.tr/942ba0/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220845453.jpg&amp;l=1"/>
        <figcaption>İki kulüp de Ozan'ı izlemesi için gözlemcilerini hem Fenerbahçe'nin hem de A Milli Takım'ın maçlarına gönderiyor. Ancak Ozan'ın Premier Lig'de forma giymesinin önünde çok önemli bir engel var.</figcaption>
      </figure>
      <figure>
        <img src="https://iaaspr.tmgrup.com.tr/dcd45d/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220842890.jpg&amp;l=1"/>
        <figcaption><b>GEÇEN SEZONUN KAYBI VAR</b><br/><br/>Sabah'ın haberine göre; Türkiye'nin FIFA'da 32. sırada olması sebebiyle, yabancı bir futbolcunun İngiltere'ye transferi için 'Milli takımlarının son iki sene içerisinde yaptığı maçların %75'inde oynamaları veya kadroda bulunmaları mecburiyeti' var.</figcaption>
      </figure>
      <figure>
        <img src="https://iaaspr.tmgrup.com.tr/2ba950/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220852623.jpg&amp;l=1"/>
        <figcaption>24 yaşındaki oyuncu 2019 yılında milli takımdaki formuyla alkış aldı. Ancak bir önceki sezon hem form durumu hem de yaşadığı sakatlık nedeniyle kadroda yoktu. Ozan gelecek sezon Fenerbahçe dışında bir takımı tercih edecekse bu İngiltere dışında bir ülke olacak gibi görünüyor.</figcaption>
      </figure>
      <figure>
        <img src="https://iaaspr.tmgrup.com.tr/fdc6ff/0/0/0/0/0/0?u=https://iftm.tmgrup.com.tr/album/2019/11/20/ozan-tufani-yikan-gercek-ortaya-cikti-1574220853976.jpg&amp;l=1"/>
        <figcaption>Ozan Tufan EURO 2020 Eleme Grubu'nda oynanan 10 maçın 8'inde görev yaptı. 6 maça ilk 11 başlarken, 560 dakika sahada kaldı ve bir de gol attı.</figcaption>
      </figure>
    </article>
  </body>
</html>