<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191120/warriors-winnen-eindelijk-weer-eens/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T06:41:27+00:00"/>
    <meta property="og:title" content="Warriors winnen eindelijk weer eens"/>
    <meta property="og:description" content="MEMPHIS (ANP/RTR) - De Golden State Warriors hebben in de NBA eindelijk weer een wedstrijd gewonnen. Na zeven achtereenvolgende nederlagen was de verliezend finalist van vorig seizoen dinsdag met 114-95 te sterk voor Memphis Grizzlies."/>
  </head>
  <body>
    <article>
      <h1>Warriors winnen eindelijk weer eens</h1>
      <address><time datetime="2019-11-20T06:41:27+00:00">20 Nov 2019, 06:41</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Golden State Warriors hebben in de NBA eindelijk weer een wedstrijd gewonnen. Na zeven achtereenvolgende nederlagen was de verliezend finalist van vorig seizoen dinsdag met 114-95 te sterk voor Memphis Grizzlies.</b>
      </p>
      <p>Alec Burks kwam voor de Warriors tot 29 punten en was daarmee topscorer. Ja Morant was met 20 punten de meest trefzekere basketballer aan de kant van de Grizzlies.</p>
      <p>Golden State Warriors, dat tot dinsdag voor het laatst op 5 november won, stond de laatste vijf jaar in de finale van de NBA. De club behaalde de titel in 2015, 2017 en 2018.</p>
    </article>
  </body>
</html>