<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/si-apre-una-voragine-strada-due-passi-dal-supermercato-219573"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T06:55:26+00:00"/>
    <meta property="og:title" content="Si apre una voragine in strada a due passi dal supermercato"/>
    <meta property="og:description" content="MOGLIANO - Le foto sono finite impietosamente anche nei social: voragine in mezzo alla strada, accade a Mogliano, a pochi metri dal supermercato Cadoro di via Machiavelli."/>
  </head>
  <body>
    <article>
      <h1>Si apre una voragine in strada a due passi dal supermercato</h1>
      <h2>È accaduto ieri mattina poco lontano dal supermercato Cadoro</h2>
      <address>
        <time datetime="2019-11-20T06:55:26+00:00">20 Nov 2019, 06:55</time>
      </address>
      <p><b>MOGLIANO </b>- Le foto sono finite impietosamente anche nei social: voragine in mezzo alla strada, accade a Mogliano, a pochi metri dal supermercato Cadoro di via Machiavelli.<br/><br/>L’episodio è avvenuto ieri lungo la strada<b> utilizzata dai mezzi pesanti </b>per il carico e soprattutto lo scarico delle merci.<br/><br/>Il Comune non è competente lungo questo tratto di strada. Qui di recente erano stati <b>svolti dei lavori alla rete fognaria</b>.<br/><br/>Pare che il recente maltempo, unito al <b>problema di una tubatura dell’acqua nera</b>, abbia provocato il cedimento.<br/><br/>Diversi i passanti che si sono accorti del problema,<b> segnalando l’accaduto via facebook</b>.<br/><br/>Subito informato, il personale di Veritas ha messo in sicurezza l’area. Sul posto anche una pattuglia della <b>polizia locale di Mogliano</b>.<br/><br/>Non sono stati segnalati altri danni a persone o cose.</p>
    </article>
  </body>
</html>