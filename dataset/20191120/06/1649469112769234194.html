<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/svietimas/skelbiamas-mokyklos-kuriai-bus-perduota-2019-m-gedimino-pilies-boksto-valstybine-veliava-atranka/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T06:44:36+00:00"/>
    <meta property="og:title" content="Skelbiamas mokyklos, kuriai bus perduota 2019 m. Gedimino pilies bokšto valstybinė vėliava, atranka"/>
    <meta property="og:description" content="Krašto apsaugos ministerija kviečia mokyklas iki gruodžio 1 d. teikti paraiškas ir pretenduoti į 2019 m. Gedimino pilies bokšto Lietuvos valstybinę vėliavą, kuri bus iškilmingai nuleista ir įteikta mokyklai 2020 m. sausio 1-ąją – Vėliavos dieną – Vilniuje, Katedros aikštėje. Kasmet minint Lietuvos vėliavos dieną Lietuvos kariuomenės Garbės sargybos kuopos..."/>
  </head>
  <body>
    <article>
      <h1>Skelbiamas mokyklos, kuriai bus perduota 2019 m. Gedimino pilies bokšto valstybinė vėliava, atranka</h1>
      <address><time datetime="2019-11-20T06:44:36+00:00">20 Nov 2019, 06:44</time> by <a rel="author">ELTA</a></address>
      <p>Krašto apsaugos ministerija kviečia mokyklas iki gruodžio 1 d. teikti paraiškas ir pretenduoti į 2019 m. Gedimino pilies bokšto Lietuvos valstybinę vėliavą, kuri bus iškilmingai nuleista ir įteikta mokyklai 2020 m. sausio 1-ąją – Vėliavos dieną – Vilniuje, Katedros aikštėje.</p>
      <p>Kasmet minint Lietuvos vėliavos dieną Lietuvos kariuomenės Garbės sargybos kuopos kariai prieš pakeldami naująją trispalvę nuleidžia visus metus bokšte plevėsavusią vėliavą. Pagal susiklosčiusią tradiciją nuleista vėliava perduodama saugoti vienai iš Lietuvos mokyklų.</p>
      <p>Iniciatyva perduoti mokyklai saugoti Gedimino pilies bokšto Lietuvos trispalvę kilo 2005 metais. Iki 2005 m. vėliava būdavo perduodama saugoti Lietuvos nacionaliniam muziejui.</p>
      <p>Visos mokyklos, atitinkančios nuostatų kriterijus, gali dalyvauti atrankoje, išskyrus tas, kurios nuo 2005 metų jau yra gavusios Gedimino pilies bokšto Lietuvos valstybinę vėliavą. Mokyklą išrinks komisija, sudaryta iš Krašto apsaugos ministerijos, Švietimo, mokslo ir sporto ministerijos ir Lietuvos nacionalinio muziejaus atstovų.</p>
      <p>
        <i>Jūratė Valančiūtė (ELTA)</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/svietimas/bbc-pristate-dokumentini-filma-apie-mykolo-romerio-universiteta/"/>
        <a href="https://madeinvilnius.lt/naujienos/svietimas/vilniuje-duris-atvere-dyslexia-centras/"/>
        <a href="https://madeinvilnius.lt/naujienos/svietimas/vilniaus-mokslininkai-prisidejo-prie-naujo-paveldimo-kruties-vezio-geno-atradimo/"/>
        <a href="https://madeinvilnius.lt/naujienos/svietimas/vgtu-studente-prisideda-prie-nasa-kuriamo-jutiklio-nustatysiancio-zmogaus-hidratacijos-lygi/"/>
        <a href="https://madeinvilnius.lt/naujienos/svietimas/triju-lietuvos-universitetu-vizija-bendri-diplomai-su-partneriais-es/"/>
        <a href="https://madeinvilnius.lt/naujienos/svietimas/vilniaus-ir-siauliu-universitetai-susitare-del-prijungimo-salygu/"/>
      </related>
    </article>
  </body>
</html>