<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/politikh/story/1030781/nea-dimoskopisi-panagiotopoylos-kai-xrysoxoidis-koryfaioi-ypoyrgoi-h-axiologisi-tis-kyvernisis"/>
    <meta property="og:site_name" content="Newsbomb"/>
    <meta property="article:published_time" content="2019-11-20T06:49:18+00:00"/>
    <meta property="og:title" content="Νέα δημοσκόπηση: Αυτός είναι ο υπουργός του Μητσοτάκη που έχει πάνω από 61% αποδοχή απο τους πολίτες"/>
    <meta property="og:description" content="Ο υπουργός που σπάει τα κοντέρ και που για τον οποίο μέχρι πριν από λίγες μέρες υπήρχε σοβαρή γκρίνια ακόμα και στο εσωτερικό της ΝΔ - Την αξιολόγηση των πολιτών για τους χειρισμούς της κυβέρνησης Μητσοτάκη τους πρώτους έξι μήνες διακυβέρνησης παρουσιάζει νέα δημοσκόπηση που παρουσιάστηκε την Τρίτη (19/11) από την Βεργίνα TV - Ποιοι υπουργοί έχουν την μεγαλύτερη δημοφιλία το τελευταίο χρονικό διάστημα; - Δείτε τα ευρήματα της δημοσκόπησης"/>
  </head>
  <body>
    <article>
      <h1>Νέα δημοσκόπηση: Αυτός είναι ο υπουργός του Μητσοτάκη που έχει πάνω από 61% αποδοχή απο τους πολίτες</h1>
      <h2>Ο υπουργός που σπάει τα κοντέρ και που για τον οποίο μέχρι πριν από λίγες μέρες υπήρχε σοβαρή γκρίνια ακόμα και στο εσωτερικό της ΝΔ - Την αξιολόγηση των πολιτών για τους χειρισμούς της κυβέρνησης Μητσοτάκη τους πρώτους έξι μήνες διακυβέρνησης παρουσιάζει νέα δημοσκόπηση που παρουσιάστηκε την Τρίτη (19/11) από την Βεργίνα TV - Ποιοι υπουργοί έχουν την μεγαλύτερη δημοφιλία το τελευταίο χρονικό διάστημα; - Δείτε τα ευρήματα της δημοσκόπησης</h2>
      <address><time datetime="2019-11-20T06:49:18+00:00">20 Nov 2019, 06:49</time> by <a rel="author">Newsroom</a></address>
      <p>Η έρευνα πραγματοποιήθηκε από την<b> εταιρεία Interview</b> σε <b>πανελλαδικό επίπεδο</b> από τις <b>12 έως τις 18 Νοεμβρίου </b>και στο «μικροσκόπιο» της δημοσκόπησης μπαίνουν το κρίσιμο ζήτημα της διαχείρισης του προσφυγικού-μεταναστευτικού , αλλά και ο τρόπος που λειτουργούν οι υπουργοί της κυβέρνησης.</p>
      <p>Ιδιαίτερα σημαντικά ευρήματα αποτελούν το μέγεθος του αντίκτυπου στην κοινή γνώμη από τον χειρισμό του <b><a href="https://www.newsbomb.gr/tags/tag/124699/prosfygiko">Προσφυγικού</a>-<a href="https://www.newsbomb.gr/tags/tag/49540/metanasteytiko">Μεταναστευτικού</a></b>, αλλά και η <b>«βαθμολογία» που λαμβάνουν οι νέοι <a href="https://www.newsbomb.gr/tags/tag/23651/ypoyrgoi">υπουργοί</a></b> σε διάφορα νευραλγικά πόστα σε σχέση με τους προκατόχους τους επί κυβέρνησης ΣΥΡΙΖΑ.</p>
      <p>Παρόλα αυτά, αξίζει να σημειωθεί πως κατά γενική ομολογία, οι υπουργοί της Κυβέρνησης της Νέας Δημοκρατίας, λαμβάνουν πολύ υψηλά και σε ορισμένες περιπτώσεις τα διπλάσια ποσοστά αποδοχής από την κοινή γνώμη, από αυτά που ελάμβαναν οι προκάτοχοί τους της Κυβέρνησης ΣΥΡΙΖΑ.</p>
      <p>
        <b>Ενδεικτικά:</b>
      </p>
      <ul>
        <li>Το 52,7% των ερωτηθέντων θεωρούν πως ο καταλληλότερος Υπουργός Ανάπτυξης είναι ο Άδωνης Γεωργιάδης σε σύγκριση με τον Γιάννη Δραγασάκη που απέσπασε το 30.9% των θετικών γνωμών.</li>
        <li>Το 51.9% των πολιτών έχει θετική άποψη για τον Υπουργό Ενέργειας Κωστή Χατζηδάκη, ενώ αντίστοιχα μόνο το 28,9% έχουν θετική γνώμη για τον προκάτοχό του Γιώργο Σταθάκη.</li>
        <li>Διπλάσια είναι τα ποσοστά αποδοχής του Βασίλη Κικίλια ως Υπουργού Υγείας, ο οποίος λαμβάνει το 50.4% της αποδοχής, έναντι 23.5% του πρώην Υπουργού Ανδρέα Ξανθού.</li>
        <li>Τον Παναγιώτη Θεοδωρικάκο, θεωρεί το 50.2% τον καταλληλότερο Υπουργό Εσωτερικών, έναντι του 29,1% που θεωρούσε ως καταλληλότερο Υπουργό τον Πάνο Σκουρλέτη.</li>
        <li>Στο Υπουργείο Τουρισμού ως καταλληλότερος προκύπτει σύμφωνα με τη δημοσκόπηση, ο Χάρης Θεοχάρης με ποσοστό 45.5% έναντι της Έλενας Κουντουρά που ως Υπουργός Τουρισμού λάμβανε το 23.6% της αποδοχής.</li>
        <li>Ο νυν Υπουργός Εθνικής Άμυνας Νίκος Παναγιωτόπουλος λαμβάνει 58.4% θετικών γνωμών έναντι του προκατόχου του Πάνου Καμμένου που απέσπασε το 12.6% των θετικών ψήφων.</li>
        <li>Αντίστοιχα ως Υπουργός Εξωτερικών, ο Νίκος Δένδιας σύμφωνα με τη δημοσκόπηση αποσπά το 49.8% της αποδοχής των πολιτών, έναντι του 26.5% του προκατόχου του Νίκου Κοτζιά.</li>
        <li>Θετική, σε ποσοστό 48.6% είναι η αποδοχή των πολιτών στο πρόσωπο του Υπουργού Οικονομικών Χρήστο Σταϊκούρα, έναντι του προκατόχου του, Ευκλείδη Τσακαλώτου με ποσοστό 37.5%.</li>
        <li>Ποσοστό 61,5% αποδοχής ως τον καταλληλότερο σε αυτή τη θέση λαμβάνει ο Μιχάλης Χρυσοχοϊδης για τη θέση του ως Υπουργός Προστασίας του Πολίτη, έναντι της Όλγας Γεροβασίλη την οποία θεωρούσαν κατάλληλη γι αυτή τη θέση το 19.8%.</li>
      </ul>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kosmos/story/1030623/koinoniko-merisma-2019-nea-dedomena-eos-kai-1-500-eyro">Κοινωνικό Μέρισμα 2019: Νέα δεδομένα - Έως και 1.500 ευρώ μπορεί να φτάσει φέτος!</a>
      </p>
      <related>
        <a href="https://www.newsbomb.gr/politikh/story/1030730/nikos-filis-atolmi-i-protasi-toy-syriza-gia-tis-sxeseis-kratoys-ekklisias"/>
        <a href="https://www.newsbomb.gr/politikh/story/1030677/synantisi-simiti-me-gennimata-sti-voyli-sto-epikentro-to-ektakto-synedrio-toy-pasok"/>
        <a href="https://www.newsbomb.gr/politikh/story/1030489/mitsotakis-se-perifereiarxes-deixte-allileggyi-sta-nisia"/>
      </related>
    </article>
  </body>
</html>