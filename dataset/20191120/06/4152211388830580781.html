<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591833/%E0%A6%AC%E0%A7%87%E0%A6%A8%E0%A6%BE%E0%A6%AA%E0%A7%8B%E0%A6%B2-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AA%E0%A6%BE%E0%A6%9A%E0%A6%BE%E0%A6%B0%E0%A6%95%E0%A6%BE%E0%A6%B0%E0%A7%80%E0%A6%B8%E0%A6%B9-%E0%A6%85%E0%A6%B0%E0%A7%8D%E0%A6%A7%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%A8%E0%A6%BE%E0%A6%B0%E0%A7%80"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T06:21:00+00:00"/>
    <meta property="og:title" content="বেনাপোল সীমান্তে পাচারকারীসহ অর্ধশতাধিক নারী, পুরুষ ও শিশু আটক"/>
    <meta property="og:description" content="বেনাপোল ও দৌলতপুর সীমান্ত দিয়ে ভারত থেকে বাংলাদেশে প্রবেশের সময় এক দালালসহ ৫৪ নারী, পুরুষ ও শিশুকে আটক করেছেন বিজিবি সদস্যরা। বুধবার (২০ নভেম্বর) ভোরে পৃথক অভিযান চালিয়ে তাদের আটক করা হয়। আটক ব্যক্তিদের বাড়ি  খুলনা, বাগেরহাট, নড়াইল ও যশোর জেলার বিভিন্ন এলাকায়। বেনাপোল বিজিবি..."/>
  </head>
  <body>
    <article>
      <h1>বেনাপোল সীমান্তে পাচারকারীসহ অর্ধশতাধিক নারী, পুরুষ ও শিশু আটক</h1>
      <address><time datetime="2019-11-20T06:21:00+00:00">20 Nov 2019, 06:21</time> by <a rel="author">বেনাপোল প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2015/12/31/90178de05feff3202218989425e932e1-.jpg"/>
        <figcaption>আটক</figcaption>
      </figure>
      <p>বেনাপোল ও দৌলতপুর সীমান্ত দিয়ে ভারত থেকে বাংলাদেশে প্রবেশের সময় এক দালালসহ ৫৪ নারী, পুরুষ ও শিশুকে আটক করেছেন বিজিবি সদস্যরা।</p>
      <p>বুধবার (২০ নভেম্বর) ভোরে পৃথক অভিযান চালিয়ে তাদের আটক করা হয়। আটক ব্যক্তিদের বাড়ি  খুলনা, বাগেরহাট, নড়াইল ও যশোর জেলার বিভিন্ন এলাকায়।</p>
      <p>বেনাপোল বিজিবি কোম্পানি সদরের কমান্ডার সুবেদার আব্দুল ওহাব জানান, গোপন সংবাদে জানা যায়, অবৈধভাবে ভারত থেকে  নারী, পুরুষ ও শিশুদের একটি দল বাংলাদেশে প্রবেশ করে শিকড়ি বটতলা মাঠে অবস্থান করছে। এ সময় বিজিবির একটি টহল দল সেখানে অভিযান চালিয়ে ২৫ নারী, পুরুষ ও শিশুকে আটক করে।</p>
      <p>অন্যদিকে,  দৌলতপুরের ক্যাম্প কমান্ডার নায়েব সুবেদার মোফাজ্জেল হোসেন জানান, তার নেতৃত্বে  বিজিবির একটি টহল দল গাতিপাড়া সীমান্তে অভিযান চালিয়ে ২৪ জন নারী, পুরুষ ও শিশুকে আটক করে।  এছাড়া, সাদিপুর সীমান্তে দালালসহ পাঁচ নারী-পুরুষকে  আটক করেন বেনাপোল আইসিপি বিজিবি ক্যাম্পের সদস্যরা। আটক পাচারকারীর নাম আলমগীর হোসেন (৩০)। তার বাড়ি বেনাপোল ভবারবেড় গ্রামে।</p>
      <p>যশোর ৪৯ বিজিবি ব্যাটালিয়নের টুআইসি মেজর নজরুল ইসলাম জানান, আটক ব্যক্তিদের  বিরুদ্ধে মামলা দিয়ে বেনাপোল পোর্ট থানায় সোপর্দ করা হয়েছে।</p>
      <footer>/এপিএইচ/</footer>
    </article>
  </body>
</html>