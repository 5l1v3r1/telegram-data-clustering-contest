<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/synoptyky-rozpovily-yakoyu-bude-zyma-v-ukrayini-2/"/>
    <meta property="og:site_name" content="VARTA1"/>
    <meta property="article:published_time" content="2019-11-20T06:32:37+00:00"/>
    <meta property="og:title" content="Синоптики розповіли, якою буде зима в Україні"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Синоптики розповіли, якою буде зима в Україні</h1>
      <address>
        <time datetime="2019-11-20T06:32:37+00:00">20 Nov 2019, 06:32</time>
      </address>
      <p>Post Views: 1</p>
      <p>Синоптики спрогнозували, якою буде зима 2020 року в Україні, вказавши, що вона має бути доволі “м’якою”. Про це повідомляє Український гідрометцентр.</p>
      <p>“Щодо прогнозів на зиму 2020 року, то більшість погодних моделей показують, що у Європі температури будуть вищими за норму, і зима буде доволі “м’якою”. Проте любителям зими все-таки не варто засмучуватись!.. Сезонні прогнози – це осереднена картина за 3 місяці (грудень-січень-лютий), яка може показати лише переважаючі синоптичні процеси”, – йдеться у повідомленні.</p>
      <p>Також зазначається, що це не означає, що “м’яка погода” триватиме впродовж всіх трьох місяців зими.</p>
      <p>“Як завжди спостерігатимуться періоди більш холодної погоди. Проте вони можуть бути менш тривалими і, наприклад, замість 20 днів з морозною погодою буде спостерігатись лише 8 або 10 днів”, – пояснили в Укргідрометцентрі.</p>
      <p>Також вказано, що погодні моделі не показують, якою буде погода протягом всього зимового періоду, вони швидше підказують, якою вона може бути впродовж 40-60% часу.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>