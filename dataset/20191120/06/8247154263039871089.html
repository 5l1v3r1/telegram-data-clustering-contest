<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/za-nezakonni-kanalizaciyni-roboti-kremenchuzhan-karayut-shtrafom"/>
    <meta property="og:site_name" content="Кременчугская газета"/>
    <meta property="article:published_time" content="2019-11-20T06:15:00+00:00"/>
    <meta property="og:title" content="За незаконні каналізаційні роботи кременчужан карають штрафом"/>
    <meta property="og:description" content="Порушнику порадили, куди звертатися."/>
  </head>
  <body>
    <article>
      <h1>За незаконні каналізаційні роботи кременчужан карають штрафом</h1>
      <address>
        <time datetime="2019-11-20T06:15:00+00:00">20 Nov 2019, 06:15</time>
      </address>
      <p>
        <b>Порушнику порадили, куди звертатися.</b>
      </p>
      <p>Сьогодні, 19 листопада, на комісії адміністративних правопорушень розглянули справу про порушення благоустрою Кременчука. Згідно з протоколом Крюківської районної адміністрації, 15 жовтня чоловік без відповідних дозвільних документів по вулиці Шкільна здійснив земельні будівельні роботи за межами приватної власності.</p>
      <p>Як виявилось на адмінкомісії, це були каналізаційні роботи. Свою вину він визнав, але зазначив, що не міг отримати дозвільні документи, бо його постійно направляли в різні установи.</p>
      <p>Чоловік  не зміг знайти організацію, де б зміг оформити відповідний дозвіл. Члени комісії пояснили, що подібна процедура легка, і відповідні документи можна швидко оформити. Також вони порадили подалі звернутися до ЦНАПу.</p>
      <p>А наразі порушнику благоустрою виписали штраф на 340 гривень.</p>
      <p>Але це не єдина справа з подібного питання. 25 жовтня виявили ще одного порушника, який проводив без дозвільних документів каналізаційну роботу. За що і отримав штраф на 680 гривень.</p>
      <p> </p>
      <p>Катерина Синьова</p>
    </article>
  </body>
</html>