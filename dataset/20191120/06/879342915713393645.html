<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/polityka/zastupnyk-holovy-xarkivskoyi-oblrady-prychetnyj-zlochynnoyi-hrupy-mvs"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T06:10:01+00:00"/>
    <meta property="og:title" content="Заступник голови Харківської облради причетний до злочинної групи – МВС"/>
    <meta property="og:description" content="Правоохоронці викрили злочинну групу, яка за допомогою одного із заступників голови Харківської облради через фіктивні підприємства вигравала тендери."/>
  </head>
  <body>
    <article>
      <h1>Заступник голови Харківської облради причетний до злочинної групи – МВС</h1>
      <address>
        <time datetime="2019-11-20T06:10:01+00:00">20 Nov 2019, 06:10</time>
      </address>
      <p>
        <b>Правоохоронці викрили злочинну групу, яка за допомогою одного із заступників голови Харківської облради через фіктивні підприємства вигравала тендери.</b>
      </p>
      <p>Про це повідомляє регіональне управління Нацполіціі у вівторок, 19 листопада.</p>
      <p>Зазначається, що група осіб у період 2018-2019 років на території Харкова, Харківської та інших областей створила низку суб'єктів підприємницької діяльності з метою використання реквізитів підприємств та їхніх розрахункових рахунків у злочинних схемах.</p>
      <p>«<i>Встановлено, що один із заступників керівника Харківської обласної ради причетний до лобіювання інтересів злочинної групи, яка, використовуючи комунальні підприємства все тієї ж Харківської обласної ради та різних підрозділів Харківської ОДА, отримувала перемоги в тендерах і закупівлі підконтрольними суб'єктами господарювання</i>», - йдеться в повідомленні.</p>
      <p>Наразі поліція проводить обшуки за адресами реєстрації підконтрольних суб'єктів господарювання та фактичного знаходження членів зазначеної злочинної групи.</p>
      <p>Відкрито провадження за ознаками злочинів, передбачених за статтями про зловживання владою або службовим становищем, легалізація, відмивання доходів, одержаних злочинним шляхом, підроблення документів, які подаються для проведення державної реєстрації юридичної особи та фізичних осіб - підприємців (ч.2 ст.364, ч. 3 ст.209, ч.2 ст.205-1 КК України).</p>
      <p>Раніше <a href="https://www.slovoidilo.ua/2019/11/08/novyna/suspilstvo/nachalnyka-ekoinspekcziyi-xarkivskij-oblasti-zatrymaly-xabari">начальника екоінспекції в Харківській області затримали на хабарі</a>.</p>
      <p>Нагадаємо, <a href="https://www.slovoidilo.ua/2019/11/06/novyna/polityka/zelenskyj-predstavyv-novoho-holovu-xarkivskoyi-oda">на початку листопада Зеленський представив нового голову Харківської ОДА</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/08/novyna/suspilstvo/nachalnyka-ekoinspekcziyi-xarkivskij-oblasti-zatrymaly-xabari"/>
        <a href="https://www.slovoidilo.ua/2019/11/06/novyna/polityka/zelenskyj-predstavyv-novoho-holovu-xarkivskoyi-oda"/>
      </related>
    </article>
  </body>
</html>