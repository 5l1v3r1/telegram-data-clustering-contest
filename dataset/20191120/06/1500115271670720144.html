<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4927946/gerard-joling-overwoog-te-stoppen-met-de-toppers"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T06:44:11+00:00"/>
    <meta property="og:title" content="Gerard Joling overwoog om te stoppen met de Toppers"/>
    <meta property="og:description" content="Het had weinig gescheeld of René Froger, Jeroen van der Boom en Jan Smit hadden op zoek moeten gaan naar een nieuwe vierde Topper. Gerard Joling overwoog serieus te stoppen met de gelegenheidsformatie omdat zijn eigen schema botste met dat van de groep."/>
  </head>
  <body>
    <article>
      <h1>Gerard Joling overwoog om te stoppen met de Toppers</h1>
      <address>
        <time datetime="2019-11-20T06:44:11+00:00">20 Nov 2019, 06:44</time>
      </address>
      <p>Het had weinig gescheeld of René Froger, Jeroen van der Boom en Jan Smit hadden op zoek moeten gaan naar een nieuwe vierde Topper. Gerard Joling overwoog serieus te stoppen met de gelegenheidsformatie omdat zijn eigen schema botste met dat van de groep.</p>
      <blockquote>"Ik heb er zelf namelijk ook een bloedhekel aan"</blockquote>
      <p>Gerard zou eigenlijk in december in de Ziggo Dome staan met zijn Goud &amp; Nieuw-show, maar was genoodzaakt die te annuleren. "Het was maar een rommelige situatie. Ik zag door de bomen het bos niet meer. Ik zou op 28 december in de Ziggo Dome staan met mijn Goud &amp; Nieuw-show. Dat moest het begin worden van alle vieringen die we volgend jaar gaan doen, wanneer we groot gaan uitpakken. De kaartverkoop ging meteen goed, waardoor we besloten er een jaarlijks gebeuren van te maken. En dus legden we de Ziggo Dome vast voor twee avonden in december 2020", zegt de zanger in De Telegraaf.</p>
      <p>Omdat de Toppers volgend jaar in plaats van in de zomer optreden in de winter vanwege het EK voetbal, werden Gerards shows volgend jaar december verschoven naar juni. De zanger vond dat te kort op zijn concert volgende maand, dus werd die na veel gesteggel afgeblazen. De zanger baalt ontzettend. "Het is voor het eerst dat ik een groot concert moet afzeggen en dat zijn mensen ook niet van mij gewend, dat merk je aan de teleurgestelde reacties. Ik heb er zelf namelijk ook een bloedhekel aan."</p>
      <p>Inmiddels is de rust weergekeerd en blijft Gerard net als de afgelopen veertien jaar gewoon een Topper. Dat is voor de fans alleen maar goed. "Als ik ermee was gestopt, zou er namelijk nog iemand zijn weggegaan. Nee, ik zeg niet wie dat is, want het speelt nu niet meer. Voor mij is het nu goed zo. We hebben een compromis en gaan allemaal weer verder."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4917306/toppers-komend-voorjaar-niet-de-arena"/>
        <a href="https://www.rtlboulevard.nl/entertainment/music/artikel/4851121/rene-froger-mist-gordon-niet-bij-de-toppers"/>
        <a href="https://www.rtlboulevard.nl/entertainment/showbizz/artikel/4927991/ragnbone-man-en-vrouw-na-zes-maanden-uit-elkaar"/>
        <a href="https://www.rtlboulevard.nl/entertainment/music/artikel/4926726/maar-wij-gaan-door-andre-hazes-stort-zich-op-nieuwe-muziek"/>
        <a href="https://www.rtlboulevard.nl/entertainment/music/artikel/4926746/andre-hazes-anouk-en-kensington-naar-paaspop"/>
        <a href="https://www.rtlboulevard.nl/entertainment/music/artikel/4926641/wende-opnieuw-het-podium-op-met-amsterdam-sinfonietta"/>
      </related>
      <related>
        <a href="https://www.rtlboulevard.nl/entertainment/music/artikel/4925811/gerard-joling-cancelt-goud-nieuw-concerten"/>
      </related>
    </article>
  </body>
</html>