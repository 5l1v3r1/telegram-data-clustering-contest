<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/o-partitura-originala-de-a-lui-mozart-vanduta-cu-peste-372-de-mii-de-euro_3059627.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T06:19:02+00:00"/>
    <meta property="og:title" content="O partitură originală de-a lui Mozart, vândută cu peste 372 de mii de euro"/>
    <meta property="og:description" content="O partitură originală de-a lui Mozart a fost vândută în cadrul unei licitații pentru suma de peste 372 de mii de euro. Compoziția a fost scrisă în 1772 de legendarul compozitor austriac, pe când acesta avea doar 16 ani și a făcut până acum parte din colec"/>
  </head>
  <body>
    <article>
      <h1>O partitură originală de-a lui Mozart, vândută cu peste 372 de mii de euro</h1>
      <address><time datetime="2019-11-20T06:19:02+00:00">20 Nov 2019, 06:19</time> by <a rel="author">PUBLIKA.MD</a></address>
      <p>
        <b>O partitură originală de-a lui Mozart a fost vândută în cadrul unei licitații pentru suma de peste 372 de mii de euro. Compoziția a fost scrisă în 1772 de legendarul compozitor austriac, pe când acesta avea doar 16 ani și a făcut până acum parte din colecția scriitorului Stefan Zweig(ȚVAIG).   </b>
      </p>
      <p>Partitura este o versiune unică a celui de-al cincilea şi al şaselea menuet scrise pentru orchestră şi compuse de Mozart când se afla la Salzburg, între două călătorii făcute în Italia în vara acelui an. Lucrarea a reușit să dubleze astfel prețul de pornire, estimat între 150 de mii și 200 de mii de euro. </p>
      <p>Banii obţinuţi în urma licitaţiei vor fi destinaţi unor fonduri private destinate promovării muzicii în rândul tinerilor. </p>
      <p>Wolfgang Amadeus Mozart este considerat unul dintre cei mai mari compozitori din istorie. Deși a trăit doar 35 de ani, el a compus nu mai puțin de 626 de creații muzicale. Cele mai cunoscute opere ale sale sunt ”Flautul Fermecat”, ”Nunta luI Figaro”, ”Don Giovanni” sau ”Requiem”.</p>
    </article>
  </body>
</html>