<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742616"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T06:30:00+00:00"/>
    <meta property="og:title" content="'อ.คฑา'พยากรณ์12ราศีปี63 ชี้'ธนู'เด่นเรื่องความรักสุดๆ"/>
    <meta property="og:description" content="“อ.คฑา” ทำนายดวงชะตา 12 ราศี ปี 2563 ปีชวด ธาตุทอง ชาวราศี”ธนู”คนโสดเสน่ห์แรงเป็นพิเศษ แต่ความรักของคนมีคู่ต้องอดทน หนักแน่น ส่วนเรื่องการเงินชาวราศี”กุมภ์”เด่นสุด"/>
  </head>
  <body>
    <article>
      <h1>'อ.คฑา'พยากรณ์12ราศีปี63 ชี้'ธนู'เด่นเรื่องความรักสุดๆ</h1>
      <address>
        <time datetime="2019-11-20T06:30:00+00:00">20 Nov 2019, 06:30</time>
      </address>
      <p>
        <b>“อ.คฑา” ทำนายดวงชะตา 12 ราศี ปี 2563 ปีชวด ธาตุทอง ชาวราศี”ธนู”คนโสดเสน่ห์แรงเป็นพิเศษ แต่ความรักของคนมีคู่ต้องอดทน หนักแน่น ส่วนเรื่องการเงินชาวราศี”กุมภ์”เด่นสุด</b>
      </p>
      <p>เมื่อวันที่ 20 พ.ย. <b>อ.คฑา ชินบัญชร ผู้คิดค้นไพ่ยิปซีลายไทยสำรับแรกของโลก ได้ทำนายดวงชะตา 12 ราศี ปี 2563 พร้อมคำแนะนำในการเสริมดวงชะตา และการดำเนินชีวิต ให้ประสบความสำเร็จในปี 2563</b></p>
      <figure>
        <img src="https://www.dailynews.co.th/admin/upload/20191120/news_TcWuSpeMQf121258_533.jpg?v=20191120153?v=7377"/>
      </figure>
      <p>ชาวราศีมังกร ผู้ที่เกิดวันที่ 14 ม.ค.-13 ก.พ. ในปี 2563 ปีชวด ธาตุทอง มีสิ่งดีเกิดขึ้นตั้งแต่ต้นปีถึงกลางปี อิทธิพลของสองถ้วยพาลี พบนางมณโฑ โดดเด่นเรื่องการงาน ช่องทางใหม่ทางการลงทุน และขอให้ชาวราศีนี้ออกจากเซฟโซน แล้วก็เริ่มต้นใหม่  2 เรื่องคือเรื่องของงานมีการปรับเปลี่ยนและการลงทุน การโยกย้ายที่อยู่อาศัย ในช่วงกลางปีถึงปลายปี คนโสดมีโอกาสพบรัก ความสัมพันธ์รอบตัวดีขึ้น</p>
      <figure>
        <img src="https://www.dailynews.co.th/admin/upload/20191120/news_pRresYQECH121258_533.jpg?v=20191120153?v=9280"/>
      </figure>
      <p>ชาวราศีกุมภ์ ผู้ที่เกิดวันที่ 14 ก.พ.-13 มี.ค. ในปี 2563  ธาตุทอง  เด่นสุดๆสำหรับไพ่มาลีวราช  นั่นมีความหมายถึง การงาน มีผู้ใหญ่สนับสนุน มีการขยับขยายงานใหม่ๆ ตั้งแต่ต้นปีถึงกลางปี แต่สิ่งที่ต้องระวังตั้งแต่กลางปีถึงปลายปี คือจะมีเรื่องของแรงกดดันอย่างสูง เรื่องการเงิน จะเด่นสุดๆ โดยเฉพาะผู้ที่ลงทุนธุรกิจขนส่ง โลจิสติกส์ การสื่อสารโดดเด่น เติบโต และมีโอกาสพบเจอความรักในการเดินทางด้วย</p>
      <figure>
        <img src="https://www.dailynews.co.th/admin/upload/20191120/news_EtiYxLOmCc121258_533.jpg?v=20191120153?v=1366"/>
      </figure>
      <p>ชาวราศีมีน ผู้ที่เกิดวันที่ 14 มี.ค.-14 เม.ย.ในปี 2563 ปีชวด ธาตุทอง     ได้รับอิทธิพลจากพระรามเดินดงและหนุมานปราบไมยราพ  ไพ่สองใบนี้ส่งผลให้ การทำงานที่เกี่ยวกับธุรกิจนำเข้า ส่งออก ขนส่ง เครื่องประดับ แฟชั่น โดดเด่น  การเงินตั้งปีถึงกลางปี การลงทุนจะโดดเด่น มีผลตอบรับที่ดี    กลางปีถึงปลายปีต้องระมัดระวังมีแรงกดดันเรื่องการงานและบริวารจากงานประจำ แต่มีเกณฑ์เด่นเรื่องของการลงทุนด้วย  สำหรับปีนี้ในเรื่องการลงทุนของชาวราศีมีน เรื่องของความสวยงาม เครื่องประดับ แฟชั่น เด่นเป็นพิเศษ มีโอกาสอยากให้ชาวราศีมีน บริจาคเรื่องการเติมน้ำมันตะเกียง ค่าไฟ บริจาคหนังสือ ซึ่งจะทำให้เกิดอำนาจบริวาร</p>
      <figure>
        <img src="https://www.dailynews.co.th/admin/upload/20191120/news_TYtOTYoYtD121259_533.jpg?v=20191120153?v=1123"/>
      </figure>
      <p>ชาวราศีเมษ ผู้ที่เกิดวันที่ 14 มี.ค.-14 เม.ย. ในปี 2563 ปีชวด  ธาตุทอง ได้รับอิทธิพลจากไพ่เสนาวานร  นั่นหมายถึงสิ่งที่คิดไว้จะมีความสำเร็จ ตั้งแต่ต้นปีถึงกลางปี เรื่องการงาน การเงิน รวมไปถึงบางท่านอาจจะอยากได้ที่ดิน บ้าน  มีเกณฑ์ขยับขยาย กลางปีถึงปลายปีต้องระมัดระวัง เรื่องของการเงิน จะมีเกณฑ์หมุนเวียนมาก มีรายจ่ายสูง ต้องจัดการวางแผนให้ดี  ไม่เช่นนั้นอาจปวดหัวได้ แต่โชคดีที่มีคนรักช่วยเหลือ เป็นกำลังใจให้เป็นอย่างดี และมีผู้ใหญ่สนับสนุน<br/> </p>
      <figure>
        <img src="https://www.dailynews.co.th/admin/upload/20191120/news_GZqfFtaosR121259_533.jpg?v=20191120153?v=9399"/>
      </figure>
      <p>ราศีพฤษภ ผู้ที่เกิดวันที่ 15 พ.ค.-14 มิ.ย. ในปี 2563 ปีชวด ธาตุทอง  ได้ไพ่พระรามครองราชย์ กับไพ่ 10 ถ้วย ทรงพลังให้ชาวราศีพฤษภ โดยเฉพาะธุรกิจของครอบครัว งานด้านการขายตลาด โดดเด่น ธุรกิจออนไลน์ งานด้านประชาสัมพันธ์เด่นเป็นพิเศษ ต้นปีถึงกลางปี มีโอกาสรับทรัพย์ก้อนใหญ่จากธุรกิจของครอบครัวรวมถึงการขยับขยายงานใหม่ๆด้วย กลางปีถึงปลายปี เด่นในเรื่องของความรัก ใครที่ยังโสดมีโอกาสพบความรักที่พัฒนาเป็นคู่ได้ด้วย</p>
      <figure>
        <img src="https://www.dailynews.co.th/admin/upload/20191120/news_XSMzEvClgv121259_533.jpg?v=20191120153?v=9561"/>
      </figure>
      <p>ราศีเมถุน ผู้ที่เกิดวันที่ 15 มิ.ย.-14 ก.ค. ในปี 2563 ปีชวดธาตุทอง อิทธิพลของไพ่พระรามครองราชย์ หนึ่งเหรียญและพาลีได้ชัย หมายถึงจอมพลัง ส่งผลให้สิ่งที่คิดไว้สำเร็จดี และเกิดจากความสามารถของตัวเอง ในปีนี้การงานโดดเด่น ตั้งแต่กลางปีถึงปลายปี ได้รับการส่งเสริมและสนับสนุนให้มีความก้าวหน้า  ต้นปีต้นปีและกลางปี เด่นเรื่องการลงทุน งานด้านแพทย์ พยาบาล ร้านขายยา สถาปนิก ครู อาจารย์</p>
      <figure>
        <img src="https://www.dailynews.co.th/admin/upload/20191120/news_GlyrxduZxi121300_533.jpg?v=20191120153?v=5249"/>
      </figure>
      <p>ราศีกรกฎ ผู้ที่เกิดวันที่ 26 ก.ค.-16 ก.ค.ในปี 2563 ปีชวด ธาตุทอง ได้รับอิทธิพลจากไพ่พระลักษมี ทำให้ธุรกิจการค้า รุ่งเรืองดี ส่วนเรื่องความรักมีโอกาสขยายครอบครัว มีบุตร มีสมาชิกเพิ่ม  การงานธุรกิจนำเข้า ส่งออก การเกษตร อาหาร เครื่องดื่ม มีความโดดเด่น แต่ต้องระวังสุขภาพเกี่ยวกับทางเดินหายใจ ปอด หลอดลม สายตา และสิ่งที่ส่งผลให้ชาวราศีกรกฎเด่นเป็นพิเศษ คือเรื่องโชคลาภ ผลกำไรจากธุรกิจที่ทำ  ส่วนวิธีการเสริมดวง คือให้ยึดหลักธรรมในการดำเนินชีวิต หมั่นสวดมนต์ทำสมาธิ</p>
      <figure>
        <img src="https://www.dailynews.co.th/admin/upload/20191120/news_SstiGmUbtr121300_533.jpg?v=20191120153?v=9518"/>
      </figure>
      <p>ราศีสิงห์ ผู้ที่เกิดวันที่ 17 ส.ค.-15 ก.ย. ในปี 2563 ปีชวด ธาตุทอง ให้ระมัดระวังเรื่องเอกสาร สัญญาคดีความ โดนเอารัดเอาเปรียบ หรือโดนโกงได้  จากอิทธิพลของไพ่ 7 ดาบ การงาน ธุรกิจด้านโลหะ ทองคำ อาหาร เครื่องดื่ม ต้นปีถึงกลางปียังต้องระมัดระวังเรื่องเอกสารสัญญา คดีความ กลางปีถึงปลายปี ยังต้องระวังเรื่องของบริวาร เรื่องของการลงทุนด้วย อาจจะมีการเสียเปรียบได้ มีโอกาสการบริจาคข้าวสารอาหารแห้ง ให้กับคนยากไร้ ทำบุญเกี่ยวกับผู้ที่ต้องการความช่วยเหลืออย่างกะทันหัน แต่ชาวราศีจะผ่านความยากลำบากได้คือการเกรงกลัวต่อบาป นั่นหมายถึงการค้านั้นต้องมีความสุจริต</p>
      <figure>
        <img src="https://www.dailynews.co.th/admin/upload/20191120/news_ueVXtEGDwM121300_533.jpg?v=20191120153?v=3781"/>
      </figure>
      <p>ราศีกันย์ ผู้ที่เกิดวันที่ 16 ก.ย.-16 ต.ค. ในปี 2563 ปีชวด ธาตุทอง ได้รับอิทธิพลจากไพ่นางสีมาสิ้นชีพ หรือไพ่ 8 ถ้วย นั่นหมายถึงอารมณ์ขึ้นลงมา รวมถึงความขัดแย้งในเรื่องไม่เป็นเรื่อง แต่เด่นเรื่องการงาน การลงทุน ที่ดิน อสังหาริมทรัพย์ ทหาร ตำรวจเด่นเป็นพิเศษ ความรักให้ระวังเรื่องอารมณ์ขัดแย้ง เข้าใจผิดทำให้ความรัก ความสัมพันธ์มีปัญหา  การเงินมีเกณฑ์หมุนเวียนมาก ธุรกิจเดินทางนำโชคที่ดีมาให้ วิธีเสริมดวงสำหรับคนเกิดราศีนี้ ให้ทำบุญบริจาค ให้กับมูลนิธิสังคมสงเคราะห์บ้านพักคนชรา</p>
      <figure>
        <img src="https://www.dailynews.co.th/admin/upload/20191120/news_jNaRWcTQCn121301_533.jpg?v=20191120153?v=7043"/>
      </figure>
      <p>ราศีตุลย์ ผู้ที่เกิดวันที่ 17 ต.ค. -15 พ.ย.ในปี 2563 ปีชวด ธาตุทอง ได้รับอิทธิพลจาก 5 ดาบ 9 ดาบ วิตกนางสีดา หมายถึงการขยับขยายการงานที่ดี ทั้งงานประจำ งานราชการ งานวิชาการ มีโอกาสที่ดีในการเลื่อนตำแหน่ง ตั้งแต่ต้นปีถึงกลางปี มีข่าวดีเกี่ยวกับเรื่องของครอบครัว การลงทุน กลางปีถึงปลายปี โดดเด่นเรื่องงานประจำเป็นพิเศษ รวมถึงการเลื่อนตำแหน่งเรื่องของหน้าที่การงาน เรื่องการลงทุนต้องระวังเป็นพิเศษเรื่องผลตอบแทน รวมถึงอาจมีผลกระทบถึงบริวาร การเสริมดวงให้บริจาคทาน ข้าวสารอาหารแห้ง อุปกรณ์เครื่องใช้ในการดำเนินชีวิต จะส่งผลให้เราทำงานอะไรก็ราบรื่นได้ทานบารมี</p>
      <figure>
        <img src="https://www.dailynews.co.th/admin/upload/20191120/news_CUoYtHptLu121301_533.jpg?v=20191120153?v=9327"/>
      </figure>
      <p>ราศีพิจิก ผู้ที่เกิดวันที่ 16 พ.ย.-14 พ.ย.ปี 2563ปีชวด ธาตุทอง ได้รับอิทธิพลจากไพ่ 10 คฑา การงานจะมีแรงกดดันสุดๆ แต่จะเด่นเรื่องของการเงินสุดๆด้วย  งานราชการ การส่งออก งานต่างประเทศ งานติดต่อสื่อสาร เด่นเป็นพิเศษ โดยเฉพาะการส่งออก ธุรกิจเกี่ยวกับที่ดิน มีเกณฑ์ขยับขยายได้เป็นอย่างเดียว สำหรับปีนี้ชาวราศีพิจิก มีโอกาสดีในการขยับขยายและเลื่อนตำแหน่ง โดยเฉพาะงานราชการ งานประจำ มีผู้ใหญ่ส่งเสริมดี</p>
      <figure>
        <img src="https://www.dailynews.co.th/admin/upload/20191120/news_zBzoICCNwh121301_533.jpg?v=20191120153?v=3376"/>
      </figure>
      <p>ราศีธนู ผู้ที่เกิดวันที่ 15 ธ.ค.-13 ม.ค.ปี 2563 ปีชวด ธาตุทอง ได้รับอิทธิพลไพ่ราชินีพระจันทร์ คนโสดมีเสน่ห์แรงเป็นพิเศษ  เปิดใจให้กว้าง ความรักจะเข้ามา คนมีคู่ต้องอดทนหนักแน่น จะผ่านพ้นอุปสรรครักสามเส้าไปได้  การเสริมดวงของชาวราศีนี้ ต้องมีสัจจะ ความซื่อสัตย์ มีธรรมมะเพื่อข่มใจในกิเลส มีจาคะเกื้อกูลความรัก มีความรักที่หนักแน่นมั่นคง  และในช่วงเม.ย.-มิ.ย.ไปแล้ว จะมีความสุข ดวงชะตาฟ้าเปิด มีข่าวดี ส่วนเรื่องการเงินมีโอกาสสำเร็จดี กลางปีความรักจะเด่นขึ้น<br/><br/> </p>
    </article>
  </body>
</html>