<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rizdvyani-vihidni-skilki-ukrajinci-vidpochivayut-na-novorichni-svyata--641093.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T06:52:16+00:00"/>
    <meta property="og:title" content="Різдвяні вихідні: скільки українці відпочивають на новорічні свята"/>
    <meta property="og:description" content="Святковий вікенд стартує наприкінці 2019 року й триватиме аж чотири дні поспіль"/>
  </head>
  <body>
    <article>
      <h1>Різдвяні вихідні: скільки українці відпочивають на новорічні свята</h1>
      <address>
        <time datetime="2019-11-20T06:52:16+00:00">20 Nov 2019, 06:52</time>
      </address>
      <h4>Святковий вікенд стартує наприкінці 2019 року й триватиме аж чотири дні поспіль</h4>
      <p>На новорічно-різдвяні свята у грудні 2019 року і січні 2020 року українці будуть відпочивати вісім днів.</p>
      <p>Так, ще 10 січня Кабмін видав розпорядження № 7-р, яким рекомендував керівникам підприємств перенести робочі дні. </p>
      <p>Отож, святковий вікенд стартує наприкінці 2019 року й триватиме аж чотири дні поспіль. Субота, 28 грудня, буде робочою, а от неділя, 29 грудня, а також 30, 31 грудня будуть вихідні. Відтак, можна буде підготуватися до Нового року 2020 без жодних проблем, адже 1 січня також традиційно буде неробочим днем.</p>
      <p>Різдво 7 січня – ще одне державне свято – принесе у 2020 році два вихідних. 6 січня також буде офіційним вихідним. Оскільки ці дня припадають на понеділок та вівторок, якому передують субота-неділя, ми отримаємо вікенд з 4 по 7 січня – чотири дні. Проте вихідний за 6 січня переноситься на 11 січня, яке буде робочим днем.</p>
      <p>У багатьох компаніях та державних установах рекомендують працівникам взяти відпустку на 2 та 3 січня власним коштом, аби повноцінно відпочити в першій половині місяця.</p>
      <p>
        <i>
          <b>Календар святкових вихідних днів у січні 2020:</b>
        </i>
      </p>
      <ul>
        <li>1 січня – Новий рік (вихідний);</li>
        <li>6 січня – Святвечір (вихідний);</li>
        <li>7 січня – Різдво Христове (вихідний).</li>
      </ul>
      <p>Також нагадаємо, що 21 листопада українці відзначають День гідності і свободи.</p>
      <related>
        <a href="https://glavcom.ua/kyiv/news/u-kijevi-vzhe-vstanovlyuyut-novorichnu-ilyuminaciyu-yaki-vulici-i-koli-zasyayut-foto-640906.html"/>
        <a href="https://glavcom.ua/news/ukrajincyam-mozhut-dozvoliti-zminyuvati-po-batkovi-640991.html"/>
        <a href="https://glavcom.ua/country/society/ukrajintsi-peremogli-u-globalnomu-konkursi-innovatsij-v-singapuri-640505.html"/>
      </related>
    </article>
  </body>
</html>