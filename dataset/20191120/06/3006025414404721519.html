<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/shritharan.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-20T06:20:00+00:00"/>
    <meta property="og:title" content="தமிழ் மக்கள் ஏன் கோத்தாவை ஆதரிக்கவில்லை; சிறியர் விளக்கம்"/>
    <meta property="og:description" content="தமிழ் மக்களின் அபிலாஷைகளை யார் நிறைவேற்றக்கூடியவர் எனும் அடிப்படையில் தமிழ் மக்கள் தமது வாக்குகளை வழங்கியிருந்தனர். கோத்தாபய ராஜபக்ஷவுக்கு..."/>
  </head>
  <body>
    <article>
      <h1>தமிழ் மக்கள் ஏன் கோத்தாவை ஆதரிக்கவில்லை; சிறியர் விளக்கம்</h1>
      <address><time datetime="2019-11-20T06:20:00+00:00">20 Nov 2019, 06:20</time> by <a rel="author">யாழவன்</a></address>
      <figure>
        <img src="https://1.bp.blogspot.com/-y1fRlKjqxu0/XdTbGZ-DLII/AAAAAAAAD4s/NvHCTV7YJjQowsq58-rFZ98SJNtKWa-dwCNcBGAsYHQ/s1600/Sritharan-720x450.jpg"/>
      </figure>
      <p>தமிழ் மக்களின் அபிலாஷைகளை யார் நிறைவேற்றக்கூடியவர் எனும் அடிப்படையில் தமிழ் மக்கள் தமது வாக்குகளை வழங்கியிருந்தனர். கோத்தாபய ராஜபக்ஷவுக்கு வாக்களிக்காமை இனரீதியான செயற்பாடு அல்ல என்று நாடாளுமன்ற உறுப்பினர் சிறிதரன் தெரிவித்துள்ளார்.</p>
      <p>யாழில் இடம்பெற்ற செய்தியாளர் சந்திப்பிலேயே அவர் இதனை தெரிவித்துள்ளார்.</p>
      <p>அவர் அங்கு மேலும் தெரிவிக்கையில், நடந்து முடிந்த ஜனாதிபதி தேர்தலுக்கு பின்னர் இலங்கை அரசியலில் பாரிய மாற்றம் ஏற்பட்டுள்து. தங்களுக்கான தலைவரை தெரிவு செய்யும் தேர்தலில் சிங்கள மக்கள் மிகத் தெளிவான முடிவை அறிவித்துள்ளனர்.</p>
      <p>அதேபோல தமிழ் மக்களும் தங்களது நிலைப்பாட்டை மிகத் தெளிவாக அறிவித்துள்ளனர். போரை வழிநடத்திய ஒருவர் ஜனாதிபதியாக வரக்கூடாது என்பதாலேயே அவரை தமிழ் மக்கள் ஏற்று வாக்களிக்கவில்லை.</p>
      <p>இதில் இனரீதியான செயற்பாடு இருக்கவில்லை. நாட்டின் ஜனாதிபதி சிங்களவர் என்பதற்கு அப்பால் எந்த ஜனாதிபதி தமிழர்களுக்கு தேவையானதை செய்வார் என்பதன் அடிப்படையிலேயே அவர்கள் வாக்களித்தனர் என மேலும் தெரிவித்துள்ளார்.</p>
    </article>
  </body>
</html>