<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kek-hirek/helyi-kek-hirek/prevencios-eloadast-tartott-a-szolnoki-rendorkapitanysag-2040420/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T06:00:00+00:00"/>
    <meta property="og:title" content="Prevenciós előadást tartott a Szolnoki Rendőrkapitányság"/>
    <meta property="og:description" content="A Szolnoki Rendőrkapitányság munkatársai a tiszavárkonyi Közösségi Színtérben tartottak prevenciós előadást a nyugdíjas klub tagjainak."/>
  </head>
  <body>
    <article>
      <h6 class="kicker">KÉK HÍREK</h6>
      <h1>Prevenciós előadást tartott a Szolnoki Rendőrkapitányság</h1>
      <address><time datetime="2019-11-20T06:00:00+00:00">20 Nov 2019, 06:00</time> by <a rel="author">police.hu</a></address>
      <h4>A Szolnoki Rendőrkapitányság munkatársai a tiszavárkonyi Közösségi Színtérben tartottak prevenciós előadást a nyugdíjas klub tagjainak.</h4>
      <p>A programon nemcsak beszélgettek a trükkös csalásokról, és a vagyonvédelemről, hanem egy bűnmegelőzési kisfilmet is megtekinthettek a résztvevők.</p>
      <p>Volter Ildikó címzetes rendőr őrnagy és a helyi körzeti megbízott, Klebik Mihály címzetes rendőr törzszászlós olyan témákat érintettek, amelyek közvetlenül veszélyeztetik az érintett korosztályt. Az áldozattá válás megelőzése érdekében a rendőrök felhívták az idősek figyelmét az idegenekkel szembeni óvatosságra, hogy ne engedjenek be otthonaikba ismeretlen személyeket, házalókat, valamint kiemelték, hogy a hatóságok, illetve közüzemi szolgáltatók munkatársaitól minden esetben kérjenek igazolványt.</p>
      <p>A <a href="https://www.szoljon.hu/kozelet/helyi-kozelet/a-jaszsag-tizenhet-iskolaja-vett-reszt-az-elso-prevencios-vetelkedon-1738445/">prevenciós</a> programon Dr. Szűcs László a Jász-Nagykun-Szolnok Megyei Kormányhivatal, Járási Hivatal, Igazságügyi Osztály vezetője az áldozatsegítés lehetőségeiről tájékoztatta az időseket.</p>
      <figure>
        <img src="https://www.szoljon.hu/wp-content/uploads/2019/11/+otf/922w/IMG834510.jpg"/>
        <figcaption>Fotó: Police.hu</figcaption>
      </figure>
      <p>A szakemberek a közelgő ünnepekre tekintettel bűn-és baleset-megelőzési tanácsokkal is ellátták a megjelenteket. Az interaktív előadás során a klubtagok megosztották tapasztalataikat, észrevételeiket a kollégákkal, akik a felmerülő kérdésekre készségesen válaszoltak.</p>
      <p>Az előadás végén az idősek tájékoztató szóróanyagokat vehettek át.</p>
    </article>
  </body>
</html>