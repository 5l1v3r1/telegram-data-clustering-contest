<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391347-%d7%91%d7%a0%d7%98-%d7%9e%d7%99-%d7%a9%d7%99%d7%95%d7%a8%d7%94-%d7%a2%d7%9c-%d7%9e%d7%93%d7%99%d7%a0%d7%aa-%d7%99%d7%a9%d7%a8%d7%90%d7%9c-%d7%91%d7%99%d7%95%d7%9d-%d7%9c%d7%90-%d7%99%d7%a9%d7%9f"/>
    <meta property="og:site_name" content="סרוגים"/>
    <meta property="article:published_time" content="2019-11-20T06:33:24+00:00"/>
    <meta property="og:title" content="בנט: &quot;מי שיורה על מדינת ישראל ביום, לא ישן בלילה&quot;"/>
    <meta property="og:description" content="שר הביטחון הטרי נפתלי בנט הגיב על התקיפה הלילה בסוריה: &quot;המסר שלנו למנהיגי איראן פשוט: אינכם חסינים יותר. בכל מקום בו תשלחו את זרועות התמנון שלכם - אנחנו נגדע אותן&quot;"/>
  </head>
  <body>
    <article>
      <h1>בנט: "מי שיורה על מדינת ישראל ביום, לא ישן בלילה"</h1>
      <h2>שר הביטחון הטרי נפתלי בנט הגיב על התקיפה הלילה בסוריה: "המסר שלנו למנהיגי איראן פשוט: אינכם חסינים יותר. בכל מקום בו תשלחו את זרועות התמנון שלכם - אנחנו נגדע אותן"</h2>
      <address><time datetime="2019-11-20T06:33:24+00:00">20 Nov 2019, 06:33</time> by <a rel="author">, חדשות סרוגים</a></address>
      <p>תמימות דעים בישראל על <u><a href="https://www.srugim.co.il/391342-%d7%91%d7%aa%d7%92%d7%95%d7%91%d7%94-%d7%9c%d7%a8%d7%a7%d7%98%d7%95%d7%aa-%d7%a6%d7%94%d7%9c-%d7%aa%d7%a7%d7%a3-%d7%a2%d7%a9%d7%a8%d7%95%d7%aa-%d7%9e%d7%98%d7%a8%d7%95%d7%aa-%d7%91%d7%a1%d7%95%d7%a8">הנחיצות בתקיפה</a></u> הלילה בסוריה.</p>
      <figure>
        <img src="https://www.srugim.co.il/i/wp-content/uploads/2018/11/F181027ARK005__w1980.jpg"/>
      </figure>
      <h4>עוד באותו נושא</h4>
      <h3>צה"ל תקף עשרות מטרות איראניות בסוריה</h3>
      <p>לכתבה המלאה בסרוגים &gt;</p>
      <p>ראש הממשלה בנימין נתניהו מסר הבוקר (ד'): "הבהרתי שמי שיפגע בנו – אנו נפגע בו. כך עשינו הלילה מול מטרות צבאיות של כוח קודס האיראני ומטרות צבאיות סוריות בסוריה, לאחר שאמש שוגרו משטחה רקטות לעבר ישראל. נמשיך לשמור בתקיפות על ביטחון ישראל."</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>ההרס בסוריה (הטלויזיה הסורית)</p>
      <p>שר הביטחון הטרי נפתלי בנט, שיגר מסר מאיים לאיראן: "״הכללים השתנו: מי שיורה על מדינת ישראל ביום, לא ישן בלילה. כך בשבוע שעבר וכך גם השבוע. המסר שלנו למנהיגי איראן פשוט: אינכם חסינים יותר. בכל מקום בו תשלחו את זרועות התמנון שלכם – אנחנו נגדע אותן. צה״ל ימשיך להוות חומת מגן לאזרחי ישראל״</p>
      <p>גם יו"ר כחול לבן, רא"ל (מיל') ח"כ בני גנץ שיבח את התקיפה: "צה"ל גבה הלילה מחיר מהגרורות האיראניות בסוריה. עלינו לשמור ולחזק את ההרתעה בכל החזיתות. גם בתקופה פוליטית מעורערת נגבה כל פעולה אחראית של הממשלה שתחזק את ביטחון אזרחי ישראל".</p>
      <p>בתקיפה הלילה הושמדו עשרות מטרות צבאיות איראניות של כוח קודס, בהן מחסני אמל"ח טילי קרקע אוויר ומפקדות.</p>
    </article>
  </body>
</html>