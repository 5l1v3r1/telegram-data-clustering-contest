<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/xpg-spectrix-d60g-ddr4-pcnizi-renklendirin"/>
    <meta property="og:site_name" content="CNN Türk"/>
    <meta property="article:published_time" content="2019-11-20T06:53:35+00:00"/>
    <meta property="og:title" content="XPG SPECTRIX D60G DDR4 : PC’nizi renklendirin"/>
    <meta property="og:description" content="Günümüzde RGB aydınlatmaya sahip olmayan PC..."/>
  </head>
  <body>
    <article>
      <h1>XPG SPECTRIX D60G DDR4 : PC’nizi renklendirin</h1>
      <h2>Günümüzde RGB aydınlatmaya sahip olmayan PC bileşeni kalmadı denebilir. Bildiğiniz gibi son dönemde RAM modüllerine yönelik RGB çalışmaları da var, ki XPG de bu çalışmaları yürüten isimlerden bir tanesi. Bu yazımızda bahsedeceğimiz ürün ise, XPG PECTRIX D60G DDR4 RGB bellek modülü.</h2>
      <address><time datetime="2019-11-20T06:53:35+00:00">20 Nov 2019, 06:53</time> by <a rel="author">Ecevit Bıktım</a></address>
      <p>XPG SPECTRIX D60G DDR4 <a href="https://www.cnnturk.com/haberleri/bellek">bellek</a>, ikili modül olarak geliyor. 8GBx2 olarak hazırlanan ürün, 4133MHz değerinde. Bu arada, piyasada 3000MHz değerinde D60G bellek modülünün de bulunduğunu belirtelim.</p>
      <p>Kutunun üzerinde yer alan görsel, aslına bakarsanız renkli bir dünyaya adım atacağınızın ilk işaretini veriyor. Kutuyu açınca da ikili bellekle karşılaşıyorsunuz. İlk dikkat çeken şey, elmas kesim olarak hazırlanmış RGB aydınlatma panelleri oluyor. Zira anakartınıza yerleştirir yerleştirmez öyle bir renk cümbüşü yaşanıyor ki zaten bu bellek modülünün tercih edilme sebeplerinden biri de bu. Bu arada, RGB aydınlatma sisteminin boyutlarının piyasadaki pek çok RGB’li modüle kıyasla çok daha büyük olduğunu da söylemeliyiz.</p>
      <p>SPECTRIX D60G, Intel’in XMP 2.0 teknolojisine de destek veriypr. Böylelikle çok da detaya inmeden hız aşırtma işlemleri için hızla yol alabilir ve daha yüksek performansa erişebilirsiniz. Tabii hem büyük bir RGB sisteminin hazırlanması hem de bu yüksek performans sunması, ürünü dayanıklılık konusunda geri planda tutmuyor. Ürün, hem aşırı ısınmaya karşı dayanıklı hem de alüminyum bir gövdeyle gelerek yıllar boyunca sağlıklı bir şekilde çalışmayı vadediyor.</p>
      <p>Ve son olarak da gelelim RGB aydınlatma sisteminin programlanmasına. Evet, bunun için pek çok seçeneğiniz var. SPECTRIX D60G’yi ister XPG’nin yazılımını indirerek programlayabilir ve özel aydınlatma modları oluşturabilir, isterseniz de diğer üreticiler tarafından hazırlanmış yazılımlardan yardım alabilirsiniz. Modül, Asus’tan Gigabyte’a, MSI’dan ASRock’a kadar pek çok firmanın hazırladığı RGB aydınlatma yazılım sistemlerine tam destek veriyor ve böylece PC’nizde diğer bileşenlerin de katkısıyla hem göze hoş gelen hem de bütünlük oluşturan görsel etki sağlayabiliyorsunuz.</p>
      <p>Model: DDR4-4133<br/>Hız: PC4-33000<br/>Adet: 8GB x 2<br/>Gecikme: CL19-19-19<br/>Voltaj: 1.4V<br/>Isı emici rengi: Gri</p>
      <related>
        <h4>ilgili haberler</h4>
        <a href="https://www.cnnturk.com/teknoloji/razr-2019-avrupaya-geliyor"/>
        <a href="https://www.cnnturk.com/teknoloji/macbook-pro-16-inc-parcalarina-ayrildi"/>
        <a href="https://www.cnnturk.com/teknoloji/tayvan-huawei-icin-dugmeye-basti"/>
      </related>
    </article>
  </body>
</html>