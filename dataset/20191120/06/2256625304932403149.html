<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158906_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T06:47:00+00:00"/>
    <meta property="og:title" content="Левски ще има сериозна конкуренция за Славчев"/>
    <meta property="og:description" content="Отбори от три страни искат халфа"/>
  </head>
  <body>
    <article>
      <h1>Левски ще има сериозна конкуренция за Славчев</h1>
      <address><time datetime="2019-11-20T06:47:00+00:00">20 Nov 2019, 06:47</time> by <a rel="author">Христо Иванов</a></address>
      <p> Българският национал Симеон Славчев ще напусне настоящия си клуб Карабах през зимата. Халфът не попада в сметките на треньора Курбан Курбанов и вече е уведомен, че може да си търси нов отбор. </p>
      <p> <br/>Медиите в Азербайджан излязоха с информация, че полузащитникът може да се счита за сигурно ново попълнение на Левски от 1 януари. Информацията гласи, че "сините" са предложили примамлива оферта на бившия футболист на Литекс, която той приел. <br/> <br/>"Меридиан мач" твърди, че интерес към Славчев проявяват още клубове от Португалия, Турция и Русия. <br/> <br/>Изданието добавя, че националът не бързал да дава отговор на офертата на Левски. Той искал да изчака, за да помисли по-сериозно върху бъдещето си. Славчев е един от най-големите любимци на треньора на "сините" Петър Хубчев. Халфът бе сред основните му футболисти, докато бе начело на България. <br/> <br/>Към момента самият играч запазва мълчание относно бъдещето си.</p>
    </article>
  </body>
</html>