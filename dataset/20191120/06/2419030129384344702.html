<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191120/grootste-daling-japanse-export-in-drie-jaar/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T06:16:23+00:00"/>
    <meta property="og:title" content="Grootste daling Japanse export in drie jaar"/>
    <meta property="og:description" content="TOKIO (ANP) - De Japanse export kende in oktober de grootste daling in drie jaar tijd. Het handelsconflict tussen de belangrijke handelspartners van het land, China en de Verenigde Staten, maar ook een afnemende internationale vraag en extreem weer zaten de uitvoer dwars."/>
  </head>
  <body>
    <article>
      <h1>Grootste daling Japanse export in drie jaar</h1>
      <address><time datetime="2019-11-20T06:16:23+00:00">20 Nov 2019, 06:16</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Japanse export kende in oktober de grootste daling in drie jaar tijd. Het handelsconflict tussen de belangrijke handelspartners van het land, China en de Verenigde Staten, maar ook een afnemende internationale vraag en extreem weer zaten de uitvoer dwars.</b>
      </p>
      <p>De export kelderde op jaarbasis met 9,2 procent. Dat was de elfde maand op rij dat de uitvoer daalde ten opzichte van een jaar eerder, de langste reeks sinds 2016, zo komt naar voren uit overheidsdata. Economen hadden in doorsnee een krimp van 7,5 procent ingetekend.</p>
      <p>De uitvoer naar China en de VS zakte met dubbele cijfers. Daarbij lieten onder meer verschepingen uit de auto-industrie en de staalsector flinke dalingen zien. De Japanse invoer zakte op jaarbasis met 14,8 procent, iets minder dan de daling van 15,2 procent die kenners in doorsnee hadden verwacht.</p>
    </article>
  </body>
</html>