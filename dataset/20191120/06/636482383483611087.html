<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/a-murit-corina-untila-romania-a-mai-pierdut-un-erou-20096206"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T06:02:51+00:00"/>
    <meta property="og:title" content="A murit Corina Untilă. „România a mai pierdut un erou”"/>
    <meta property="og:description" content="A încetat din viață Corina Untilă, președintele Asociației „17 decembrie a Răniţilor şi Familiilor Îndoliate din Revoluţia din 1989”. Avea 48 de ani și a"/>
  </head>
  <body>
    <article>
      <h1>A murit Corina Untilă. „România a mai pierdut un erou”</h1>
      <address><time datetime="2019-11-20T06:02:51+00:00">20 Nov 2019, 06:02</time> by <a rel="author">Cristian Lisandru</a></address>
      <p>
        <b>A încetat din viață Corina Untilă, președintele Asociației „17 decembrie a Răniţilor şi Familiilor Îndoliate din Revoluţia din 1989”. Avea 48 de ani și a fost condusă pe ultimul drum de familie și apropiați, fiind înmormântată în Cimitirul “Rusu Şirianu” din Timişoara.</b>
      </p>
      <p>Împușcată pe data de 17 decembrie 1989, Corina Untilă a supraviețuit, însă – în 2015 – i-a fost retrasă pensia de invaliditate. Pe pagina sa de socializare, istoricul Mădălin Hodor a scris un mesaj emoționant în memoria Corinei Untilă.</p>
      <p><i><b>“În 2015 i-au luat indemnizaţia de invaliditate. (…) Nu se mai încadra. Se încadrau alţii. Alţii care au făcut Revoluţia la televizor sau care nu au facut-o deloc. Sau chiar au tras împotriva celor care au făcut-o. Cei care râd cinic când aud pe cineva vorbind despre Revoluţie, idealuri şi sacrificiu. Ei au meritat, Corina nu. Ei merită în continuare. Corina nu. Pe ei o să îi vedem peste câteva săptămâni la televizor, la conferinţe şi la depuneri de coroane. Se împlinesc 30 de ani nu? Si ce ne mai plac nouă sărbătorile astea rotunde! Chit că nimeni nu întelege, nu vrea şi nu are chef să sărbatorească”</b></i>, scrie, pa pegina sa de socializare, istoricul Mădălin Hodor.</p>
      <figure>
        <img src="https://www.cancan.ro/wp-content/uploads/2019/11/646x404-12.jpg"/>
        <figcaption>Corina Untilă</figcaption>
      </figure>
      <h3>”Sunt tot mai puțini”</h3>
      <p>La iniţiativa Corinei Untilă a fost înființată Asociaţia „17 decembrie a Răniţilor şi Familiilor Îndoliate din Revoluţia din 1989”, în data de 26 februarie 1990, scopul fiind acela de a afla adevărul despre Revoluţia din decembrie 1989 şi de a-i proteja pe răniţi si pe familiile eroilor.</p>
      <p><i><b>“Măcar anul ăsta este scutită de spectacolul grotesc al unei Revoluţii urâte de toată lumea, dar celebrată ipocrit de toţi. România a mai pierdut un erou. Sunt tot mai puţini. Dumnezeu sa o odihnească pe Corina Untila!”</b></i>, a mai scris Mădălin Hodor.</p>
    </article>
  </body>
</html>