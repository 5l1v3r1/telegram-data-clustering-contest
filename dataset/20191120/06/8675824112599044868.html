<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/kkr-may-bid-of-yuvraj-singh-in-upcoming-season-of-indian-premier-league-143413"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T06:16:24+00:00"/>
    <meta property="og:title" content="IPL 13: युवराज सिंह पर दांव लगा सकती है ये टीम, ट्वीट से मिला इशारा"/>
    <meta property="og:description" content="पिछले सीजन के बाद युवराज सिंह ने इंटरनेशनल क्रिकेट को अलविदा कह दिया था. हालांकि उन्होंने आईपीएल से संन्यास की घोषणा नहीं की है."/>
  </head>
  <body>
    <article>
      <h1>IPL 13: युवराज सिंह पर दांव लगा सकती है ये टीम, ट्वीट से मिला इशारा</h1>
      <h2>पिछले सीजन के बाद युवराज सिंह ने इंटरनेशनल क्रिकेट को अलविदा कह दिया था. हालांकि उन्होंने आईपीएल से संन्यास की घोषणा नहीं की है.</h2>
      <address>
        <time datetime="2019-11-20T06:16:24+00:00">20 Nov 2019, 06:16</time>
      </address>
      <p><b>IPL 13:</b> इंडियन प्रीमियर लीग के 12वें सीजन में मुंबई में खेलने वाले स्टार खिलाड़ी युवराज सिंह को इस बार टीम रिलीज कर चुकी है. इंटरनेशनल क्रिकेट को अलविदा कह चुके युवराज सिंह का आईपीएल में भी भविष्य अंधेरे में ही नज़र आ रहा है. हालांकि कोलकाता नाइटराइडर्स ने एक ऐसा ट्वीट किया है जो युवराज सिंह के फैंस के लिए बड़ी राहत साबित हो सकता है.</p>
      <p>कोलकाता नाइटराइडर्स ने क्रिस लिन को रिलीज करने का फैसला किया था. लिन ने रिलीज होने के बाद T-10 लीग में खेलते हुए 30 गेंद में 91 रन बनाए जो कि उस टूर्नामेंट का उच्च स्कोर है. इसके बाद युवराज सिंह ने कोलकाता के लिन को रिलीज करने के फैसले की आलोचना की थी.</p>
      <p>युवराज के कमेंट पर कोलकाता नाइटराइडर्स ने ट्वीट कर कहा, ''युवराज सिंह हमने लिन को इसलिए रिलीज किया है ताकि आप पर बोली लगाई जा सके.'' इस ट्वीट से लगता है कि 19 दिसंबर को कोलकाता में होने वाली बोली के दौरान नाइटराइडर्स युवराज को अपने पाले में लाने की कोशिश करे.</p>
      <figure>
        <iframe data-src="https://twitter.com/VenkyMysore/status/1196794759831965696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वहीं लिन ने कहा था कि उन्हें कोलकाता द्वारा रिलीज करने का बुरा नहीं लगा. लिन ने कोलकाता के मैनेजमेंट के साथ अच्छे संबंध होने का दावा भी किया. बता दें कि लिन ने अब तक 41 आईपीएल मुकाबले खेलते हुए 1280 रन बनाए हैं. लिन का स्ट्राइक रेट 140 से ज्यादा का है.</p>
    </article>
  </body>
</html>