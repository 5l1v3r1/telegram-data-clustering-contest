<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/518866/jantan-sial"/>
    <meta property="og:site_name" content="HM Online"/>
    <meta property="article:published_time" content="2019-11-20T06:30:16+00:00"/>
    <meta property="og:title" content="Jantan sial!"/>
    <meta property="og:description" content="BANDUNG: Seorang lelaki dipercayai menodai hampir 10 wanita apabila melemparkan cecair dipercayai air mani selepas menghampiri mereka menaiki motosikalnya, malah langsung tidak takut menyerang walaupun ada mangsa ditemani suami."/>
  </head>
  <body>
    <article>
      <h1>Jantan sial!</h1>
      <address><time datetime="2019-11-20T06:30:16+00:00">20 Nov 2019, 06:30</time> by <a rel="author">Agensi</a></address>
      <p>BANDUNG: Seorang lelaki dipercayai menodai hampir 10 wanita apabila melemparkan cecair dipercayai air mani selepas menghampiri mereka menaiki motosikalnya, malah langsung tidak takut menyerang walaupun ada mangsa ditemani suami.</p>
      <p>Seorang mangsa yang juga suri rumah berkata, suspek dikenali sebagai Sidik Nugraha, 25, menghampirinya ketika dia menunggu pengangkutan ojek dipesan secara dalam talian di tepi jalan.</p>
      <p>“Pada mulanya dia mengeluarkan kata-kata tidak sopan sambil menatap wajah saya, tetapi tiba-tiba memasukkan tangan ke dalam seluarnya sebelum melemparkan cecair terhadap saya,” katanya dipetik Liputan6.</p>
      <p>Mangsa sempat mengambil gambar suspek menggunakan telefon bimbit sebelum terus menghubungi suaminya.</p>
      <p>Seorang lagi mangsa berusia 26 tahun memberitahu Tribun News, dia ‘diserang’ ketika melintas jalan yang sibuk dengan orang ramai kelilingnya.</p>
      <p>Malah, katanya, suspek mengejarnya menaiki motosikal sebelum melemparkan cecair ke arahnya yang terkena pada matanya menyebabkan penglihatannya kabur.</p>
      <p>Bagaimanapun, ketika soal siasat polis, Sidik pada mulanya enggan mengaku perlakuannya sebaliknya mendakwa sering mabuk kerana gemar minum tuak.</p>
      <p>Dia akhirnya mengaku perkara itu selepas didesak termasuk diugut membawa mangsa untuk membuat pengecaman.</p>
      <p>Susulan itu, Sidek berkata, dia cepat terangsang lebih-lebih lagi apabila melihat wanita berpakaian seksi.</p>
      <p>“Saya memang begitu, cepat sahaja jika melihat wanita,” katanya sambil tersenyum.</p>
      <p>Sementara itu, jurucakap polis berkata, sekiranya didapati bersalah lelaki itu berdepan hukuman penjara.</p>
      <p>Tasikmalaya sebelum ini gempar dengan tindakan seorang lelaki bermotosikal yang melemparkan cecair dipercayai air mani kepada wanita dan beberapa mangsa lagi dilaporkan dicabul.</p>
      <p>Polis mula memburu lelaki itu selepas banyak menerima laporan termasuk ada mangsa yang sempat merakamkan wajah suspek.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2018/04/335109/parah-ditikam-pisau-pemotong-bawang"/>
        <a href="https://www.hmetro.com.my/utama/2017/11/279983/doktor-keluarkan-48-paku-dari-perut-lelaki"/>
        <a href="https://www.hmetro.com.my/mutakhir/2017/05/233228/koma-dibelasah-selepas-didakwa-mencabul"/>
        <a href="https://www.hmetro.com.my/node/198172"/>
        <a href="https://www.hmetro.com.my/mutakhir/2018/06/347007/meninggal-dunia-bukan-sebab-air-tuak"/>
        <a href="https://www.hmetro.com.my/mutakhir/2014/11/5759/berang-isteri-tuntut-fasakh"/>
        <a href="https://www.hmetro.com.my/mutakhir/2015/05/53079/tiga-suspek-termasuk-wanita-ditahan"/>
        <a href="https://www.hmetro.com.my/node/49681"/>
      </related>
    </article>
  </body>
</html>