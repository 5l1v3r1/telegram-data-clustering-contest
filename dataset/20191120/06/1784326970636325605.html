<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/lemondana-az-eskuvot-mert-rondanak-talalja-a-pasija-tanujat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T06:11:00+00:00"/>
    <meta property="og:title" content="Lemondaná az esküvőt, mert rondának találja a pasija tanúját"/>
    <meta property="og:description" content="Ilyet még nem hallottál…"/>
  </head>
  <body>
    <article>
      <h1>Lemondaná az esküvőt, mert rondának találja a pasija tanúját</h1>
      <h2>Ilyet még nem hallottál…</h2>
      <address><time datetime="2019-11-20T06:11:00+00:00">20 Nov 2019, 06:11</time> by <a rel="author">Gasko Bianka</a></address>
      <p>Szinte hétről-hétre felbukkan néhány <a href="https://cosmopolitan.hu/te_te_te/2019/10/29/hivatalosan-is-ez-a-no-a-vilag-legkegyetlenebb-menyasszonya/">hihetetlen esküvői sztori:</a> most épp egy olyan történetről beszél mindenki, ami tutira a <a href="https://cosmopolitan.hu/te_te_te/2019/10/20/igy-erte-el-a-menyasszony-hogy-ingyen-legyen-az-eskuvoi-ruhaja/">top 3 legdurvább között van</a>. <b>A menyasszony a külseje alapján akarta rangsorolni a meghívott vendégeket</b>: pontosabban, kényszeríteni akarta a vőlegényt, hogy az esküvői tanúját állítsa a sor végére, és a fotókon is bújtassa el. Na de lássuk, <b>mit is szeretett volna pontosan</b>:</p>
      <p><i>„Minden koszorúslányom gyönyörű, nem is tudnék elképzelni szebb barátokat. A problémám a férjem tanújával van. Csak 160 cm és nevetségesen fog kinézni, ahogy a testvéremmel együtt vonulnak az oltár felé. <b>Elég igénytelen, összenőtt a szemöldöke és görbe a fogsora.</b> Egy nagy mosoly és megmutatja az összes fogát, na meg a rengeteg tömést is” </i>– kezdi a problémát a lány.</p>
      <p><i>„Megkértem a jövendőbeli férjemet, hogy állítsa a sor végére a ceremónia alatt és a fotókon is. Így akár ki is lehetne vágni róluk, vagy<b> el lehetne őt tüntetni a közös képekről</b>. Így új tanút kellene választania magának” </i>– folytatta, majd kifejtette azt is, hogy a pasija mit reagált erre: <i>„nem akarja megtenni, mert a barátja 10 ezer dollárt fizetett a legénybúcsúján. Amúgy nem érdekelne, ha neki ez jelentené a barátai sorrendjét az esküvőnkön, de szerintem nincsenek is annyira jóban.”</i></p>
      <p>A menyasszony azt is hozzátette, hogy eszméletlenül dühös és lehet, hogy az esküvőt is lemondaná. Egyébként pedig azért osztja meg a sztoriját, mert szeretné meghallgatni mások véleményét is. Nem is kellett sokat várnia, rengeteg kommentet kapott. Voltak, akik <b>elítélték a viselkedése miatt, de olyanok is akadtak, akik egyetértettek vele</b>:</p>
      <p>
        <i>„Wow. Te ezt tényleg komolyan gondolod. A férjed azért választotta tanúnak a férfit, mert fontos ember az életében. Ha ilyen mértékben ítélkezel és ilyen goromba vagy, akkor örülhet a pasid, ha lemondod az esküvőt…”</i>
      </p>
      <p>
        <i>„Azon gondolkodom, hogy vajon tényleg érdekli-e a csávó vagy csak még több golfhétvégét és jachtozást akar?”</i>
      </p>
      <p>
        <i>„Csak jöjjön el és üljön hátra a többi kitaszított mellé.”</i>
      </p>
      <p>
        <i>„Mondd meg a férjednek, hogy válasszon másik tanút vagy nem lesz esküvő. Ez tényleg elfogadhatatlan.”</i>
      </p>
      <h3>Te mit szólnál a vőlegény helyében?</h3>
    </article>
  </body>
</html>