<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alexandru-arsinel-la-doi-ani-de-la-moartea-actritei-stela-popescu-imi-lipseste-enorm-simt-nevoia-sa-20096233"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T06:42:03+00:00"/>
    <meta property="og:title" content="Alexandru Arșinel, la doi ani de la moartea actriței Stela Popescu: „Îmi lipsește enorm! Simt nevoia să…”"/>
    <meta property="og:description" content="Stela Popescu s-a stins din viață în urmă cu doi ani, pe 23 noiembrie 2017, în urma unui accident vascular. Colegul și prietenul regretatei actrițe,"/>
  </head>
  <body>
    <article>
      <h1>Alexandru Arșinel, la doi ani de la moartea actriței Stela Popescu: „Îmi lipsește enorm! Simt nevoia să…”</h1>
      <address><time datetime="2019-11-20T06:42:03+00:00">20 Nov 2019, 06:42</time> by <a rel="author">Loredana T.</a></address>
      <p>Stela Popescu s-a stins din viață în urmă cu doi ani, pe 23 noiembrie 2017, în urma unui accident vascular. Colegul și prietenul regretatei actrițe, Alexandru Arșinel, îi simte lipsa, ca parteneră de scenă, dar și ca prietenă. Actorul va lua parte la parastasul de doi ani, de care se va ocupa fostul ei soț, regizorul Dan Puican.</p>
      <p>Apropiații vor merge la Biserica Grădina Icoanei sâmbătă dimineaţă, urmând ca apoi să se meargă la cimitir, unde se odihneşte actriţa.</p>
      <p>”<i><b>Au trecut doi ani de zile de când Stela nu mai este printre noi. Îmi lipseşte enorm! Şi ca parteneră de scenă, şi ca prietenă… Stela întodeauna va reprezenta o persoană căreia îi simţi lipsa atunci când nu mai este. Simt nevoia de a juca şi de a discuta cu ea, de a mă întâlni cu oameni vizavi de ceea ce a însemnat ea, un  adevărat stâlp al comediei româneşti.</b></i></p>
      <p>
        <i>
          <b>Un moment marcant pentru noi a fost prima întâlnire cu diaspora din Montreal, Canada, din februarie 1991, când într-o sală de 700 de locuri ne-au aşteptat 800 de oameni, care s-au sculat în picioare şi ne-au aplaudat minute în şir. Nu s-au mai oprit. Iar nouă, fiind primul turneu peste hotare, ne era teamă de cum vom fi primiţi. A fost un moment extraordinar şi ne aduceam de multe ori aminte despre el. Glumeam adesea, «îţi mai este frică?».</b>
        </i>
      </p>
      <p><i><b>Mergem la biserică şi la Cimitir la Cernica. Dan Puican m-a invitat…</b></i>„, a declarat Alexandru Arșinel pentru <a href="https://www.click.ro/news/national/alexandru-arsinel-stela-iti-simt-enorm-lipsa?fbclid=IwAR1TVkjO4psVU1HJIFOo6YuSrphexAuu56Em9w6AoJHrEiWmtaTy_4JpXNk">Click.ro</a>.</p>
      <h3>Alexandru Arșinel ia aproape 20 de pastile pe zi</h3>
      <p>
        <i>
          <b>“Foarte rar mă mai întreb cum sunt. Faptul că am această supărare de acasă mă face uneori să uit de mine cu săptămânile. Dacă nu mă gândesc la problemele de sănătate, e bine. Dacă mă gândesc, încep să fac tensiune. Mai merg la doctor cu unele probleme de tensiune, rinichiul văd că funcţionează, dar cu picioarele sunt nasol. Îmi place cuvântul ăsta extraordinar, de la o glumă, apropo de inundaţiile astea: papagalul Coco îl sună pe dinozaurul Dinu. «Alo, Dinu…»; «Da, Coco».</b>
        </i>
      </p>
      <p><i><b>«Auzi, pe tine te-a sunat unu’ Noe?»; «Nu». «Nasol» (n.r.: râde). Da, masa musculară mă supără, nu prea mai am muşchi la picioare, nu mă mai ţin picioarele. Iau foarte multe medicamente, în jur de 20 de pastile pe zi: dimineaţa când mă trezesc, la 10, la 14, la 20 şi seara înainte de culcare. Le-am învăţat pe de rost, le ţin în cutii din astea pentru fiecare oră. (n.r.: tocmai a golit o cutiuță cu câteva pastile în timp ce a povestit amănuntele)”</b></i>, a mărturisit Alexandru Arșinel în cadrul unui interviu/</p>
    </article>
  </body>
</html>