<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361039/beli-preletacevic-mozda-opet-izadjem-na-izbore-ali-sada-bih-usao-samo-da-obezbedim-sebi-i-svojima-sigurniji-zivot"/>
    <meta property="og:site_name" content="kurir.rs"/>
    <meta property="article:published_time" content="2019-11-20T06:39:00+00:00"/>
    <meta property="og:title" content="BELI PRELETAČEVIĆ: Možda opet izađem na izbore! Ali sada bih ušao samo da OBEZBEDIM sebi i svojima sigurniji život"/>
    <meta property="og:description" content="Promene: Malo me je prodala ekipa, malo me je okruženje ispljuvalo, pustilo buvu da sam se prodao, poručuje Preletačević"/>
  </head>
  <body>
    <article>
      <h6 class="kicker">Povratak</h6>
      <h1>BELI PRELETAČEVIĆ: Možda opet izađem na izbore! Ali sada bih ušao samo da OBEZBEDIM sebi i svojima sigurniji život</h1>
      <address>
        <time datetime="2019-11-20T06:39:00+00:00">20 Nov 2019, 06:39</time>
      </address>
      <p>
        <b>Promene: Malo me je prodala ekipa, malo me je okruženje ispljuvalo, pustilo buvu da sam se prodao, poručuje Preletačević</b>
      </p>
      <p>Bivši predsednički kandidat Ljubiša Preletačević Beli najavljuje mogućnost povratka na političku scenu, o čemu ovih dana intenzivno razmišlja! On je na svojoj Fejsbuk stranici napisao da mu stižu poruke da treba da se vrati na političku scenu, te da zato razmatra tu opciju.</p>
      <p>- Ovog puta bih ušao samo da obezbedim sebi i svojima sigurniji život barem narednih pet godina, svojom sigurnošću bih pozitivno uticao na okruženje. Ionako sam dva puta sam odbio pare iz budžet, a retko ko je to cenio. Pričali ste da sam se prodao - kaže Beli, poručujući da ne odustaje ni od čega.</p>
      <figure>
        <img src="https://www.kurir.rs/data/images/2018/01/13/15/1377183_ljubisa-preletacevic_ff.jpg?ver=1574192710"/>
        <figcaption>Da li će ponoviti dobar rezultat... Beli Preletačević<cite>foto: Zorana Jevtić</cite></figcaption>
      </figure>
      <p>- Malo me je prodala ekipa, malo me je okruženje ispljuvalo, pustilo buvu da sam se prodao i ja se us*ao. Pogodilo me. Ma idi. Prvi pad na dupe i odmah povlačenje. Nisam ja taj tip - poručuje Beli, upitavši da li treba da „bojkotuje kao nemoćna opozicija“ ili treba da učestvuje na izborima, pa da ga „opet nazovu Vučićevim čovekom“.</p>
      <p>Upitan da li je ovo najava kandidature, Beli poručuje da „nije najava, ali jeste razmišljanje na tu temu“. - Ne znam ni ja još, nije pala odluka. Možda bojkot, možda neizlazak uopšte. To se odnosi na predstojeće parlamentarne izbore, za predsedničke ćemo videti kad budu raspisani - ističe Beli.</p>
      <blockquote><b>Iznenadio na prošlim izborima<br/></b><b>ZAVRŠIO NA TREĆEM MESTU<br/></b>Podsetimo, na predsedničkim izborima održanim 2017. godine visoko treće mesto, odmah nakon Aleksandra Vučića i Saše Jankovića, osvojio je Luka Maksimović, poznatiji kao Ljubiša Preletačević Beli, sa 9,43 odsto ili 344.498 glasova.</blockquote>
      <p>
        <b>Kurir.rs/ Foto: Zorana Jevtić</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3273141/luka-maksimovic-alijas-beli-preletacevic-zivim-od-muzike-i-moleraja"/>
        <a href="https://www.kurir.rs/vesti/beograd/3187701/hoce-li-ispuniti-danasnju-normu-beli-preletacevic-objavio-snimak-sa-beogradskih-ulica-na-drustvenim-mrezama-evo-kako-radnik-posipa-so-video"/>
        <a href="https://www.kurir.rs/vesti/politika/3097787/da-li-ga-prepoznajete-beli-preletacevic-iz-korena-promenio-imidz-pa-sokirao-pratioce-foto"/>
        <a href="https://www.kurir.rs/vesti/politika/2919541/bio-je-vidjen-za-predsednika-srbije-a-sad-je-napustio-zemlju-otkrivamo-gde-je-nestao-beli-preletacevic-sokirace-vas-cime-se-danas-bavi"/>
      </related>
    </article>
  </body>
</html>