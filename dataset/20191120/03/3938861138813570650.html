<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/edu-and-science/_v-antarktidi-viprobovuyut-robota-yakogo-vidpravlyat-na-upiter/938951"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T03:28:00+00:00"/>
    <meta property="og:title" content="В Антарктиді випробовують робота, якого відправлять на Юпітер"/>
    <meta property="og:description" content="Австралійська антарктична служба (AAD) розпочала польові випробування робота NASA, призначеного для досліджень на Європі &amp;ndash; супутнику Юпітера. Він працюватиме під льодом в ході космічної місії Europa Clipper. Її планують запустити не пізніше 2025-го. Робот - це два колеса, з'єднані ..."/>
  </head>
  <body>
    <article>
      <h1>В Антарктиді випробовують робота, якого відправлять на Юпітер</h1>
      <address><time datetime="2019-11-20T03:28:00+00:00">20 Nov 2019, 03:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938951_w_300.jpg?v=0"/>
        <figcaption>В Антарктиді почали випробовувати робота NASA . Фото: antarctica.gov.au.</figcaption>
      </figure>
      <p>Австралійська антарктична служба (AAD) розпочала польові випробування робота NASA, призначеного для досліджень на Європі – супутнику Юпітера. Він працюватиме під льодом в ході космічної місії Europa Clipper. Її планують запустити не пізніше 2025-го.</p>
      <p>Робот - це два колеса, з'єднані віссю довжиною близько метра. Колеса можуть обертатися незалежно один від одного та успішно маневрувати, як на самій крижаній поверхні супутника, так і під нею, передає прес-служа ADD.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_do-ukrayinskih-polyarnikiv-prijshov-nezvichnij-gist/934981"/>
      </related>
      <p>За словами співробітника Лабораторії реактивного руху NASA <b>Енді Кльоша</b>, спосіб пересування робота унікальний.</p>
      <p>"Машина буде використовувати власну плавучість, щоб залишатися притиснутою до внутрішньої сторони льоду, а пересуватися за допомогою коліс. Також наш робот зможе протягом довгого часу залишатися на одному місці, без енерговитрат", – пояснив Кльош.</p>
      <p>Інженери поки не придумали, як доставити робота під лід, адже на Європі для цього доведеться пробурити свердловину довжиною близько 10-20 кілометрів.</p>
      <blockquote>Національне управління США з аеронавтики і дослідженню космічного простору <a href="https://gazeta.ua/articles/world-life/_nasa-pokazala-raketu-dlya-polotu-lyudini-na-misyac-u-2024-roci/937464">встановило останній двигун на ракеті для польотів на Місяць.</a> Останній, четвертий двигун RS-25 встановлено на першому ступені надважкої ракети-носія SLS, з допомогою якої в 2024 році планується здійснити запуск пілотованого корабля Orion на Місяць.</blockquote>
    </article>
  </body>
</html>