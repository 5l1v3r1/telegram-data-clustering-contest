<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/premis-festes-inclusives-no-sexistes-reconeixen-quatre-entitats-locals"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T03:35:00+00:00"/>
    <meta property="og:title" content="Els Premis de Festes Inclusives No Sexistes reconeixen Vilafranca, l'Alcúdia de Crespins, Alaquàs i la Mancomunitat La Vega"/>
    <meta property="og:description" content="&quot;A tots aquests ajuntaments i entitats locals se'ls reconeix la seua tasca en la promoció de la igualtat de gènere en les seues festes&quot;, ha explicat Oltra."/>
  </head>
  <body>
    <article>
      <h1>Els Premis de Festes Inclusives No Sexistes reconeixen Vilafranca, l'Alcúdia de Crespins, Alaquàs i la Mancomunitat La Vega</h1>
      <h2>Cadascuna de les entitats guardonades rebrà 10.000 euros; també s'ha concedit una menció especial, sense dotació econòmica, als ajuntaments de la Font d'en Carròs, Pedreguer, Benetússer i Mislata</h2>
      <address><time datetime="2019-11-20T03:35:00+00:00">20 Nov 2019, 03:35</time> by <a rel="author">DLV</a></address>
      <p>VALÈNCIA. La vicepresidenta i consellera d'Igualtat i Polítiques Inclusives, Mónica Oltra, ha donat a conéixer aquest dimecres els municipis que han sigut guardonats amb els primers Premis de Festes Inclusives No Sexistes. Es tracta dels ajuntaments de Vilafranca, l'Alcúdia de Crespins i Alaquàs, així com la Mancomunitat La Vega. Tots ells obtindran un premi de 10.000 euros.<br/><br/>A més, el jurat també ha concedit una menció especial, sense dotació econòmica, als consistoris de la Font d'en Carròs, Pedreguer, Benetússer i Mislata.<br/><br/>Tal com ha explicat Oltra, coincidint amb la roda de premsa per a presentar la campanya de la Generalitat per al Dia Internacional per a l'Eliminació de la Violència contra les Dones, es tracta d'ajuntaments i entitats locals que en les seues festes ofereixen programacions i representacions des d'una perspectiva igualitària. <br/><br/>L'objectiu d'aquests guardons, que enguany celebren la primera edició, és "incentivar tots els pobles i ciutats a presentar-se a futures convocatòries". Tot, amb el propòsit d'anar incloent la igualtat i la no violència en festes municipals i locals. <br/><br/>"A tots aquests ajuntaments i entitats locals se'ls reconeix la seua tasca en la promoció de la igualtat de gènere en les seues festes, contribuint així a la ruptura d'estereotips de gènere, a propiciar la participació de les dones en condicions d'igualtat, i a l'eliminació de qualsevol forma de discriminació i violència contra les dones", ha manifestat la consellera.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/oposicio-carrega-ribo-grezzi-dimissio-secretari-emt-valencia"/>
        <a href="https://www.diarilaveu.com/direccio-presidencia-consellers-profundes-renovacions-afrontar-a-punt-imminentment"/>
        <a href="https://www.diarilaveu.com/psoe-arrabassa-alcaldia-palma-de-gandia-compromis-suport-del-pp"/>
        <a href="https://www.diarilaveu.com/autonomies-llengua-propia-advoquen-cooficialitat-basada-acord-la-convivencia-linguistica"/>
      </related>
    </article>
  </body>
</html>