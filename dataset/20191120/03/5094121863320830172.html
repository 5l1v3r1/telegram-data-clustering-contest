<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/hura-do-sauny-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T03:27:00+00:00"/>
    <meta property="og:title" content="Jak na saunu: Co vše je potřeba před jejím pořízením?"/>
    <meta property="og:description" content="O léčebných a relaxačních účincích důkladného prohřátí těla a jeho následného prudkého ochlazení není třeba nikoho přesvědčovat. Natož o pohodlí, které poskytne soukromí domácí sauny. Co všechno byste měli vzít v úvahu před jejím pořízením? Jaká je nabídka na trhu?"/>
  </head>
  <body>
    <article>
      <h1>Jak na saunu: Co vše je potřeba před jejím pořízením?</h1>
      <address><time datetime="2019-11-20T03:27:00+00:00">20 Nov 2019, 03:27</time> by <a rel="author">Marie Lucová</a></address>
      <p>Je to obvyklý sobotní rituál už spoustu let. V podvečer Josef roztopí kamna ve své domácí sauně a společně s manželkou a přáteli si užívají příjemnou hodinku v páře. „Žádné extra moderní vymoženosti u nás nehledejte. Obložení ze smrkového dřeva, dvě lavice pro pohodlné sezení a ležení, kamna na dřevo. Do naší sauny se pohodlně vejdou čtyři lidé a přímo na ni navazuje koupelna se sprchovým koutem,“ popisuje Josef.</p>
      <figure>
        <img src="https://g.denik.cz/1/41/shutterstock-stavebniprace-stavba-stavebni-prace-delnik-rekonstrukce_denik-150-3x2.jpg"/>
      </figure>
      <aside>
        <a href="https://www.denik.cz/stavba/rekonstrukce-prubeh-rekonstrukce-20201007.html">Příčky či kouzlení se dveřmi. Změna dispozic bytu vyžaduje pečlivou úvahu Přečíst článek ›</a>
      </aside>
      <figure>
        <img src="https://g.denik.cz/1/5d/hob-titulka_denik-630.jpg"/>
      </figure>
      <p>V relaxační prostor proměnil přízemí bývalé stáje, dostavěné patro využívají při svých častých návštěvách děti a vnoučata. „Máme rádi páru, v polévání rozpálených lávových kamenů se střídáme. Je to báječný pocit, když do těla vstupuje teplo, a nakonec příjemná únava, když si dopřeju ledovou spršku a završení celé kúry při posezení u krbu v naší odpočívárně,“ doplňuje jeho žena Zdena.</p>
      <p>Vnuk je už dlouho přemlouvá, aby si postavili ještě malý venkovní bazén s vířivkou, v němž by relaxaci dokonale završili. „Zatím se bráníme, ale stále více nás láká představa malého dřevěného domečku – venkovní sauny s přímým vstupem do bazénu v krytém zázemí naší zahrady,“ plánují manželé.</p>
      <h3>Na terase i v garáži</h3>
      <p>Ostatně právě takovou podobu mívají tradiční finské sauny, jen místo bazénu stojí na břehu některého z mnoha tamních jezer a jezírek. Kromě domku, o kterém uvažují Josef se Zdenou, lze venkovní saunu vybudovat s pomocí vestavěné kabiny, zabudované do nějakého zahradního objektu. „Počítejte však s tím, že v zimě bude kvůli nižším okolním teplotám náročnější dosáhnout požadovaných vyšších teplot. Pořídit si proto musíte výkonnější kamna a lepší izolaci,“ upozorňuje Jakub Nováček, specialista z Mountfieldu.</p>
      <p>Venkovní sauna však může stejně dobře stát na terase bytu, domácí zase v bývalé garáži, v suterénu nebo v koupelně. </p>
      <p>
        <b>Celý článek čtěte ve čtvrtečním magazínu Hobby, který je součástí regionálních Deníků.</b>
      </p>
      <figure>
        <img src="https://g.denik.cz/1/c8/podzimni-nostalgie-zahrada3_denik-150-3x2.jpg"/>
      </figure>
      <aside>
        <a href="https://www.denik.cz/zahrada/podzim-zahrada-nostalgie-kameny-svazity-teren-vresy-skalka-20201113.html">Podzimní nostalgie: Jak docílit barevné krásy u vaší zahrady Přečíst článek ›</a>
      </aside>
      <h3>Dále se v magazínu dočtete:</h3>
      <p>- V Podkrkonoší vznikají unikátní vánoční ozdoby</p>
      <p>- Ovocné stromy potřebují v závěru roku naši péči</p>
      <p>- Stojan na vánoční stromek snadno a rychle</p>
      <p>- Co vařil Václav Havel</p>
      <p>Předplaťte si Deník s pravidelnými čtvrtečními přílohami již od 76 Kč měsíčně. (<a href="https://www.mojepredplatne.cz/produkt/sr/5c74f6c5e533d200068798b0/predplatne-ctvrtecniho-deniku-s-prilohami?group=5c74f6c5e533d200068798b0&amp;utm_source=denik.cz&amp;utm_medium=referral&amp;utm_term=mojepredplatne-denik&amp;utm_content=prclanek-mojepredplatne">objednávejte ZDE</a>) nebo si jej můžete objednat i telefonicky na 272 015 015.</p>
    </article>
  </body>
</html>