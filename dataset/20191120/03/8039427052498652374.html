<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959665"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T03:53:41+00:00"/>
    <meta property="og:title" content="సమ్మె యథాతథం"/>
    <meta property="og:description" content="ADVT"/>
  </head>
  <body>
    <article>
      <h1>సమ్మె యథాతథం</h1>
      <address>
        <time datetime="2019-11-20T03:53:41+00:00">20 Nov 2019, 03:53</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కార్మిక సంఘాల ఏకాభిప్రాయంతో కొనసాగింపునకు నిర్ణయం</b><b>నేడు కోర్టు కాపీ అందాక మళ్లీ భేటీ</b><b>పరిశీలించి తుది నిర్ణయం ప్రకటన</b><b>విడివిడిగా యూనియన్ల సమావేశాలు</b><b>తాడోపేడో తేల్చుకుందామన్న నేతలు</b><b>విరమిస్తే మంచిదన్న కొందరు </b><b>విరమించినా విధుల్లో చేర్చుకుంటారా అని ఇంకొందరి సందేహం</b><b>హైదరాబాద్‌, నవంబరు 19 (ఆంధ్రజ్యోతి):</b> సమ్మెను యథాతథంగా కొనసాగించాలని ఆర్టీసీ కార్మిక యూనియన్ల జేఏసీ నిర్ణయించింది. 47 రోజులుగా కొనసాగుతున్న సమ్మెను అర్ధాంతరంగా ముగించడం సరైంది కాదన్న అభిప్రాయానికి వచ్చింది. హైకోర్టు ఆదేశాల కాపీ అందిన తర్వాత బుధవారం మరోసారి భేటీ కానుంది. కాపీలోని సారాంశాన్ని కూలంకషంగా పరిశీలించి, న్యాయ నిపుణులు, కార్మిక నేతల అభిప్రాయాలు తీసుకుని తదుపరి నిర్ణయం ప్రకటించనుంది. దీనికి ముందు కార్మిక యూనియన్లు వేర్వేరుగా సమావేశమై తమ నిర్ణయాలను జేఏసీకి తెలియజేశాయి. సమ్మెపై నిర్ణయం తీసుకునే అధికారాన్ని జేఏసీకే కట్టబెట్టాయి.  సమ్మె విషయంలో కొన్ని భిన్నాభిప్రాయాలు కూడా వ్యక్తమయ్యాయి. సమ్మెను విరమిస్తే ప్రభుత్వం విధుల్లోకి చేర్చుకుంటుందా అని కొంతమంది సందేహపడ్డారు. విధుల్లో చేరుతామనే కార్మికుల విషయంలో ప్రభుత్వ స్పందన ఎలా ఉంటుందని ప్రశ్నించారు. సమ్మె విషయంలో రెండు వారాల్లోగా నిర్ణయం తీసుకోవాలంటూ హైకోర్టు ధర్మాసనం మంగళవారం కార్మిక శాఖ కమిషనర్‌ను ఆదేశించింది. ఆయన ఎలాంటి నిర్ణయం తీసుకుంటారన్నది ఇప్పుడు అందరి ముందున్న సందేహం. హైకోర్టు ఆదేశాల నేపథ్యంలో మంగళవారం జేఏసీలోని టీఎంయూ, ఈయూ, ఎస్‌డబ్ల్యూఎఫ్‌, సూపర్‌వైజర్ల అసోసియేషన్‌ విడివిడిగా సమావేశమయ్యాయి. ఉదయం నుంచి సాయంత్రం వరకు సమావేశాలు కొనసాగాయి.  ఆయా యూనియన్లకు సంబంధించి 97 డిపో కమిటీల, డివిజనల్‌, రీజినల్‌, జోనల్‌ కమిటీల అధ్యక్ష ప్రధాన కార్యదర్శులు, ఇతర ముఖ్యనేతలు పాల్గొన్నారు. టీఎంయూ సమావేశానికి దాదాపు 2000 మంది వరకు హాజరుకావడం గమనార్హం. సమావేశాల అనంతరం జేఏసీలోని నాలుగు యూనియన్లకు చెందిన 16 మంది నేతలు భేటీ అయ్యారు. కన్వీనర్‌ అశ్వత్థామరెడ్డి అధ్యక్షతన జరిగిన సమావేశంలో కో-కన్వీనర్లు కె.రాజిరెడ్డి, లింగమూర్తి, ఒ.సుధ, ఇతర నేతలు థామ్‌సరెడ్డి, బీవీ రెడ్డి, బాబు తదితరులు పాల్గొన్నారు. తమ యూనియన్లలో చర్చించిన అంశాలను పరస్పరం పంచుకున్నారు. అనంతరం సమ్మెను యథాతథంగా కొనసాగించాలని నిర్ణయించారు.\ <b>నేడు తుది నిర్ణయం ప్రకటిస్తాం: అశ్వత్థామరెడ్డి</b></p>
      <p>సమ్మెపై బుధవారం తుది నిర్ణయాన్ని ప్రకటిస్తామని జేఏసీ కన్వీనర్‌ ఇ.అశ్వత్థామరెడ్డి తెలిపారు. ఇప్పటికైతే సమ్మెను యథాతథంగా కొనసాగించాలని నిర్ణయించామని చెప్పారు. జేఏసీ సమావేశం అనంతరం ఆయన విలేకరులతో మాట్లాడారు. మంగళవారం జరిగిన నాలుగు యూనియన్ల సమావేశాల్లో సమ్మె కొనసాగించాలన్న ఏకాభిప్రాయాలు వ్యక్తమయ్యాయని చెప్పారు. మృతి చెందిన కార్మిక కుటుంబాలకు అండగా ఉంటామని అన్నారు.</p>
    </article>
  </body>
</html>