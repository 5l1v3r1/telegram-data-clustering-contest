<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-yevrosoyuzi-uzgodyly-byudzhet-na-2020-rik.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T03:40:53+00:00"/>
    <meta property="og:title" content="У Євросоюзі узгодили бюджет на 2020 рік"/>
    <meta property="og:description" content="У Євросоюзі узгодили бюджет на 2020 рік"/>
  </head>
  <body>
    <article>
      <h1>У Євросоюзі узгодили бюджет на 2020 рік</h1>
      <h2>Надходження до бюджету складуть 168,7 млрд євро, а сума витрат становитиме 153,6 млрд євро</h2>
      <address>
        <time datetime="2019-11-20T03:40:53+00:00">20 Nov 2019, 03:40</time>
      </address>
      <figure>
        <img src="https://1news.com.ua/wp-content/uploads/2019/11/29-9.jpg"/>
      </figure>
      <p>Європейський парламент і представники 28 країн членів ЄС досягли угоди про бюджет на 2020 рік.</p>
      <p>Надходження до бюджету складуть 168,7 млрд євро, що на 1,5% більше в порівнянні з 2019 роком, – інформує 1NEWS.</p>
      <p>Узгоджена сума фінансових надходжень є компромісом між вимогою Європарламенту (171 млрд євро) і побажаннями країн-платників (166,8 млрд).</p>
      <p>Загальна сума витрат становитиме 153,6 мільярда євро, що на 3,4% більше, ніж роком раніше.</p>
      <p>Як повідомляється, збільшено видатки на захист клімату, на боротьбу з безробіттям серед молоді та впровадження цифрових технологій. Одночасно на 85 мільйонів євро зменшений розмір допомоги кандидату на вступ до ЄС Туреччині.</p>
      <p>Комісар ЄС з питань бюджету Гюнтер Еттінгер заявив, що новий бюджет перенаправить ресурси в ті галузі, де вони особливо необхідні.</p>
      <p>«Він допоможе створити робочі місця, зустрітися віч-на-віч з кліматичними змінами і поширити інвестиції всією Європою», — заявив він.</p>
      <p>Представники Німеччини, яка надає більше п’ятої частини бюджету ЄС, назвали новий бюджет «хорошим компромісом».</p>
      <p>За даними експертів, у разі виходу Великої Британії зі складу ЄС, у бюджеті Євросоюзубракуватиме 16,5 мільярда євро. В такому випадку до кінця 2020 року одній лише Німеччині треба буде додатково внести в бюджет ЄС до 4,2 млрд євро.</p>
      <p>Джерело: <a href="https://www.dw.com/ru/%D1%81%D1%82%D1%80%D0%B0%D0%BD%D1%8B-%D0%B5%D1%81-%D0%B8-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%BE%D0%B3%D0%BB%D0%B0%D1%81%D0%BE%D0%B2%D0%B0%D0%BB%D0%B8-%D0%BD%D0%BE%D0%B2%D1%8B%D0%B9-%D0%B1%D1%8E%D0%B4%D0%B6%D0%B5%D1%82/a-51306355">Німецька хвиля</a></p>
    </article>
  </body>
</html>