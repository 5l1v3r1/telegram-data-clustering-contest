<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/u-kyyevi-vidkryyut-200-ob-yektiv-rozdribnoyi-torgivli-z-velycheznymy-znyzhkamy-na-produkty-harchuvannya.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T03:10:52+00:00"/>
    <meta property="og:title" content="У Києві відкриють 200 об’єктів роздрібної торгівлі з величезними знижками на продукти харчування"/>
    <meta property="og:description" content="У Києві відкриють 200 об'єктів роздрібної торгівлі з величезними знижками на продукти харчування"/>
  </head>
  <body>
    <article>
      <h1>У Києві відкриють 200 об’єктів роздрібної торгівлі з величезними знижками на продукти харчування</h1>
      <h2>Товари можна буде придбати зі знижкою від 20% до 70%</h2>
      <address>
        <time datetime="2019-11-20T03:10:52+00:00">20 Nov 2019, 03:10</time>
      </address>
      <figure>
        <img src="https://1news.com.ua/wp-content/uploads/2019/11/27-12.jpg"/>
      </figure>
      <p>У Києві працюватимуть 200 об’єктів роздрібної торгівлі хлібом, хлібобулочними виробами та іншими товарами, що користуються найвищим споживчим попитом у Києві. Товари можна буде придбати зі знижкою від 20% до 70%.</p>
      <p>Про це повідомив перший заступник голови КМДА Микола Поворозник, передає 1NEWS<b>.</b></p>
      <p>Таким чином, окрім хліба у таких точках можна буде придбати кондитерські вироби, цукор, чай, каву, какао, борошно, крупи, макаронні вироби, сухі продукти дитячого харчування і харчові концентрати, кавові напої, мед, варення, повидло, джем, безалкогольні напої та гарячі напої (чай та кава).</p>
      <p>“Йдеться про надання пільговим та непільговим категоріям киян – власникам муніципальної картки “Картка киянина” спеціальних знижок. Розмір знижок для пільгових категорій встановлено від 70% до 25%. Для непільгових категорій власників муніципальної картки киянина на соціальні види хліба діятиме знижка 20%”, – зазначив Поворозник.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>