<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959621"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T03:17:33+00:00"/>
    <meta property="og:title" content="ఫాస్టాగ్‌ జారీకి రుసుము రూ.100"/>
    <meta property="og:description" content="ADVT"/>
  </head>
  <body>
    <article>
      <h1>ఫాస్టాగ్‌ జారీకి రుసుము రూ.100</h1>
      <address>
        <time datetime="2019-11-20T03:17:33+00:00">20 Nov 2019, 03:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఎస్బీఐ సహా ప్రధాన బ్యాంకుల్లో ‘ఫాస్టాగ్‌’</b>
        </li>
        <li>
          <b>1 నుంచి అన్ని వాహనాలకూ తప్పనిసరి</b>
        </li>
      </ul>
      <p>జాతీయ రహదారులపై తిరగాలంటే ఇకపై వాహనాలకూ ఫాస్టాగ్‌ తప్పనిసరి. డిసెంబరు 1 నుంచి అన్ని వాహనాలకూ ఫాస్టాగ్‌ ఉండాల్సిందేనని కేంద్ర ప్రభుత్వం స్పష్టం చేసింది. టోల్‌ప్లాజాల వద్ద వాహనాలు ఆగకుండా, ట్రాఫిక్‌ సమస్యలు రాకుండా ఉండేందుకు ఫాస్టాగ్‌ను అమల్లోకి తెస్తున్నారు. ఫాస్టాగ్‌ ఉంటే వాహనదారులు టోల్‌ప్లాజాల దగ్గర ఆగి డబ్బులు చెల్లించాల్సిన అవసరం ఉండదు. రేడియో ఫ్రీక్వెన్సీ ఐడెంటిఫికేషన్‌ (ఆర్‌ఎ్‌ఫఐడీ) ఆధారిత ఫాస్టాగ్‌ను వాహనం ముందు అద్దానికి అతికిస్తే.. టోల్‌ప్లాజాలోని స్కానర్లు దాన్ని స్కాన్‌ చేస్తాయి. వెంటనే దానికి అనుసంధానమైన ప్రీపెయిడ్‌ లేదా సేవింగ్స్‌ ఖాతాల నుంచి టోల్‌ రుసుము ఆటోమేటిక్‌గా కట్‌ అయిపోతుంది. వినియోగదారులు తమ ఖాతాల్లో తగిన నిల్వ ఉంచుకుంటే చాలు. మరోవైపు టోల్‌ప్లాజాల్లో ఒక్క లేన్‌ మినహా మిగిలినవన్నీ ఫాస్టాగ్‌ లేన్లుగా మార్చాలని ఎన్‌హెచ్‌ఏఐ ఇప్పటికే నిర్ణయించింది. డిసెంబరు 1 నుంచి ఫాస్టాగ్‌ లేని వాహనాలు ఆ ఒక్క లేన్‌లోనే నగదు చెల్లించి వెళ్లాలి. పొరపాటున ఫాస్టాగ్‌ లేన్లలోకి వెళ్తే</p>
      <p>రెట్టింపు రుసుము వసూలు చేస్తారు. ఈ మేరకు కేంద్రం మార్గదర్శకాలు జారీ చేసింది. దేశంలోని అన్ని పెద్ద బ్యాంకులూ తమ వినియోగదారులకు ఫాస్టాగ్‌ చెల్లింపుల సౌకర్యాన్ని అందుబాటులో ఉంచాయి. ఈ ఫాస్టాగ్‌.. వినియోగదారుల సేవింగ్స్‌ ఖాతాకు అనుసంధానమై ఉంటుంది. వాహనాలు టోల్‌ప్లాజాలను దాటేటప్పుడు ఆటోమేటిక్‌గా నిర్దేశిత రుసుములు ఆయా బ్యాంకు ఖాతాల్లో నుంచి కట్‌ అవుతాయి. ఎస్బీఐ, ఐసీఐసీఐ, హెచ్‌డీఎ్‌ఫసీ, యాక్సిస్‌, కోటక్‌ మహీంద్రా బ్యాంకులు నేషనల్‌ ఎలక్ర్టానిక్‌ టోల్‌ కలెక్షన్‌ (ఎన్‌ఈటీసీ) కార్యక్రమంలో భాగస్వాములై ఉన్నాయి. ఫాస్టాగ్‌ జారీ చేసేందుకు ఎస్బీఐ రూ.100 రుసుము (పన్నులతో కలిపి)గా వసూలు చేస్తోంది.</p>
      <p> </p>
      <p>
        <b>వివిధ విభాగాల వాహనాలకు ఫాస్టాగ్‌</b>
      </p>
      <p>
        <b>ఇచ్చేందుకు ఎస్బీఐ నిర్దేశించిన చార్జీలు</b>
      </p>
      <p>
        <b>వాహన వివరం సెక్యూరిటీ కనీస నగదు బ్యాలెన్స్‌</b>
      </p>
      <p>
        <b>కారు/జీపు/వ్యాన్‌/టాటా ఏస్‌ వంటి</b>
      </p>
      <p>మినీ వాణిజ్య వాహనాలు 200 100</p>
      <p>తేలికపాటి వాణిజ్య వాహనాలు 300 140</p>
      <p>మూడు యాక్సిల్‌ల వాణిజ్య వాహనాలు 400 300</p>
      <p>బస్సు/ట్రక్కు 400 300</p>
      <p>4 నుంచి 6 యాక్సిల్‌లున్నవి 400 300</p>
      <p>7 అంతకంటే ఎక్కువ యాక్సిల్‌లున్నవి 400 300</p>
      <p>నిర్మాణరంగ భారీ యంత్రాలు/</p>
      <p>భూమి చదును చేసే పరికరాలు 400 300</p>
      <p>వాహనాల శ్రేణిని బట్టి సెక్యూరిటీ మొత్తంగా ఎస్బీఐ రూ.200-400 వరకు వసూలు చేస్తోంది. వినియోగదారులు ఫాస్టాగ్‌ను ఆపివేసినప్పుడు ఈ సొమ్మును తిరిగి ఇచ్చేస్తుంది.</p>
      <p>
        <b>సెంట్రల్‌ డెస్క్‌</b>
      </p>
    </article>
  </body>
</html>