<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742600"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T03:50:00+00:00"/>
    <meta property="og:title" content="ดีแทคขยายสัญญาณมือถือสถานที่สมเด็จพระสันตะปาปาเสด็จเยือน"/>
    <meta property="og:description" content="ดีแทคเตรียมโครงข่ายและขยายสัญญาณมือถือ รองรับการใช้งานเพิ่มขึ้น ระหว่างการเสด็จเยือนประเทศไทยของสมเด็จพระสันตะปาปาฟรังซิส"/>
  </head>
  <body>
    <article>
      <h1>ดีแทคขยายสัญญาณมือถือสถานที่สมเด็จพระสันตะปาปาเสด็จเยือน</h1>
      <address>
        <time datetime="2019-11-20T03:50:00+00:00">20 Nov 2019, 03:50</time>
      </address>
      <p>
        <b>ดีแทคเตรียมโครงข่ายและขยายสัญญาณมือถือ รองรับการใช้งานเพิ่มขึ้น ระหว่างการเสด็จเยือนประเทศไทยของสมเด็จพระสันตะปาปาฟรังซิส</b>
      </p>
      <p>                นายประเทศ ตันกุรานันท์ รองประธานเจ้าหน้าที่บริหารกลุ่มเทคโนโลยี บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือดีแทค กล่าวว่า  ทีมงานดีแทคได้เข้าสำรวจพื้นที่การใช้งานมือถือและเพิ่มสัญญาณตามกำหนดการสำคัญในโอกาสสมเด็จพระสันตะปาปาฟรังซิสเสด็จเยือนประเทศไทย โดยได้ติดตั้งเพิ่มเสาสัญญาณชั่วคราว และทดสอบความพร้อมของสมอลเซล รวมถึงการปรับพารามิเตอร์ของสัญญาณ เพื่อรองรับการใช้งานเพิ่มขึ้น 2 เท่า<br/> โดยเฉพาะพื้นที่สนามกีฬาแห่งชาติ และสนามเทพหัสดิน ที่จะมีพิธีสหบูชามิสซาเพื่อประชาสันบุรุษ ซึ่งคาดว่าจะมีคริสต์ศาสนิกชนราวครึ่งแสนเข้าร่วมพิธี รวมทั้งการเตรียมพร้อมสัญญาณตามสถานที่ต่างๆ ที่สมเด็จพระสันตะปาปาฟรังซิสจะเสด็จไปเยือนตามกำหนดการ อาทิ โรงพยาบาลเซนต์หลุยส์ สาทร เพื่อพบคณะแพทย์ พยาบาล บุคลากรของโรงพยาบาล และเยี่ยมอวยพรบรรดาผู้ป่วยเป็นการส่วนพระองค์ รวมทั้ง การเสด็จเพื่อที่พบปะกับคณะบิชอปบาทหลวงวัดคาทอลิกนักบุญเปโตร อ.สามพราน จ.นครปฐม<br/> ทั้งนี้ ดีแทคยังได้เพิ่มความพร้อมของทีมงานตลอด 24 ชั่วโมง เพื่อให้ความมั่นใจกับผู้ใช้งานตลอดเส้นทางเสด็จเยือนประเทศไทยของสมเด็จพระสันตะปาปาฟรังซิส<br/> </p>
    </article>
  </body>
</html>