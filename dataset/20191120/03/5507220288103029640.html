<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187198/"/>
    <meta property="og:site_name" content="Janam TV"/>
    <meta property="article:published_time" content="2019-11-20T03:54:55+00:00"/>
    <meta property="og:title" content="ദന്തേവാഡ ആക്രമണത്തില്‍ പങ്കാളി; കമ്മ്യൂണിസ്റ്റ് ഭീകരന്‍ ദീപകിനെ വിട്ടു കിട്ടാന്‍ ഛത്തീസ്ഗഡ് പോലീസ് കോടതിയില്‍"/>
    <meta property="og:description" content="കോയമ്പത്തൂര്‍: ജുഡീഷ്യല്‍ കസ്റ്റഡിയില്‍ ആശുപത്രിയില്‍ കഴിയുന്ന കമ്മ്യൂണിസ്റ്റ് ഭീകരന്‍ ദീപകിനെ വിട്ടു കിട്ടാന്‍ ഛത്തീസ്ഗഡ് പോലീസ് ജില്ലാ കോടതിയില്‍ ഹര്‍ജി"/>
  </head>
  <body>
    <article>
      <h1>ദന്തേവാഡ ആക്രമണത്തില്‍ പങ്കാളി; കമ്മ്യൂണിസ്റ്റ് ഭീകരന്‍ ദീപകിനെ വിട്ടു കിട്ടാന്‍ ഛത്തീസ്ഗഡ് പോലീസ് കോടതിയില്‍</h1>
      <address><time datetime="2019-11-20T03:54:55+00:00">20 Nov 2019, 03:54</time> by <a rel="author">Janam TV Web Desk</a></address>
      <p>കോയമ്പത്തൂര്‍: ജുഡീഷ്യല്‍ കസ്റ്റഡിയില്‍ ആശുപത്രിയില്‍ കഴിയുന്ന കമ്മ്യൂണിസ്റ്റ് ഭീകരന്‍ ദീപകിനെ വിട്ടു കിട്ടാന്‍ ഛത്തീസ്ഗഡ് പോലീസ് ജില്ലാ കോടതിയില്‍ ഹര്‍ജി നല്‍കി. പീപ്പിള്‍സ് ലിബറേഷന്‍ ഗറില്ലാ ആര്‍മി കേന്ദ്ര കമ്മറ്റി അംഗമായ ദീപകിന് ദന്തേവാഡ ആക്രമണത്തില്‍ പങ്കാളിയാണെന്ന് പോലീസ് പറഞ്ഞു. 2016ല്‍ 70 സിആര്‍പിഎഫ് ജവാന്‍മാരെ വധിച്ച</p>
      <p>ഛത്തീസ്ഗഡിലെ നിരവധി ആക്രമണങ്ങളില്‍ ദീപക് പങ്കെടുത്തിട്ടുണ്ടെന്ന് ചോദ്യം ചെയ്യലില്‍ സമ്മതിച്ചതായി പോലീസ് പറഞ്ഞു. കൂടാതെ സുക്മ ജില്ലയിലെ 3 കേസുകളില്‍ കൂടി പ്രതിയാണ് ഇയാള്‍. അതിനിടെ, ദീപകിനെ അഞ്ചു ദിവസത്തെ കസ്റ്റഡിയില്‍ വിട്ടു കിട്ടാന്‍ റൂറല്‍ പോലീസ് ജില്ലാ കോടതിയില്‍ സമര്‍പ്പിച്ച ഹര്‍ജി പിന്‍വലിച്ചു.</p>
      <p>ഹര്‍ജി പരിഗണിക്കവെ ദീപകിനെ നേരില്‍ കണ്ട് സംസാരിക്കണമെന്ന് ഇയാളുടെ അഭിഭാഷകന്‍ കോടതിയില്‍ ആവശ്യപ്പെട്ടിരുന്നു. ജഡ്ജി ശക്തിവേല്‍ അനുവാദം നല്‍കിയെങ്കിലും ആശുപത്രി അധികൃതരും ജയില്‍ ഉദ്യോഗസ്ഥരും അഭിഭാഷകന് അനുമതി നല്‍കിയില്ല.</p>
      <p>തുടര്‍ന്ന് കോടതിയില്‍ ദീപകിന്റെ അഭിഭാഷകന്‍ ഇക്കാര്യം ബോധിപ്പിച്ചിതിനു പിന്നാലെയാണ് പോലീസ് ഹര്‍ജി പിന്‍വലിച്ചത്. വൈകീട്ട് ദീപകിനെ ആശുപത്രിയില്‍ നിന്നും സെന്‍ട്രല്‍ ജയിലിലേക്ക് മാറ്റി.</p>
    </article>
  </body>
</html>