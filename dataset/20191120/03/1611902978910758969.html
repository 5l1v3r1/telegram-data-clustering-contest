<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/morawiecki-oszalal-ludzie-protestuja-bo-chce-pobierac-oplate-za-wode-ktorej-nie-beda-uzywac/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T03:40:57+00:00"/>
    <meta property="og:title" content="Morawiecki oszalał! Ludzie protestują bo chce pobierać opłatę za wodę, której nie będą używać"/>
    <meta property="og:description" content="Ten absurd szykowany przez rząd jest tak skrajny, że nawet spółka skarbu państwa protestuje przed jego wprowadzeniem. Z jednej strony władza będzie rozdawała nasze pieniądze na wspieranie retencji, a z drugiej będzie je wyciągać."/>
  </head>
  <body>
    <article>
      <h1>Morawiecki oszalał! Ludzie protestują bo chce pobierać opłatę za wodę, której nie będą używać</h1>
      <address><time datetime="2019-11-20T03:40:57+00:00">20 Nov 2019, 03:40</time> by <a rel="author" href="https://nczas.com/author/aap/" target="_blank">AAP</a></address>
      <p>
        <b>Ten absurd szykowany przez rząd jest tak skrajny, że nawet spółka skarbu państwa protestuje przed jego wprowadzeniem. Z jednej strony władza będzie rozdawała nasze pieniądze na wspieranie retencji, a z drugiej będzie je wyciągać.</b>
      </p>
      <p>Nowelizacja prawa wodnego, jeśli zostanie znowelizowana według zaproponowanego kształtu, zwiększy ceny wody i ścieków. Protestują władze samorządowe, izby gospodarcze a nawet spółka skarbu państwa.</p>
      <p>Nowelizacja wraz z dokumentami liczy 630 stron. Wśród tych papierów ukryta jest legalizacja odrzucanego przez sądy sposobu obliczania tzw. opłaty stałej za pobór wody i zrzut ścieków.</p>
      <p>– W trakcie rozmów w resorcie gospodarki morskiej przedstawiciel resortu jednoznacznie stwierdził, że o tym zapisie dyskutować nie będzie. W ustawie ma się znaleźć i nie ma szans na jego zmianę – powiedział money.pl jeden z uczestników spotkania.</p>
      <p>Wcześniej ustalono, że gdy od 1 stycznia ubiegłego roku wchodziło nowe prawo wodne, pozwolenia wydane wcześniej będą ważne. Jednak pojawiły się problemy, gdyż ciężko było wyliczyć nowe opłaty na podstawie poprzednich pozwoleń. Bowiem „nie ma w nich informacji o korzystaniu z wody mierzonym w m3/sekundę”, za to „inne wartości – np. maksymalne ilości pobieranej wody w m3/godzinę, m3/dobę i m3/rok”.</p>
      <p>– Nie ma prostego przełożenia między tymi trzema wartościami. Maksymalna zadeklarowana w pozwoleniu wartość godzinowa jest wartością chwilową. Nikt nie ma prawa przemnożyć jej przez 24, a następne przez 365 i pobrać takiej ilości wody – ocenia Barbara Mulik, doradca do spraw bezpieczeństwa zdrowotnego i jakości wody.</p>
      <p>Wody Polskie postanowiły, że opłatę stałą będą obliczać na podstawie wskazania m3/godzinę. Dzięki temu zarabiały najwięcej. – Ministerstwo tłumaczy, że to rozwiązanie podobne do stosowanego w energetyce. Resort nie chce jednak zrozumieć, że w przypadku umów z energetyką maksymalny pobór, za który płacę abonament, jest ilością, którą mogę pobierać bez przerwy – mówi inny uczestnik negocjacji. Temu podejściu sprzeciwiły się sądy. Te chciały obniżenia opłat.</p>
      <p>W nowelizacji zaś jest informacja, że w razie braku wskazania w m3/sekundę, opłatę oblicza się na podstawie „wyrażonych w m3 na godzinę maksymalnych ilości możliwych”.</p>
      <p>Przeciwko temu rozwiązaniu jest nawet państwowy gigant PGNiG. – Spółka pokazała wyliczenia, z których wynika, że w jednej ze spraw prowadzonych przez PGW Wody Polskie spraw opłata stała liczona wg metodologii godzinowej wyniosła 7600 zł. W razie zastosowania wskaźnika rocznego wynosiłaby… 85 zł – czytamy.</p>
      <p>Źródło: money.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/internauci-ostro-zjechali-kube-wojewodzkiego-krol-tvn-opublikowal-zdjecie-z-przyjacielem-foto/"/>
        <a href="https://nczas.com/2019/11/19/poznanskie-zoo-w-niedziele-mozliwy-transport-pieciu-tygrysow-do-azylu-w-hiszpanii/"/>
        <a href="https://nczas.com/2019/11/19/expose-premiera-mateusza-morawieckiego-jedni-chwala-drudzy-krytykuja/"/>
        <a href="https://nczas.com/2019/11/19/kierwinski-widac-ze-pis-nie-dogadal-sie-z-gowinem-w-sprawie-ustawy-o-30-krotnosci-zus/"/>
        <a href="https://nczas.com/2019/11/19/wotum-zaufania-dla-rzadu-morawieckiego-jak-glosowali-poslowie/"/>
        <a href="https://nczas.com/2019/11/19/szykujcie-portfele-eksperci-ostrzegaja-rachunki-za-energie-moga-wzrosnac-nawet-o-40-procent/"/>
        <a href="https://nczas.com/2019/11/19/sejm-udzielil-wotum-zaufania-rzadowi-mateusza-morawieckiego/"/>
        <a href="https://nczas.com/2019/11/19/ekonomisci-i-przedsiebiorcy-krytykuja-pis-wiec-usluzni-dziennikarze-zrobili-serwis-biznesowy-chwalacy-rzad/"/>
        <a href="https://nczas.com/2019/11/19/miala-byc-dobra-zmiana-a-jest-nagla-zmiana-pis-wprowadza-nowa-akcyze-o-pol-roku-wczesniej-rozpaczliwe-ratowanie-budzetu/"/>
      </related>
    </article>
  </body>
</html>