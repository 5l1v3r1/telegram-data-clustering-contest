<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotiniv-chatzigeorgioy-o-kosmos-echei-anagki-na-synyparchei-na-vrisketai-kai-na-mathainei/"/>
    <meta property="og:site_name" content="ert.gr"/>
    <meta property="article:published_time" content="2019-11-20T03:29:46+00:00"/>
    <meta property="og:title" content="Κομοτηνή:Β.Χατζηγεωργίου: «Ο κόσμος έχει ανάγκη να συνυπάρχει, να βρίσκεται και να μαθαίνει.»"/>
    <meta property="og:description" content="Δεκαεπτά χρόνια πορείας γιορτάζει ο Πολιτιστικός  Σύλλογος Περιοχής Βυζαντινού Φρουρίου Κομοτηνής. Ένας Σύλλογος που ιδρύθηκε το 2002 και που τα τελευταία έντεκα χρόνια βρίσκεται στο τιμόνι του η κα Βιβή Χατζηγεωργίου."/>
  </head>
  <body>
    <article>
      <h1>Κομοτηνή:Β.Χατζηγεωργίου: «Ο κόσμος έχει ανάγκη να συνυπάρχει, να βρίσκεται και να μαθαίνει.»</h1>
      <address><time datetime="2019-11-20T03:29:46+00:00">20 Nov 2019, 03:29</time> by <a rel="author">Μαρία Νικολάου</a></address>
      <p>Δεκαεπτά χρόνια πορείας γιορτάζει ο<b> Πολιτιστικός  Σύλλογος Περιοχής Βυζαντινού Φρουρίου Κομοτηνής</b>. Ένας Σύλλογος που ιδρύθηκε το 2002 και που τα τελευταία έντεκα χρόνια βρίσκεται στο τιμόνι του η κα <b>Βιβή Χατζηγεωργίου</b>.</p>
      <p><i>«Προάγουμε τον πολιτισμό με τη διοργάνωση ομιλιών, επισκέψεων, ξεναγήσεων και με ενημερώσεις»</i> δηλώνει η πάντα ευγενική και δραστήρια πρόεδρος και σημειώνει ότι ο Σύλλογος αριθμεί 250 μέλη. Τα μέλη του Δ.Σ. Συλλόγου με την πρόεδρο του βλέπουν με χαρά να ανταποκρίνονται στις εκδηλώσεις, να αγκαλιάζουν με θέρμη τις πρωτοβουλίες και να δέχονται ευχάριστα τις ενημερώσεις γύρω από τον Βυζαντινό πολιτισμό, το Βυζαντινό Φρούριο, αλλά και για άλλα ενδιαφέροντα θέματα.</p>
      <figure>
        <img src="https://www.ert.gr/wp-content/uploads/2019/11/IMG_8922.jpg"/>
        <figcaption>Το ΔΣ του Συλλόγου</figcaption>
      </figure>
      <p><i>«Καλούμε επιστήμονες να μας μιλήσουν, ντόπιοι, διακεκριμένοι Κομοτηναίοι που ανταποκρίνονται με χαρά» </i>δηλώνει η κα <b>Χατζηγεωργίου</b>. Όπως με χαρά βλέπουν τις εργασίες ανάδειξης περιξ του Βυζαντινού Φρουρίου να υλοποιούνται τον τελευταίο καιρό. Χαρά νιώθουν, όμως, και για την συμμετοχή των φίλων στις εκδηλώσεις, που δεν είναι μέλη του Συλλόγου, αλλά πάντα είναι δίπλα τους.</p>
      <p>
        <i>«Μαθαίνουν και μαθαίνουμε πληροφορίες για τον τόπο μας και χαιρόμαστε γι αυτό. Θα πορευθούμε ανάλογα πάντα με στόχο να προάγουμε τον πολιτισμό, να ενημερώνουμε, διασκεδάζοντας και μαθαίνοντας. Έτσι, ερχόμαστε και πιο κοντά με τα μέλη μας. Ζούμε την κάθε μέρα.»</i>
      </p>
      <p>Τα «Χελιδονίσματα» που πραγματοποιούνται εδώ και 17 χρόνια, αλλά και οι « Καντάδες», που εντάχθηκαν από πέρσι στο πρόγραμμα των «Ελευθερίων» είναι δύο δράσεις του Συλλόγου που σίγουρα ξεχωρίζουν. « Καντάδες», όπως δηλώνει η κα <b>Χατζηγεωργίου</b>, <i>«όπως τις ζούσαν οι γονείς μας παλιά σ΄αυτή την περιοχή, στο Βυζαντινό Φρούριο» στέλνοντας το δικό της μήνυμα γεμάτο αγάπη για τον συνάνθρωπο «Ο κόσμος έχει ανάγκη να συνυπάρχει, να βρίσκεται και να μαθαίνει.»</i><br/>Φώτο: Βιβή Χατζηγεωργίου ρεπορτάζ-κείμενο-φωτογραφίες: Μαρία Νικολάου</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/dafni-filippoy-na-pathiazontai-me-ti-zoi-kai-na-min-poyne-pote-stop-logo-ilikias-mechri-na-pethanoyn/"/>
        <a href="https://www.ert.gr/perifereiakoi-stathmoi/komotini/komotini-20-11-2019-ert-eidiseis/"/>
        <a href="https://www.ert.gr/perifereiakoi-stathmoi/tripoli/exormisi-ston-mageytiko-parnona-me-ton-saoo/"/>
        <a href="https://www.ert.gr/perifereiakoi-stathmoi/komotini/komotini-kataggelia-tis-enosis-astynomikon-ypallilon-rodopis/"/>
        <a href="https://www.ert.gr/perifereiakoi-stathmoi/komotini/komotini-19-11-2019-eidiseis-ert-komotinis/"/>
        <a href="https://www.ert.gr/perifereiakoi-stathmoi/komotini/komotini-ekato-chronia-stirizoyn-anthropoys-poy-echoyn-anagki-kai-synechizoyn/"/>
      </related>
    </article>
  </body>
</html>