<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/v-odesi-zahvoryuvanist-na-grvi-ta-grip-ne-perevishchuje-epidporig-641064.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T03:49:34+00:00"/>
    <meta property="og:title" content="В Одесі захворюваність на ГРВІ та грип не перевищує епідпоріг"/>
    <meta property="og:description" content="Одеські медики інформують про захворюваність на інфекційні хвороби і порядок вакцинації від грипу"/>
  </head>
  <body>
    <article>
      <h1>В Одесі захворюваність на ГРВІ та грип не перевищує епідпоріг</h1>
      <address>
        <time datetime="2019-11-20T03:49:34+00:00">20 Nov 2019, 03:49</time>
      </address>
      <h4>Одеські медики інформують про захворюваність на інфекційні хвороби і порядок вакцинації від грипу</h4>
      <p>За інформацією ГУ «Одеський обласний лабораторний центр МОЗ України», захворюваність на гострі респіраторні вірусні інфекції та грип в Одесі знаходиться на сезонному рівні і не перевищує епідемічний поріг.</p>
      <p>За минулий тиждень на ГРВІ та грип захворіли 4647 одеситів, з яких 71,3% склали діти у віці до 17-ти років. Захворюваність на ГРВІ та грип серед дитячого населення за тиждень знизилася на 7,5%.</p>
      <p>Вакцинація є ефективним методом специфічної профілактики грипу. В Україні в нинішньому епідсезоні зареєстровано дві вакцини від грипу - Ваксігрип Тетра (Франція) і Джі Сі Флю (Південна Корея).</p>
      <p>Одесити можуть придбати вакцину в роздрібній аптечній мережі і пройти вакцинацію в кабінеті щеплень свого Центру первинної медико-санітарної допомоги або дитячої поліклініки (для дітей). Оптимально зробити щеплення від грипу зараз, до початку епідемічного підйому захворюваності, щоб встиг виробитися імунітет.</p>
      <p>Рівень захворюваності на гострі кишкові інфекції в Одесі минулого тижня знизився на 8,1%, порівняно з попереднім тижнем, і склав 113 випадків, з них 65,5% - діти.</p>
      <p>До Одеського обласного лабораторного центру минулого тижня надійшла інформація про три випадки захворювання ентеровірусною інфекцією (вірус Коксакі) серед учнів школи №63. В осередках інфекційних захворювань проведено заключну дезінфекцію, хворі діти й особи, які контактували з ними, взяті під спостереження.</p>
      <p>Для проведення моніторингу питної води в Одесі відібрано 14 проб на санітарно-мікробіологічні показники і 13 проб на санітарно-хімічні показники. Всі проби відповідають нормам.</p>
      <p><a href="https://omr.gov.ua/ru/news/217628">Все про грип-2019/2020 в Одесі</a>: штамовий склад, методи профілактики, рекомендації щодо вакцинації.</p>
      <related>
        <a href="https://glavcom.ua/country/society/eksperti-rozpovili-pro-unikalnu-korist-vid-vzhivannya-chervonoji-ribi-640931.html"/>
        <a href="https://glavcom.ua/kyiv/news/z-pochatku-roku-u-kijevi-na-kir-zahvorilo-ponad-53-tis-osib-640892.html"/>
        <a href="https://glavcom.ua/news/donbasu-rosiysku-movu-francuzki-druzi-putina-postavili-vimogu-ukrajini-640839.html"/>
      </related>
    </article>
  </body>
</html>