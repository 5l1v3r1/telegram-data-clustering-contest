<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/media-advertising/tiktok-este-pe-val-bytedance-compania-din-spatele-celei-mai-noi-vedete-din-sfera-retelelor-sociale-a-castigat-7-miliarde-de-dolari-din-reclame-in-primele-sase-luni-din-2019-18598439"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T11:32:56+00:00"/>
    <meta property="og:title" content="TikTok este pe val: ByteDance, compania din spatele celei mai noi vedete din sfera reţelelor sociale, a câştigat 7 miliarde de dolari din reclame în primele şase luni din 2019"/>
    <meta property="og:description" content="Byte Dance, proprietarul platformei de video-sharing TikTok, a câştigat o mare parte din piaţa de advertising din China, depăşind Tencent şi Baidu în primele şase luni din 2019, potrivit CNBC."/>
  </head>
  <body>
    <article>
      <h1>TikTok este pe val: ByteDance, compania din spatele celei mai noi vedete din sfera reţelelor sociale, a câştigat 7 miliarde de dolari din reclame în primele şase luni din 2019</h1>
      <address><time datetime="2019-11-20T11:32:56+00:00">20 Nov 2019, 11:32</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Byte Dance, proprietarul platformei de video-sharing TikTok, a câştigat o mare parte din piaţa de advertising din China, depăşind Tencent şi Baidu în primele şase luni din 2019, potrivit CNBC.</p>
      <p>ByteDance a depăşit Baidu şi a devenit al doilea cel mai mare jucător în piaţa de advertising digital din China, cu o cotă de 23% din piaţă în prima jumătate a anului, echivalentul a 7 miliarde dolari, potrivit unui raport al firmei de consultanţă R3.</p>
      <p>Firma de consultanţă R3 a descris evoluţia drept „o creştere extraordinară”.</p>
      <p>În acelaşi timp, Alibaba a câştigat 33% din piaţa de digital media în prima jumătate a anului, adică 10,2 miliarde dolari.</p>
      <p>Baidu a câştigat 17% din piaţă, adică 5,2 miliarde dolari, în timp ce Tencent a obţinut 14% din piaţă, echivalentul a 4,2 miliarde dolari.</p>
      <p>Veniturile din reclame ale ByteDance au crescut cu 113% în prima jumătate a anului în comparaţie cu aceeaşi perioadă a anului trecut, cea mai mare parte din creştre fiind generată de echivalentul chinez al TikTok – Douyin şi de aplicaţia de ştiri deţinută de ByteDance, Jinri Toutiao.</p>
    </article>
  </body>
</html>