<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/pspv-demana-secretari-municipal-consell-administracio-emt"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T11:55:00+00:00"/>
    <meta property="og:title" content="El PSPV demana un secretari municipal per al Consell d'Administració de l'EMT"/>
    <meta property="og:description" content="Fonts socialistes han detallat que en reunions amb els seus socis de govern van posar sobre la taula &quot;la necessitat que aquest canvi es produïra en un temps breu&quot;"/>
  </head>
  <body>
    <article>
      <h1>El PSPV demana un secretari municipal per al Consell d'Administració de l'EMT</h1>
      <h2>Des de files socialistes consideren que la polèmica pels vincles de l'anterior assessor estava traslladant una "imatge equivocada del govern" i estava "desgastant" la bona reputació de l'executiu municipal</h2>
      <address><time datetime="2019-11-20T11:55:00+00:00">20 Nov 2019, 11:55</time> by <a rel="author">DLV</a></address>
      <p>VALÈNCIA (Agències, Redacció). El grup municipal socialista a l'Ajuntament de València ha demanat que un secretari municipal ocupe el lloc que ha quedat vacant en el consell d'administració de l'Empresa Municipal de Transports (EMT) després de la dimissió de l'actual, Salvador Martínez Tarín. <br/><br/>L'EMT ha anunciat en un comunicat aquest dimecres <a href="https://www.diarilaveu.com/secretari-emt-deixa-carrec-manera-immediata">la decisió personal de Martínez Tarín de deixar el càrrec "de manera immediata"</a> després de la polèmica pels vincles del seu bufet d'advocats amb el del cunyat de l'alcalde, Joan Ribó.<br/><br/>Fonts socialistes han detallat que en reunions amb els seus socis de govern van posar sobre la taula "la necessitat que aquest canvi es produïra en un temps breu" perquè entenien que "era una qüestió que no tenia res a veure amb el frau de l'EMT" del que esperen els resultats de la comissió d'investigació. <br/><br/>A més, des del PSPV consideren que aquesta polèmica "estava traslladant una imatge equivocada d'un govern que es caracteritza per la seua exemplaritat i generant un desgast a la bona reputació del govern". Aquesta opinió, de fet, ha sigut proclamada en reiterades vegades pels regidors socialistes de la corporació municipal.<br/><br/>"La dimissió permet que puguem continuar treballant en la comissió d'investigació del frau dels quatre milions amb normalitat, tal com els socialistes hem estat reivindicant des de l'inici de la crisi de l'EMT, i esperem que amb aquesta decisió l'oposició es pose a treballar en el que és important", han assenyalat els socialistes, que és "recuperar els diners i destriar les responsabilitats".</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/ni-castello-ribera-ni-villanueva-castellon-consistori-inicia-tramits-nom-consens"/>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/oposicio-carrega-ribo-grezzi-dimissio-secretari-emt-valencia"/>
        <a href="https://www.diarilaveu.com/direccio-presidencia-consellers-profundes-renovacions-afrontar-a-punt-imminentment"/>
        <a href="https://www.diarilaveu.com/viure-sota-sospita-color-de-la-pell-unic-motiu-identificat-per-la-policia"/>
      </related>
    </article>
  </body>
</html>