<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/entitat-metropolitana-residus-augmenta-un-milio-euros-pressupost-2020"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T11:25:00+00:00"/>
    <meta property="og:title" content="L'Entitat Metropolitana de Residus de València augmenta en un milió el seu pressupost per al 2020"/>
    <meta property="og:description" content="L'EMTRE comptarà amb més de 75 milions d'euros per a l'any que ve"/>
  </head>
  <body>
    <article>
      <h1>L'Entitat Metropolitana de Residus de València augmenta en un milió el seu pressupost per al 2020</h1>
      <h2>L'EMTRE comptarà amb més de 75 milions d'euros per a l'any que ve</h2>
      <address><time datetime="2019-11-20T11:25:00+00:00">20 Nov 2019, 11:25</time> by <a rel="author">DLV</a></address>
      <p>VALÈNCIA. El vicealcalde de València i president de l'Entitat Metropolitana de Residus (EMTRE), Sergi Campillo, ha informat de l'aprovació del pressupost de l'entitat per al 2020. Uns comptes que superen els 75 milions d'euros, un milió més que el 2019. Entre les novetats destaca la congelació de la TAMER, la taxa que repercuteix en el tractament de residus mitjançant el rebut de l'aigua.<br/><br/>L'EMTRE té previst recaptar el 2020 amb la TAMER 69 milions d'euros. Campillo ha valorat positivament a aquesta mesura perquè "la situació econòmica de l'entitat és bona i no és necessari cap increment". També, segons ha explicat, "es treballa amb una previsió de creixement de residus per tractar, entre d'altres, per la incorporació de l'orgànic". D'aquesta manera, es preveu passar de 638.361 tones el 2019 a 665.796 el 2020, això és un increment del 4,3%.<br/><br/>L'altra de les novetats més destacades del pressupost de l'EMTRE és el creixement de la inversió en comunicació i educació ambiental. De fet, és la despesa que més puja, un 21,3%, passant de 397.000 euros el 2019 a 481.700 euros. El vicealcalde i president d'aquesta entitat, Sergi Campillo, destaca que "complim amb allò que marca el Pla Integral de Residus de la Comunitat Valenciana i incidim en la conscienciació de la població sobre l'impacte de la nostra forma de vida en el medi ambient, així com en la necessitat de lluitar contra l'emergència climàtica que ja té conseqüències sobre les nostres ciutats i pobles".<br/><br/>L'EMTRE s'encarrega de la gestió dels residus de València i l'àrea metropolitana, això són més de 40 municipis, i una població d'aproximadament 1,6 milions d'habilitats.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/esperanca-vida-valencians-situa-82-anys-segona-baixa-estat"/>
        <a href="https://www.diarilaveu.com/secretari-emt-deixa-carrec-manera-immediata"/>
        <a href="https://www.diarilaveu.com/erc-tambe-consultara-militancia-sentit-vot-investidura-sanchez"/>
        <a href="https://www.diarilaveu.com/campanya-generalitat-aconseguir-la-complicitat-dels-joves-25n-2019"/>
        <a href="https://www.diarilaveu.com/compromis-comu-podem-mes-pais-mes-formar-grup-propi-senat-geroa-bai"/>
      </related>
    </article>
  </body>
</html>