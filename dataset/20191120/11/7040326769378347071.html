<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/ankaranin-ilce-belediyelerinin-2020-butceleri-aciklandi-1389232"/>
    <meta property="og:site_name" content="Karar"/>
    <meta property="article:published_time" content="2019-11-20T11:35:00+00:00"/>
    <meta property="og:title" content="Ankara'nın ilçe belediyelerinin 2020 bütçeleri açıklandı"/>
    <meta property="og:description" content="Ankara Büyükşehir Belediye Meclisi, kasım ayı son hafta oturumunda Plan ve Bütçe Komisyonunun 25 ilçe belediyesinin toplam 4 milyar 873 milyon 601 bin 150 lira olarak karara bağladığı 2020 mali yılı bütçe raporlarını gündeme aldı. Komisyonun raporuna göre, Çankaya 1 milyar 30 milyon ile birinci, Enver ise 6 milyon 500 bin ile 25'inci sırada yer aldı."/>
  </head>
  <body>
    <article>
      <h1>Ankara'nın ilçe belediyelerinin 2020 bütçeleri açıklandı</h1>
      <address>
        <time datetime="2019-11-20T11:35:00+00:00">20 Nov 2019, 11:35</time>
      </address>
      <p>
        <b>Ankara Büyükşehir Belediye Meclisi, kasım ayı son hafta oturumunda Plan ve Bütçe Komisyonunun 25 ilçe belediyesinin toplam 4 milyar 873 milyon 601 bin 150 lira olarak karara bağladığı 2020 mali yılı bütçe raporlarını gündeme aldı. Komisyonun raporuna göre, Çankaya 1 milyar 30 milyon ile birinci, Enver ise 6 milyon 500 bin ile 25'inci sırada yer aldı.</b>
      </p>
      <p>Plan ve Bütçe Komisyonu, ilçe belediyelerinin kendi meclislerinden onay alarak geçtiğimiz haftalarda sundukları 2020 mali yılı bütçelerinin ilgili cetvellerini ve bütçe kararnamelerini inceleyerek uygun görüş belirten raporlar hazırladı.</p>
      <p>ABB Meclisi, Çankaya, Elmadağ, Keçiören, Polatlı ve Yenimahalle belediyelerinin komisyon raporlarının, AK Parti, MHP, CHP ve İYİ Parti üyelerinin oy birliğiyle kabul edilmesiyle dün başladığı bütçe görüşmelerine, bu akşam saat 18.00'de Enver, Güdül, Ayaş, Akyurt ve Mamak Belediyeleriyle devam edecek.</p>
      <p>
        <b>EN YÜKSEK BÜTÇELİ BELEDİYE ÇANKAYA</b>
      </p>
      <p>Rapora göre, Çankaya Belediyesi 1 milyar 30 milyonla en yüksek bütçeli ilçe belediyesi oldu.</p>
      <p>Çankaya'yı 575 milyon 300 bin ile Yenimahalle, 560 milyon ile Keçiören, 457 milyon ile Mamak Belediyesi takip etti.</p>
      <p>En düşük bütçeli belediye 6 milyon 500 bin ile Enver oldu.</p>
      <p>Enver'den sonra da ikinci en düşük bütçeli belediye sıralamasında 16 milyon 670 bin 650 lira ile Çamlıdere yer aldı.</p>
      <p>
        <b>ABB Meclisinde görüşülecek ilçe belediyeleri ve bütçeleri şöyle:</b>
      </p>
      <p>Altındağ Belediyesi 399 milyon</p>
      <p>Akyurt Belediyesi 58 milyon 323 bin 500</p>
      <p>Ayaş Belediyesi 28 milyon 600 bin</p>
      <p>Bala Belediyesi 39 milyon</p>
      <p>Beypazarı Belediyesi 82 milyon 50 bin</p>
      <p>Çamlıdere Belediyesi 16 milyon 670 bin 650 lira</p>
      <p>Çankaya Belediyesi 1 milyar 30 milyon</p>
      <p>Çubuk Belediyesi 100 milyon</p>
      <p>Elmadağ Belediyesi 50 milyon</p>
      <p>Etimesgut Belediyesi 388 milyon</p>
      <p>Evren Belediyesi 6 milyon 500 bin</p>
      <p>Güdül Belediyesi 21 milyon</p>
      <p>Gölbaşı Belediyesi 175 milyon 80 bin</p>
      <p>Haymana Belediyesi 37 milyon 400 bin</p>
      <p>Kahramankazan Belediyesi 100 milyon</p>
      <p>Kalecik Belediyesi 24 milyon 677 bin</p>
      <p>Keçiören Belediyesi 560 milyon</p>
      <p>Kızılcahamam Belediyesi 44 milyon</p>
      <p>Mamak Belediyesi 457 milyon</p>
      <p>Nallıhan Belediyesi 47 milyon</p>
      <p>Polatlı Belediyesi 150 milyon</p>
      <p>Pursaklar Belediyesi 120 milyon</p>
      <p>Sincan Belediyesi 330 milyon</p>
      <p>Şereflikoçhisar Belediyesi 35 milyon</p>
      <p>Yenimahalle Belediyesi 575 milyon 300 bin</p>
      <p>Öte yandan ilçe belediye başkanları tarafından Büyükşehir Belediye yemekhanesinde, bütçe görüşmelerinin olumlu sonuçlanmasından dolayı geleneksel hale getirilen yöreye özgü yemeklerden oluşan davet verilmeye devam edilecek.</p>
      <p>
        <b>ANKARA/AA</b>
      </p>
    </article>
  </body>
</html>