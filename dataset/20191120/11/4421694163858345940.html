<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/lvivski-politsejski-myttyevo-zatrymaly-kvartyrnykiv-retsydyvistiv/"/>
    <meta property="og:site_name" content="VARTA1"/>
    <meta property="article:published_time" content="2019-11-20T11:35:26+00:00"/>
    <meta property="og:title" content="Львівські поліцейські миттєво затримали “квартирників”-рецидивістів"/>
    <meta property="og:description" content="Львівські поліцейські миттєво затримали &quot;квартирників&quot;-рецидивістів"/>
  </head>
  <body>
    <article>
      <h1>Львівські поліцейські миттєво затримали “квартирників”-рецидивістів</h1>
      <address>
        <time datetime="2019-11-20T11:35:26+00:00">20 Nov 2019, 11:35</time>
      </address>
      <p>Post Views: 1 053</p>
      <p>Двох раніше судимих мешканців Львова затримали співробітники Шевченківського відділу поліції на вулиці після переслідування. У чоловіків вилучено викрадену з помешкання побутову та комп’ютерну техніку. Про це повідомили, 20 листопада, у відділі комунікації поліції у Львівській області.</p>
      <p>Так, 18 листопада, до Шевченківського відділу поліції надійшло повідомлення про квартирну крадіжку. На місце події негайно виїхала слідчо-оперативна група. Неподалік місця скоєння злочину, на вулиці, поліцейські виявили двох чоловіків, котрі несли пакунки та поводили себе підозріло.</p>
      <p>Побачивши правоохоронців, вони кинулися тікати, однак поліцейські наздогнали їх та затримали.</p>
      <p>Грабіжниками виявились раніше судимі львів’яни, віком 29 та 33 роки. Правоохоронці вилучили у них побутову та комп’ютерну техніку, викрадену з квартири мешканки Львова.</p>
      <p>Зловмисники затримані в порядку ст. 208 КПК України.</p>
      <p>Відкрито кримінальне провадження за ч. 3 ст. 185 (крадіжка, поєднана з проникненням у житло) КК України. Санкція статті передбачає покарання — позбавлення волі на термін від трьох до шести років.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>