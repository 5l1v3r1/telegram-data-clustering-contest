<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/pet-dog-has-to-be-defecated-in-the-open-262732"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T11:55:16+00:00"/>
    <meta property="og:title" content="पालतू कुत्ते को खुले में शौच करवाना पड़ा महंगा"/>
    <meta property="og:description" content="सफाई व्यवस्था को लेकर सख्त नगर निगम पालतू कुत्ताें द्वारा गंदगी फैलाने को लेकर एक्शन मोड में आ गया है। निगम प्रशासन द्वारा सार्वजनिक स्थान पर पालतू कुत्ते को खुले में शौच करवाते पकड़ा गया, जिसके बाद निगम द्वारा मालिक को 1 हजार रुपए जुर्माना लगाया गया। मंगलवार को आयुक्त पंकज राय शहर के कोर एरिया में औपचारिक दौरे पर निकले। जहां विक्ट्री होटल के समीप स्थानीय निवासी बलबीर कुकरेजा का कर्मचारी पालतू कुत्ते को खुले में शौच करवाते पकड़ा गया। कर्मचारी से पालतू कुत्ते का पंजीकरण नंबर और टोकन मांगा गया।"/>
  </head>
  <body>
    <article>
      <h1>पालतू कुत्ते को खुले में शौच करवाना पड़ा महंगा</h1>
      <address><time datetime="2019-11-20T11:55:16+00:00">20 Nov 2019, 11:55</time> by <a rel="author">jaswal</a></address>
      <p>सफाई व्यवस्था को लेकर सख्त नगर निगम पालतू कुत्ताें द्वारा गंदगी फैलाने को लेकर एक्शन मोड में आ गया है। निगम प्रशासन द्वारा सार्वजनिक स्थान पर पालतू कुत्ते को खुले में शौच करवाते पकड़ा गया, जिसके बाद निगम द्वारा मालिक को 1 हजार रुपए जुर्माना लगाया गया। मंगलवार को आयुक्त पंकज राय शहर के कोर एरिया में औपचारिक दौरे पर निकले। जहां विक्ट्री होटल के समीप स्थानीय निवासी बलबीर कुकरेजा का कर्मचारी पालतू कुत्ते को खुले में शौच करवाते पकड़ा गया। कर्मचारी से पालतू कुत्ते का पंजीकरण नंबर और टोकन मांगा गया।</p>
      <p>जिसके बाद पता चला की मालिक ने कुत्ते का पंजीकरण नहीं करवाया है। ऐसे में स्वच्छ भारत मिशन और एचपीएमसी एक्ट के प्रावधानों के तहत मालिक को 1 हजार को जुर्माना लगाया गया । यहीं नहीं मालिक को तुरंत अपने पालतू कुत्ते का पंजीकरण एमसी कार्यालय में करवाने के निर्देश भी जारी किए। शहर में आवारा कुत्ताें के आलावा पालतू कुत्ते भी गंदगी को बढ़ाने का काम कर रहे है। जिस पर निगम ने मालिकों को अपने कुत्ते का पंजीकरण करवाने के निर्देश जारी किए थे। यही नहीं हॉल में एमसी द्वारा रिज मैदान में लोगों की सुविधा के लिए तीन दिवसीय पंजीकरण शिविर का आयोजन किया था।</p>
      <p>बावजूद इसके लोगो द्वारा पंजीकरण करवाने में कोई रूचि नहीं दिखाई गई। वहीँ अब शहर में पालतू कुतों से फैल रही गंदगी पर मालिक पर कार्रवाही होगी और जुर्माना लगाया जाएगा।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Pet dog has to be defecated in the open</p>
    </article>
  </body>
</html>