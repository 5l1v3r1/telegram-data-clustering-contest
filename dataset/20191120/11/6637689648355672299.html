<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/nepracyuyuchi-sumchany-kotri-opikayut-neduzhyh-mayut-pravo-na-kompensaciyu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T11:24:00+00:00"/>
    <meta property="og:title" content="Непрацюючі сумчани, котрі опікають недужих, мають право на компенсацію"/>
    <meta property="og:description" content="Фізичні особи, котрі не працюють і постійно надають соціальні послуги громадянам похилого віку, інвалідам, дітям-інвалідам, хворим, які не здатні до самообслуговування і потребують постійної сторонньої допомоги, мають право на щомісячну компенсацію.  Департамент соціального захисту населення забезпечує її призначення та вчасну виплату."/>
  </head>
  <body>
    <article>
      <h1>Непрацюючі сумчани, котрі опікають недужих, мають право на компенсацію</h1>
      <address>
        <time datetime="2019-11-20T11:24:00+00:00">20 Nov 2019, 11:24</time>
      </address>
      <p>Фізичні особи, котрі не працюють і постійно надають соціальні послуги громадянам похилого віку, інвалідам, дітям-інвалідам, хворим, які не здатні до самообслуговування і потребують постійної сторонньої допомоги, мають право на щомісячну компенсацію. </p>
      <p>Департамент соціального захисту населення забезпечує її призначення та вчасну виплату.</p>
      <p>Компенсація призначається, виходячи з прожиткового мінімуму для працездатних осіб, у таких розмірах: 15% фізичним особам, які надають соціальні послуги особам з інвалідністю І групи; 10 %фізичним особам, які надають соціальні послуги громадянам похилого віку, особам з інвалідністю ІІ групи та дітям з інвалідністю; 7% фізичним особам, які надають соціальні послуги особам з інвалідністю ІІІ групи та хворим, які не здатні до самообслуговування і за висновком лікарсько-консультативної комісії потребують постійного стороннього догляд.</p>
      <p>Якщо соціальні послуги надає фізична особа пенсійного віку, компенсація призначається у зазначених розмірах виходячи з прожиткового мінімуму для осіб, які втратили працездатність.</p>
      <p>Із 1 липня 2019 року розмір прожиткового мінімуму для працездатних осіб становить 2007 грн., для осіб, які втратили працездатність – 1564 гривні.</p>
      <p>Для призначення компенсації необхідно подати: фізичній особі, яка надає соціальні послуги, – заяву про про згоду надавати соціальні послуги; паспорт або інший документ, що посвідчує особу; висновок лікарсько-консультаційної комісії про те, що стан її здоров'я дозволяє постійно надавати соціальні послуги; копію трудової книжки, а у разі її відсутності – письмове повідомлення із зазначенням інформації про відсутність трудової книжки та про останнє місце роботи чи отримання доходів; заяву про надання згоди на проведення перевірки даних про доходи особи з використанням відомостей Державного реєстру фізичних осіб – платників податків (з урахуванням вимог Закону України «Про захист персональних даних»; особі, яка потребує надання соціальних послуг, або її законним представником (у разі визнання цієї особи недієздатною), – заяву про необхідність надання соціальних послуг; паспорт або інший документ, що посвідчує особу; копію довідки до акта огляду медико-соціальною експертної комісії (форма № 157-1/о, затверджена наказом МОЗ від 30 липня 2012 року, № 577); висновок лікарсько-консультаційної комісії про необхідність постійного стороннього догляду та нездатність особи до самообслуговування (за винятком осіб з інвалідністю I групи, інвалідність яких встановлена безстроково та які згідно з довідкою до акта огляду медико-соціальною експертною комісією потребують постійного стороннього догляду).</p>
      <p>Виплата компенсації провадиться щомісяця до 1 числа місяця, що настає за тим, в якому фізична особа надавала соціальні послуги, заборгованість із виплати відсутня.</p>
      <p>Прийом громадян відбувається в громадській приймальні департаменту (вул. Харківська, буд. 35, каб. 135) з понеділка по четвер з 8:00 до 18:00, у п’ятницю – до 17:00, в суботу – з 8:00 до 13:00. Телефони попереднього запису на прийом: 60-45-06, 63-54-97, (050)4078199, телефони «гарячих» ліній для консультацій: 60-46-04, 60-45-01, (050)4078199.</p>
    </article>
  </body>
</html>