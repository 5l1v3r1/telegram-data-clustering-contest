<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/story/1030963/kirsoi-mythoi-kai-alitheies-poy-prepei-na-gnorizete"/>
    <meta property="og:site_name" content="Newsbomb"/>
    <meta property="article:published_time" content="2019-11-20T11:21:42+00:00"/>
    <meta property="og:title" content="Κιρσοί: Μύθοι και αλήθειες που πρέπει να γνωρίζετε"/>
    <meta property="og:description" content="Οι κιρσοί των κάτω άκρων αποτελούν ένα νόσημα που αφορά ένα πολύ μεγάλο μέρος του πληθυσμού, με τα επιστημονικά στοιχεία να δείχνουν αυξητική τάση παγκοσμίως."/>
  </head>
  <body>
    <article>
      <h1>Κιρσοί: Μύθοι και αλήθειες που πρέπει να γνωρίζετε</h1>
      <h2>Οι κιρσοί των κάτω άκρων αποτελούν ένα νόσημα που αφορά ένα πολύ μεγάλο μέρος του πληθυσμού, με τα επιστημονικά στοιχεία να δείχνουν αυξητική τάση παγκοσμίως.</h2>
      <address><time datetime="2019-11-20T11:21:42+00:00">20 Nov 2019, 11:21</time> by <a rel="author">Newsroom</a></address>
      <p>Ο πιο διαδεδομένος μύθος που υπάρχει γύρω από αυτή την ασθένεια είναι αυτός που αναφέρει πως οι <a href="https://www.dr-tsekouras.gr/pathiseis/flevikes-pathiseis/kirsoi-kato-akron-flevitida"><b>κιρσοί</b></a> των κάτω άκρων είναι απλώς ένα αισθητικό πρόβλημα.</p>
      <p>Αυτή η άποψη είναι και η πιο επικίνδυνη μιας και αφήνει τους ασθενείς εκτεθειμένους στον κίνδυνο μιας θρόμβωσης. Οποιαδήποτε εμφάνιση κιρσών στα πόδια θα πρέπει να την αξιολογεί ο αγγειοχειρουργός, καθώς αυτή αφορά την συνολική φλεβική υγεία των ασθενών.</p>
      <p>Ας δούμε, όμως και μερικές άλλες αλήθειες και μύθους γύρω από τους κιρσούς των κάτω άκρων.</p>
      <p>
        <b>Μύθος: </b>
        <a href="https://www.dr-tsekouras.gr/pathiseis/flevikes-pathiseis/kirsoi-kato-akron-flevitida">
          <b>Κιρσοί στα πόδια</b>
        </a>
        <b> έχουν μόνο οι υπέρβαροι και οι ηλικιωμένοι</b>
      </p>
      <p>Αλήθεια: Ο κυριότερος παράγοντας εμφάνισης των κιρσών είναι οι γονείς μας και τα γονίδια που μας κληρονομούν. Οι κιρσοί παρατηρούνται στο 30%, περίπου, του πληθυσμού και μπορούν να κάνουν την εμφάνισή τους σε όλες τις ηλικίες. Είναι μία πάθηση, πράγματι, που εμφανίζεται συχνότερα στις μεγάλες ηλικίες, όπως συμβαίνει άλλωστε, στις περισσότερες των παθολογικών καταστάσεων, αλλά αυτό δεν την εμποδίζει να κάνει την εμφάνισή της ακόμα και στην εφηβεία, αν τα γονίδια αυτό επιτάσσουν.</p>
      <p>Το μεγάλο σωματικό βάρος, σε αντίθεση με παλαιότερες πεποιθήσεις ΔΕΝ παίζει σημαντικό ρόλο στη δημιουργία των κιρσών.</p>
      <p>
        <b>Μύθος: Το «σταύρωμα των ποδιών» προκαλεί ή επιδεινώνει τους κιρσούς</b>
      </p>
      <p>Αλήθεια: Δεν υπάρχουν επιστημονικά δεδομένα που να ενοχοποιούν το «σταύρωμα των ποδιών» είτε για την εμφάνιση, είτε για την επιδείνωση των κιρσών. Το πρόβλημα των κιρσών είναι «εσωτερικό». Πρόκειται, απλά, για κατασκευαστικό πρόβλημα των φλεβών στα κάτω άκρα, το οποίο μεταφέρεται από γενιά σε γενιά, με συγκεκριμένα γονιδιά και η συνήθεια του σταυρώματος των ποδιών δεν το επηρεάζει.</p>
      <p>
        <b>Μύθος: Το πρόβλημα των κιρσών είναι μόνο αισθητικό και δεν χρειάζεται κανείς να το αντιμετωπίσει</b>
      </p>
      <p>Αλήθεια: Ο μύθος αυτός ανακυκλώνεται, κυρίως, από ηλικιωμένους ασθενείς, οι οποίοι θέλουν να πιστεύουν ότι το πρόβλημα των κιρσών είναι καθαρά αισθητικό θέμα. Η αλήθεια είναι ότι αν οι κιρσοί δεν αντιμετωπιστούν σωστά το πρόβλημα θα επιδεινώνεται συνεχώς και είναι πιθανό να εμφανιστούν πιο σοβαρά προβλήματα όπως θρομβώσεις, δερματολογικές βλάβες και ανοιχτές πληγές στα κάτω άκρα.</p>
      <p>Οι έρευνες δείχνουν ότι ένας στους πέντε ασθενείς με απλούς κιρσούς θα εμφανίσει έλκος (ανοιχτή επώδυνη πληγή) στην κνήμη αν οι κιρσοί δεν αντιμετωπιστούν σωστά. Έτσι, αν παρατηρήσετε μία διογκωμένη φλέβα στο πόδι θα πρέπει να απευθυνθείτε σε ειδικό, προκειμένου να εξετάσει την περίπτωση μιας σοβαρής φλεβικής παθολογίας.</p>
      <p>Η καλύτερη δυνατή θεραπεία, σήμερα, σύμφωνα με τα τελευταία επιστημονικά δεδομένα, σε παγκόσμιο επίπεδο, είναι η ενδοαυλική θεραπεία των κιρσών με θερμική ενέργεια λέιζερ ή ραδιοσυχνοτήτων.</p>
      <p>
        <b>Δείτε πως θα απαλλαγείτε από τους κιρσούς και τις ευρυαγγείες</b>
      </p>
      <figure>
        <iframe src="https://www.youtube.com/embed/j7k4SK5uO_I" width="480" height="270" data-service="Youtube" scrolling="no"/>
      </figure>
      <p>
        <b>Μύθος: η εγκυμοσύνη προκαλεί κιρσούς</b>
      </p>
      <p>Αλήθεια: Η εγκυμοσύνη ΔΕΝ προκαλεί τους κιρσούς. Ωστόσο, όταν κάποια γυναίκα έχει ήδη φλεβικό πρόβλημα στην εγκυμοσύνη αυτό μπορεί να επιδεινωθεί ή απλά να βγει στην επιφάνεια.</p>
      <p>Πολλές φορές, μετά την εγκυμοσύνη, οι προβληματικές φλέβες υποχωρούν. Ωστόσο, η υποχώρηση είναι προσωρινή και το πρόβλημα επανέρχεται εντονότερο είτε σε μία επόμενη εγκυμοσύνη, είτε και από μόνο του. Τα φλεβικά προβλήματα, είναι σωστό, να αντιμετωπίζονται όσο το δυνατόν νωρίτερα και όχι να περιμένουμε τις εγκυμοσύνες.</p>
      <p>
        <b>Μύθος: Δεν έχει νόημα η θεραπεία των κιρσών γιατί οι φλέβες αυτές ξαναβγαίνουν</b>
      </p>
      <p>Αλήθεια: Δυστυχώς, με την παλαιά επέμβαση της σαφηνεκτομής, πολλοί ασθενείς βιώνουν την επανεμφάνιση των κιρσών. Με τις νέες ενδοαυλικές τεχνικές, όμως, όπως το ενδοαυλικό λέιζερ και την σκληροθεραπεία, τα αποτελέσματα είναι εξαιρετικά. Οι ενδοαυλικές τεχνικές πραγματοποιούνται με τοπική αναισθησία, χωρίς τομές και το κυριότερο, υπό υπερηχογραφικό έλεγχο, γνωρίζοντας, με εξαιρετική ακρίβεια, τις εστίες του προβλήματος που πρέπει να αντιμετωπιστούν.</p>
      <p>Οι σύγχρονες κατευθυντήριες οδηγίες υπογραμμίζουν με έμφαση τα πλεονεκτήματα των νέων ενδοαυλικών τεχνικών και τις σοβαρές αδυναμίες της σαφηνεκτομής που τώρα πια είναι η τελευταία επιλογή θεραπείας.</p>
      <p>
        <a href="https://www.dr-tsekouras.gr/martyries-asthenon">
          <b>Διαβάστε τι λένε οι ασθενείς του Αγγειοχειρουργού Νικόλαου Τσεκούρα</b>
        </a>
      </p>
      <p>Τσεκούρας Νικόλαος, MD, ECFMG, PHD, Αγγειοχειρουργός.</p>
      <p>Διευθυντής Γ' Αγγειοχειρουργικής Κλινικής Metropolitan General.</p>
      <p>Για περισσότερες πληροφορίες, επισκεφτείτε την ιστοσελίδα: <a href="http://www.dr-tsekouras.gr/"><b>www.dr-tsekouras.g</b><b>r</b></a> ή καλέστε στο 2106215855 , 6977741191</p>
    </article>
  </body>
</html>