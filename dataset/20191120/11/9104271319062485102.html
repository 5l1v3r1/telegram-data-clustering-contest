<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/donna-uccisa-in-casa-a-coltellate"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T11:30:48+00:00"/>
    <meta property="og:title" content="Donna uccisa in casa a coltellate"/>
    <meta property="og:description" content="Sospettato il marito, fermato questa mattina dai carabinieri"/>
  </head>
  <body>
    <article>
      <h1>Donna uccisa in casa a coltellate</h1>
      <h2>Sospettato il marito, fermato questa mattina dai carabinieri</h2>
      <address>
        <time datetime="2019-11-20T11:30:48+00:00">20 Nov 2019, 11:30</time>
      </address>
      <p>Donna uccisa a coltellate all’interno della sua abitazione. L’efferato delitto è avvenuto a pochi chilometri dal Biellese, a Trecate, in provincia di Novara.</p>
      <h3>Donna uccisa a coltellate a 39 anni, inutili i soccorsi</h3>
      <p>La vittima aveva soltanto 39 anni. Una volta scattato l’allarme, questa mattina, sul posto si sono precipitati i sanitari del 118, che purtroppo però non hanno potuto fare altro che constatare il decesso.</p>
      <h3>Fermato il marito</h3>
      <p>All’arrivo dei soccorritori, il marito della donna avrebbe spiegato di aver trovato la donna priva di vita. Non è andata così secondo i carabinieri, i cui sospetti sono caduti proprio su di lui. Secondo una prima sommaria ricostruzione, infatti, l’uomo l’avrebbe colpita con diverse coltellate all’apice di un litigio. Quando i militari sono arrivati, si è consegnato senza opporre resistenza.</p>
      <h3>Secondo delitto a Trecate in pochi giorni</h3>
      <p>Si tratta del secondo omicidio commesso in poche settimane a Trecate. All’inizio di novembre, infatti, Rosario Saporito ha ucciso il fratello Daniele (<a href="https://laprovinciadibiella.it/cronaca/delitto-passionale-fredda-il-fratello-con-5-colpi-di-pistola">Delitto passionale: fredda il fratello a colpi di pistola</a>), <a href="https://laprovinciadibiella.it/cronaca/delitto-trecate-si-e-costituito-il-fratello-accusato-omicidio">costituendosi dopo alcune ore di fuga</a>.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/omicidio-vallemosso-giostraio-soffocato-dal-sangue"/>
        <a href="https://laprovinciadibiella.it/cronaca/donna-uccisa-gettata-nella-valigia-ce-un-indagato"/>
        <a href="https://laprovinciadibiella.it/cronaca/uccide-aggressore-passandogli-sopra-con-lauto"/>
      </related>
    </article>
  </body>
</html>