<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919109/%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%AA%D9%82%D8%AF%DB%8C%D9%85-%D8%A8%D9%88%D8%AF%D8%AC%D9%87-%DB%B9%DB%B9-%D8%A8%D9%87-%D9%85%D8%AC%D9%84%D8%B3-%D8%AF%D8%B1-%D8%B1%D9%88%D8%B2-%D9%87%D9%81%D8%AF%D9%87%D9%85-%D8%A2%D8%B0%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-20T11:16:51+00:00"/>
    <meta property="og:title" content="برنامه‌ریزی برای تقدیم بودجه ۹۹ به مجلس در روز هفدهم آذر"/>
    <meta property="og:description" content="یک عضو هیات رئیسه مجلس از برنامه‌ریزی برای تقدیم لایحه بودجه ۹۹ به مجلس در روز هفدهم آذر خبر داد."/>
  </head>
  <body>
    <article>
      <h6 class="kicker">یوسف‌نژاد خبر داد</h6>
      <h1>برنامه‌ریزی برای تقدیم بودجه ۹۹ به مجلس در روز هفدهم آذر</h1>
      <address><time datetime="2019-11-20T11:16:51+00:00">20 Nov 2019, 11:16</time> by <a rel="author">الهه حمیدی کیا</a></address>
      <p>یک عضو هیات رئیسه مجلس از برنامه‌ریزی برای تقدیم لایحه بودجه ۹۹ به مجلس در روز هفدهم آذر خبر داد.</p>
      <p>علی‌اصغر یوسف‌نژاد در گفت‌وگو با ایسنا، اظهار کرد: با توجه به اینکه دولت وظیفه دارد تا ۱۵ آذر بودجه را تقدیم مجلس کند، روز یکشنبه ۱۷ آذر ماه برای تقدیم بودجه به مجلس برنامه‌ریزی شده است.</p>
      <p>وی افزود: مجلس هفته آینده جلسه علنی دارد و هفته دوم آذر که زمان ثبت نام انتخابات مجلس است، نمایندگان برای سرکشی به حوزه‌های انتخابیه‌شان ‌می‌روند. بر این اساس مجلس مجددا از هفدهم آذر جلسه علنی دارد که این روز برای ارائه لایحه بودجه برنامه ریزی شده است.</p>
      <p>به گفته وی، پس از ‌ارائه لایحه بودجه، نمایندگان، کمیسیون‌های تخصصی و کمیسیون تلفیق برای بررسی لایحه تقدیمی دولت فرصت دارند.</p>
      <p>انتهای پیام</p>
    </article>
  </body>
</html>