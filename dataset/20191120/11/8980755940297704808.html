<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/da-bonucci-a-cuadrado-l-effetto-ronaldo-sugli-stipendi-97590"/>
    <meta property="og:site_name" content="il BiancoNero"/>
    <meta property="article:published_time" content="2019-11-20T11:30:00+00:00"/>
    <meta property="og:title" content="Da Bonucci a Cuadrado, l'effetto Ronaldo sugli stipendi"/>
    <meta property="og:description" content="Aspettando la riapertura del mercato, la Juventus si concentra sui rinnovi dei contratti. Dopo quella di Bonucci, i prossimi a firmare il prolungamento dovrebbero essere Cuadrado e Szczesny, per i quali"/>
  </head>
  <body>
    <article>
      <h1>Da Bonucci a Cuadrado, l'effetto Ronaldo sugli stipendi</h1>
      <address><time datetime="2019-11-20T11:30:00+00:00">20 Nov 2019, 11:30</time> by <a rel="author">Francesco Guerrieri</a></address>
      <p>Aspettando la riapertura del mercato, la Juventus si concentra sui rinnovi dei contratti. <b>Dopo quella di Bonucci, i prossimi a firmare il prolungamento dovrebbero essere Cuadrado e Szczesny</b>, per i quali manca soltanto l'annuncio ufficiale. Tre giocatori chiave che la società vuole blindare per ripartire da loro anche in futuro. Qualità in campo, esperienza nello spogliatoio: uomini squadra fondamentali anche per Sarri.</p>
      <p><b>LE CIFRE </b>- A fare la differenza sui conti della Juve è (anche) l'arrivo di Ronaldo: con Cristiano il monte ingaggi è inevitabilmente salito, e ora l'effetto CR7 "colpisce" anche gli altri. <b>Gli ingaggi di Bonucci, Cuadrado e Szczesny infatti sono tutti a salire</b>: il difensore è passato da 5,5 a 7,5 milioni di euro, anche il polacco dovrebbe arrivare più o meno alla cifra di Leo e Cuadrado salirà a 5 più bonus. Tre rinnovi con tre aumenti d'ingaggio, la Juve alza l'asticella in attesa di sfoltire la rosa.</p>
      <p>
        <a href="https://www.ilbianconero.com/a/juve-stipendi-minuti-gol-dybala-piu-efficiente-di-ronaldo-cuadra-67368">Juve: stipendi, minuti, gol. Dybala più efficiente di Ronaldo, Cuadrado re del risparmio, Ramsey e Can due lussi! TUTTI I DATI DELLA ROSA</a>
      </p>
    </article>
  </body>
</html>