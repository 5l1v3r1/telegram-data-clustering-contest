<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-rosiyi-vzhe-svyatkuyut-peremogu-u-pitanni-okupovanogo-donbasu-zelenskogo-zaklikali-oprilyudniti-domovlenosti-z-kremlem/"/>
    <meta property="og:site_name" content="Прямий"/>
    <meta property="article:published_time" content="2019-11-20T11:54:00+00:00"/>
    <meta property="og:title" content="У Росії вже святкують перемогу у питанні окупованого Донбасу: Зеленського закликали оприлюднити домовленості з Кремлем"/>
    <meta property="og:description" content="Президент України Володимир Зеленський має спростувати чи підтвердити інформацію про узгодженя з Росією підсумкового документу саміту Нормандської"/>
  </head>
  <body>
    <article>
      <h1>У Росії вже святкують перемогу у питанні окупованого Донбасу: Зеленського закликали оприлюднити домовленості з Кремлем</h1>
      <address>
        <time datetime="2019-11-20T11:54:00+00:00">20 Nov 2019, 11:54</time>
      </address>
      <p>
        <b>Президент України Володимир Зеленський має спростувати чи підтвердити інформацію про узгодженя з Росією підсумкового документу саміту Нормандської четвірки, який відбудеться 9 грудня у Парижі.</b>
      </p>
      <p>Таку думку висловив ведучий <b>"Прямого"</b>, політолог <b>Тарас Березовець</b> у своєму Telegram-каналі.</p>
      <p>Він звернув увагу на те, шо людина радника Владислава Суркова, директор Центру політичної кон'юнктури Олексій Чеснаков вчора повідомив, що проект підсумкового документа саміту лідерів Нормандської четвірки "вже узгоджений помічниками лідерів Росії, Німеччини, Франції та України".</p>
      <p>За словами Чеснакова, чи буде рішення опубліковано як підсумковий текст або буде носити закритий характер, сторони вирішать безпосередньо в Парижі. При цьому Ческаков уточнив, що "Росію він повністю влаштовує".</p>
      <p>Також анонімне інформоване джерело "Інтерфаксу" заявило, що лідери Німеччини, Росії, України і Франція на саміті в Парижі 9 грудня можуть підписати рамковий документ про перспективи політичного врегулювання в Донбасі.</p>
      <p>"При цьому за основу буде взята так звана формула Штайнмайера, яку погодила раніше контактна група (щодо врегулювання ситуацію в Донбасі)", - повідомило джерело "Інтерфаксу".</p>
      <p>У той же час документ, за його відомостями, не містить конкретних кроків в частині негайної передачі Києву контролю над ділянкою кордону в Донбасі, контрольованому бойовиками "Д/ЛНР".</p>
      <p>"Чесноков це практично офіційний спікер Суркова. Який зробив цей злив, щоб відрізати Зеленському шляхи до відступу. А заодно зміцнити позиції Суркова в українському питанні.</p>
      <p>Якщо все це відповідає дійсності, це і є справжнісінька зрада. І вже завтра опозиція повинна почати вимагати від Зеленського підтвердити або спростувати цю сенсаційну інформацію. Якщо Зеленський через Єрмака погодив текст спільної заяви, він зобов'язаний до поїздки в Париж зробити його публічним. Не хочеться бути пророком, але у мене дуже погані передчуття", - підкреслив Березовець.</p>
      <p>Нагадаємо, вчора, 19 листопада, президент України <a href="https://prm.ua/donbas-zaruchniki-i-vibori-zelenskiy-povidomiv-z-chim-poyide-na-normandsku-zustrich/">Володимир Зеленський повідомив, що на саміті нормандської четвірки порушить теми деокупації Донбасу, обміну полоненими і місцевих виборів</a>.</p>
      <p>Також 19 листопада, <a href="https://prm.ua/u-kremli-uzgodzhuyut-pidsumkoviy-dokument-samitu-normandskoyi-chetvirki/">у Кремлі повідомили, що узгоджують підсумковий документ саміту Нормандської четвірки</a>.</p>
      <p>Раніше голова фракції партії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>Крім того, глава Міністерства закордонних справ України <a href="https://prm.ua/v-ukrayini-ye-dvi-alternativi-minskim-domovlenostyam-pristayko/">Вадим Пристайко назвав альтернативи Мінським домовленностям</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <p>Нагадаємо, <a href="https://prm.ua/data-i-mistse-zustrichi-u-normandskomu-formati/">зустріч лідерів держав в Нормандському форматі запланована на 9 грудня 2019 року</a>.</p>
      <related>
        <h4>Схожі новини</h4>
        <a href="https://prm.ua/zelenskiy-obitsyaye-trivale-peremir-ya-na-donbasi-ye-nadiya-na-obitsyanki-putina-u-parizhi/"/>
        <a href="https://prm.ua/putin-zrobiv-pershiy-kompliment-zelenskomu-simpatichniy-i-shhiriy/"/>
        <a href="https://prm.ua/zahopleni-rosiyeyu-ukrayinski-korabli-mozhut-povernutis-sogodni/"/>
      </related>
    </article>
  </body>
</html>