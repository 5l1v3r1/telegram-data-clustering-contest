<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/brazilskata-dzhungla-e-zagubila-9762-kv-km-ot-ploshtta-si-za-edna-godina.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T11:21:00+00:00"/>
    <meta property="og:title" content="Бразилската джунгла е загубила 9762 кв. км от площта си за една година"/>
    <meta property="og:description" content="Данните обхващат периода от август 2018 до юли 2019 г."/>
  </head>
  <body>
    <article>
      <h1>Бразилската джунгла е загубила 9762 кв. км от площта си за една година</h1>
      <h2>Данните обхващат периода от август 2018 до юли 2019 г.</h2>
      <address><time datetime="2019-11-20T11:21:00+00:00">20 Nov 2019, 11:21</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Амазонската джунгла е загубила 9762 кв. км от площта си в рамките на 12 месеца, сочат данни от държавни агенции. </p>
      <p>Това означава, че за 12 месеца тя е намаляла с почти 30% повече, отколкото през 2008 г.</p>
      <p>Данните обхващат периода от август 2018 до юли 2019 г. Според учените гората е загубила огромна част от площта си след идването на власт на президента Жаир Болсонаро през януари. Самият държавен глава пък твърди, че данните са изопачени.</p>
      <p>Амазонската джунгла е най-голямата дъждовна гора в целия свят. Тя преработва въглеродния диоксид и спомага за забавянето на глобалното затопляне.</p>
      <p>През изминалите 10 години правителствата на Бразилия са успявали да предпазят и намалят обезлесяването на Амазонската джунгла, налагайки сериозна система за проверки и глоби.</p>
      <p>Болсонаро и неговите министри обаче са върли критици на мерките, като международни наблюдатели за засекли драматичен спад на конфискацията на дървен материал, както и почти никакви присъди за природни престъпления.</p>
      <p>Амазония е с най-голямото биоразнообразие на планетата. Там има над 40 хил. растителни видове и над 10% от всички познати животни.</p>
    </article>
  </body>
</html>