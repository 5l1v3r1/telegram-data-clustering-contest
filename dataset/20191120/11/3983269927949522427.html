<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/jonathan-calleri-gairebe-a-punt-per-reapareixer-amb-lespanyol/noticia/2964739/"/>
    <meta property="og:site_name" content="CCMA"/>
    <meta property="article:published_time" content="2019-11-20T11:57:27+00:00"/>
    <meta property="og:title" content="Jonathan Calleri, gairebé a punt per reaparèixer amb l'Espanyol"/>
    <meta property="og:description" content="El davanter argentí ha completat els dos últims entrenaments amb normalitat i hauria de rebre l'alta mèdica a temps per poder jugar contra el Getafe"/>
  </head>
  <body>
    <article>
      <h1>Jonathan Calleri, gairebé a punt per reaparèixer amb l'Espanyol</h1>
      <h2>El davanter argentí ha completat els dos últims entrenaments amb normalitat i hauria de rebre l'alta mèdica a temps per poder jugar contra el Getafe</h2>
      <address><time datetime="2019-11-20T11:57:27+00:00">20 Nov 2019, 11:57</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/8/8/1574254601988.jpg"/>
        <figcaption>Els jugadors de l'Espanyol atenent les instruccions del seu tècnic, Pablo Machín</figcaption>
      </figure>
      <p>Per a l'Espanyol, <b>el partit de diumenge (12.00) contra el Getafe</b> s'ha convertit en una obsessió. El vestidor s'ha proposat acabar amb la barrera psicològica que suposa <b>haver perdut els sis partits de Lliga jugats a casa fins ara</b>. Tenint en compte que l'equip perico jugarà ara dos partits seguits a l'RCDE Stadium, urgeix canviar la dinàmica. </p>
      <p>Un recurs amb el qual podria comptar <b>Pablo Machín és el de Jonathan Calleri</b>, que es va lesionar poc després de l'arribada del tècnic sorià. El davanter argentí, que s'ha perdut els 6 últims partits de l'equip per lesió, ha fet els dos últims entrenaments amb el grup amb normalitat i estarà presumiblement en condicions de jugar contra el Getafe.  </p>
      <p>A l'entrenament d'aquest dimecres hi faltaven encara els internacionals sub-21 <b>Adrià Pedrosa i Pol Lozano</b>, que s'han d'incorporar en la pròxima sessió. </p>
    </article>
  </body>
</html>