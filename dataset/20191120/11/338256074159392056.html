<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58472-v-uzhgorod-na-semnar-prezentuyut-amerikanskiy-dosvd-socalnogo-pdpriyemnictva.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T11:52:00+00:00"/>
    <meta property="og:title" content="В Ужгороді на семінарі презентують американський досвід соціального підприємництва"/>
    <meta property="og:description" content="27 листопада в Ужгороді відбудеться семінар «Соціальне підприємництво: американський досвід». Організатори заходу – громадські організації, представники яких проходили стажування у Корвалісі (штат Орегон). «Стажування за темою «Соціальне підприємництво» відбулося за програмою обміну делегації, що є одним із напрямків діяльності Асоціації міст-побратимів. Наша співпраця з американськими друзями здійснюється в ім'я миру та задля покращення якості життя. Які ж методи досягнення передового досвіду США в цьому напрямку та перспективи його імплементації в наших реаліях - це і є ключова мета поїздки, а також прагнення поділитися враженнями з активною громадською спільнотою Закарпаття», - розповідає Ольга Качмар, президент Асоціації міст-побратимів.Під час семінару делегати поділяться враженнями, розкриють секрети успіху американських громадських та урядових об'єднань, кооперативів, які займаються соціальним підприємництвом.«Ми відвідали понад два десятки дуже прогресивних і фінансово-незалежних організацій. Вони активно…"/>
  </head>
  <body>
    <article>
      <h1>В Ужгороді на семінарі презентують американський досвід соціального підприємництва</h1>
      <address>
        <time datetime="2019-11-20T11:52:00+00:00">20 Nov 2019, 11:52</time>
      </address>
      <p><b>27 листопада в Ужгороді відбудеться семінар «Соціальне підприємництво: американський досвід». Організатори заходу – громадські організації, представники яких проходили стажування у Корвалісі (штат Орегон).</b><br/><br/>«Стажування за темою «Соціальне підприємництво» відбулося за програмою обміну делегації, що є одним із напрямків діяльності Асоціації міст-побратимів. Наша співпраця з американськими друзями здійснюється в ім'я миру та задля покращення якості життя. Які ж методи досягнення передового досвіду США в цьому напрямку та перспективи його імплементації в наших реаліях - це і є ключова мета поїздки, а також прагнення поділитися враженнями з активною громадською спільнотою Закарпаття», - розповідає Ольга Качмар, президент Асоціації міст-побратимів.<br/><br/>Під час семінару делегати поділяться враженнями, розкриють секрети успіху американських громадських та урядових об'єднань, кооперативів, які займаються соціальним підприємництвом.<br/><br/>«Ми відвідали понад два десятки дуже прогресивних і фінансово-незалежних організацій. Вони активно займаються бізнесом. Одні виготовляють товари, інші надають різноманітні послуги: починаючи від організації івентів, рекламної діяльності, і завершуючи профпідготовкою та працевлаштуванням людей з інвалідністю. Вся їх увага зосереджена на соціальній місії і позитивному впливі на суспільство. Дуже хочеться, щоб наші громадські організації «увімкнули» здоровий прагматизм, почали розвивати бізнес-ідеї і заробляти», - зазначає співзасновниця ГО «Щасливі діти» Людмила Сюзева.<br/><br/>У програмі семінару:<br/><br/>- презентація моделей соціального підприємництва на конкретних прикладах діяльності американських громадських організацій та урядових установ;<br/><br/>- аналіз і обговорення;<br/><br/>- робота в групах над конкретними ідеями соціальних бізнес-проектів;<br/><br/>- генерування ідей щодо імплементації соціального підприємництва у діяльність громадських організацій на Закарпатті;<br/><br/>- обговорення ризиків і перспектив розвитку.<br/><br/>Організатори запрошують до участі представників і представниць громадських та урядових організацій, навчальних закладів, а також усіх, кому цікава тема соціального підприємництва. Участь у заході безкоштовна.<br/><br/>Семінар відбудеться у приміщенні Закарпатської обласної ради (зал Малої колегії).<br/><br/><b>Адреса: м. Ужгород, площа Народна, 4.</b><br/><br/>Початок заходу о 10:00.<br/><br/>Організатори:<br/><br/>ГО «Асоціація міст-побратимів м.Ужгород»<br/><br/>ГО «Товариство захисту осіб з інвалідністю «Надія»»<br/><br/>ГО «Щасливі діти»<br/><br/>ЦСОД «Дім Милосердя».</p>
      <figure>
        <img src="https://zak-kor.net/uploads/posts/2019-11/1574243641_3anons.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>