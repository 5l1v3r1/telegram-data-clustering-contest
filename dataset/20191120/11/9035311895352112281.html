<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/sineyimillet-kararini-aciklayan-hdp-erken-secim-cagrisinda-bulundu"/>
    <meta property="og:site_name" content="euronews"/>
    <meta property="article:published_time" content="2019-11-20T11:57:30+00:00"/>
    <meta property="og:title" content="'Sineyimillet' kararını açıklayan HDP erken seçim çağrısında bulundu"/>
    <meta property="og:description" content="'Sineyimillet' kararını açıklayan HDP erken seçim çağrısında bulundu"/>
  </head>
  <body>
    <article>
      <h1>'Sineyimillet' kararını açıklayan HDP erken seçim çağrısında bulundu</h1>
      <address><time datetime="2019-11-20T11:57:30+00:00">20 Nov 2019, 11:57</time> by <a rel="author">Euronews </a></address>
      <p>Doğu ve Güneydoğu'da HDP'ye bağlı 25 belediyeye kayyum atanmasının ardından Meclis'ten çekilebileceği belirtilen Halkların Demokratik Partisi (HDP) 'elde ettiğimiz kazanımları sonuna kadar savunacağız.' açıklamasını yaptı.</p>
      <p>Meclis'ten çekilmeyeceklerini açıklayan HDP, erken seçim talebinde bulundu.</p>
      <h3>HDP'nin yaptığı açıklama</h3>
      <ol>
        <li>Kayyım uygulaması siyasi iradeyi yok etmektedir. Hukuku yok sayan kayyım uygulaması açık bir düşmanlık olduğu ortaya çıkmaktadır.</li>
        <li>Seçme ve seçilme hakkı demokratik işleyişin en temel hakkıdır. Türkiye anayasası da bunu kabul etmektedir. seçme seçilme hakkı bu gerçekleri tanımamaktır. Tek bir ilde seçmen iradesinin yok edilmesi toplumunu tümünün iradesini hakarettir.</li>
        <li>Yerel demokrasi demokrasinin beşiğidir. Yerelden yönetme bizim için vazgeçilmez bir ilkedir. Her türlü despotizme karşı bir güvencedir. Bu nedenle atanan her kayyum faşizme giden yolda yeni bir ivmedir. AKP kayyum darbeleriyle kendilerinden önceki darbelerin bir parçası olduğunu göstermiştir.</li>
        <li>Yerel demokrasi, biçimimizi şekillendiren ve eşbaşkanlık sistemine imkan sağlayan bir modeldir. Eşbaşkanlık sisteminin algı operasyonlarının aracı haline getirilmesine izin vermeyeceğiz. Bu erkek egemenliğine inkar ve yok saymanın her biçimine karşı en önemli adımlarından biridir. Eşbaşkanlık mor çizgimizdir.</li>
        <li>Türkiye'nin bir kayyım rejimiyle yönetildiğini iktidarın temsilcileri de saklamamaktadır. Kayyım politikalarına karşı çıkmak demokratik cumhuriyeti savunarak bütün demokratik güçlerin birlikte yürümesi demektir.</li>
        <li>İktidarın yasaları yok sayan kayyım uygulaması bir atanmışlar rejimi anlamına gelmektedir. Halkı dışlayan bu yönetim anlayışı haksız bir yönetime işaret eder. Belediyelerin idari özerkliğinin ortadan kaldırıldığı bir sistemin ilk adımı belediyelerimiz üzerinde denenmektedir.</li>
        <li>Kayyım politikalarını sadece HDP'ye bir saldırı olarak görmek, iktidarın stratejik planlarını görmemektedir. Bu nedenle sorun sadece HDP'nin değil bu ülkede yaşayan demokrasi isteyen herkesin sorunudur.</li>
        <li>Kayyum rejimi aynı zamanda bir rant paylaşımı üzerinden yandaş sermayeyi palazlandırma sistemidir.</li>
        <li>HDP'nin belediyelerden ve parlamentodan çekilmesi bazı yerlerde dillendirilmektedir. Bu, sorunu sadece Kürt halkının sorunu olarak görmenin bir sonucudur. HDP bu kazanımları kolay edinmedi. HDP'nin geri çekilmesini en çok bu zorba Saray rejimi istemektedir. Şimdi AKP- MHP iktidarı Kürt düşmanı üzerinden toplumu kutuplaştırmaya çalışmaktadır. Buradan çıkmanın yolu, elde edilen kazanımları korumaktan geçer.</li>
        <li>HDP elde etmiş olan kazanımlarından vazgeçmeyecektir. HDP hiçbir mücadele alanından vazgeçmeyecektir.</li>
        <li>Kamuoyuna çağrımızdır. Kazanımlarımızı korumak, ancak ve ancak demokratik güçlerin birlikte hareket etmesiyle mümkündür. Sivil itaatsizlikle direnişi büyütebiliriz. Türkiye'nin bu durumdan kurtulması için erken seçim diyoruz. Bu bir meydan okumadır</li>
      </ol>
      <p>HDP Grup Başkanvekili Hakkı Saruhan Oluç sineyimillet kararı alınıp alınmayacağı konusunda "Çarşamba günü yapacağımız toplantıda bunun cevabını da içeren bir deklarasyon yayınlayacağız." <a href="https://tr.euronews.com/2019/11/18/hdp-sineyimillet-konusunda-karar-almak-icin-toplaniyor">demişti</a>.</p>
      <ul>
        <li>
          <a href="https://tr.euronews.com/2019/11/04/31-mart-secimleri-sonrasi-hangi-kac-belediyelere-kayyum-atandi">Kaç belediyeye kayyum atandı?</a>
        </li>
      </ul>
    </article>
  </body>
</html>