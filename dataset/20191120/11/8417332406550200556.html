<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/okonomi/2019/11/20/Eieren-av-Morris-kjeden-har-s%C3%B8kt-om-konkursbeskyttelse-20436301.ece"/>
    <meta property="og:site_name" content="adressa.no"/>
    <meta property="article:published_time" content="2019-11-20T11:29:20+00:00"/>
    <meta property="og:title" content="Eieren av Morris-kjeden har søkt om konkursbeskyttelse"/>
    <meta property="og:description" content="Svenske Venue Retail Group har søkt om konkursbeskyttelse."/>
  </head>
  <body>
    <article>
      <h1>Eieren av Morris-kjeden har søkt om konkursbeskyttelse</h1>
      <address><time datetime="2019-11-20T11:29:20+00:00">20 Nov 2019, 11:29</time> by <a rel="author"> NTB</a></address>
      <p>Svenske Venue Retail Group har søkt om konkursbeskyttelse.</p>
      <aside><a href="https://www.adressa.no/nyheter/okonomi/2019/11/20/javascript:void(0);">Del denne artikkelen på Facebook</a> <a href="https://www.adressa.no/nyheter/okonomi/2019/11/20/javascript:void(0);">Del denne artikkelen på Twitter</a> <a href="https://www.adressa.no/nyheter/okonomi/2019/11/20/javascript:void(0);">Del denne artikkelen på e-post</a></aside>
      <p>Selskapet eier blant annet den norske Morris-kjeden, som selger ting som kofferter og vesker.</p>
      <p>Ifølge <a href="https://e24.no/naeringsliv/i/y3JLQr/eieren-av-koffertkjeden-morris-soeker-konkursbeskyttelse">E24</a> er det Nordea, den største kreditoren, som har krevd at selskapet søker om konkursbeskyttelse og foretar en nyemisjon for å hente inn minst 40 millioner svenske kroner, i tillegg til at hovedeieren stiller med samme sum.</p>
      <p>Morris har 41 butikker og 294 ansatte i Norge. Tallet på butikker i Norge har blitt redusert de siste årene.</p>
      <p>Det er imidlertid i Sverige at Venue Retail Group virkelig sliter med å tjene penger, skriver E24. I Sverige var underskuddet siste regnskapsår 27,3 millioner svenske kroner, mens det i Norge ble et overskudd på 2,7 millioner kroner.</p>
      <p>Venue Retail Group-aksjen hadde ved 11-tiden falt over 30 prosent på børsen i Stockholm.</p>
    </article>
  </body>
</html>