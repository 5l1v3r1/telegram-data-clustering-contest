<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103271/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T11:53:24+00:00"/>
    <meta property="og:title" content="У Сербії розслідуватимуть зустріч російського і сербського розвідників"/>
    <meta property="og:description" content="Президент Сербії Александар Вучич наказав Військовій агенції з питань безпеки провести слідство щодо зустрічі, на якій нібито співробітник російської служби військової розвідки (ГРУ) нібито дає хабара “сербському агенту”."/>
  </head>
  <body>
    <article>
      <h1>У Сербії розслідуватимуть зустріч російського і сербського розвідників</h1>
      <address>
        <time datetime="2019-11-20T11:53:24+00:00">20 Nov 2019, 11:53</time>
      </address>
      <p>Президент Сербії Александар Вучич наказав Військовій агенції з питань безпеки провести слідство щодо зустрічі, на якій нібито співробітник російської служби військової розвідки (ГРУ) нібито дає хабара "сербському агенту".</p>
      <p>Про це заявила премʼєр міністр Ана Брнабич, повідомляє "Європейська правда" з посиланням на <a href="https://www.slobodnaevropa.org/">Radio Slobodna Evropa.</a></p>
      <p>У Сербії днями опублікували <b><a href="https://www.eurointegration.com.ua/news/2019/11/19/7103198/">відео</a></b>, на якому, за твердженнями журналістів, співробітник Головного розвідувального управління Генштабу Росії Георгій Клебан дає хабар "сербському агенту - високопосадовцю".</p>
      <p>Як повідомили у Міністерстві закордонних справ Сербії, Георгій Клебан свого часу обіймав посаду помічника аташе в посольстві Росії в Белграді, але його звільнили з цієї посади в червні 2019 року.</p>
      <p>Вучич скликав нараду на якій обговорюватимуть результати перевірки. "Якщо виявиться, що це правда, це буде серйозна справа й проблема для нас", – сказала Брнабич.</p>
      <related>
        <a href="https://www.eurointegration.com.ua/news/2019/11/8/7102821/"/>
      </related>
    </article>
  </body>
</html>