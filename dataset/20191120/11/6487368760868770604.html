<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/aggodas-megszuntetese/"/>
    <meta property="og:site_name" content="FEMINA"/>
    <meta property="article:published_time" content="2019-11-20T11:36:04+00:00"/>
    <meta property="og:title" content="Hogyan lehet leszokni a sok aggódásról? A szakértő leghatásosabb tippjei"/>
    <meta property="og:description" content="Az aggódás megszüntetése nem egyszerű feladat, de nem is lehetetlen. Mi a titka?"/>
  </head>
  <body>
    <article>
      <h1>Hogyan lehet leszokni a sok aggódásról? A szakértő leghatásosabb tippjei</h1>
      <h2>Az aggódás megszüntetése nem egyszerű feladat, de nem is lehetetlen. Mi a titka?</h2>
      <address><time datetime="2019-11-20T11:36:04+00:00">20 Nov 2019, 11:36</time> by <a rel="author">Femina</a></address>
      <p>Az aggodalom kétféle formában jelentkezhet: gondolatok, valamint testérzetek formájában. Utóbbi esetben a szívdobogás, torokszorítás, izzadás jellemző. Pszichológusok már régen rájöttek, hogy sok álmatlan, aggódásra hajlamos embernél nem a testi tünetek okozzák a szorongást, hanem az aggódás körül felmerült gondolatok azok, amik nem hagyják az embert nyugodni.</p>
      <p>- Furcsa módon az aggódásban mindig van valami jó: ez is egy módja annak, hogy kezdjünk valamit a lehetséges, vagy vélt fenyegetésekkel. Úgy érezhetjük, hogy valamit mégiscsak kezdünk a problémával, például megszállottan keressük a megoldást - vélekedik <a href="http://mindfulnessitthon.hu/"><b>Horváth Ágnes</b></a> alvástréner, mindfulnessoktató, aki a <a href="http://hrpwr.hu/"><b>hrpwr.hu</b></a>-n osztotta meg gondolatait a témában.</p>
      <figure>
        <img src="https://kep.cdn.indexvas.hu/1/0/3043/30437/304379/30437979_76c66e2a879857f78c30089542c1471f_wm.jpg"/>
      </figure>
      <h3>Az aggodalom legyőzése: a test az, ami segít</h3>
      <p>A mindfulness a testtel, a testi tünetekkel dolgozik. Ha az ember ki akarja kapcsolni az agyát, ennek legegyszerűbb módja, ha a légzését vagy a testét figyeli, pásztázza. Az aggódás testi tünetei tudnak segíteni abban, hogy az érintett kilépjen a folytonos tépelődésből.</p>
      <p>A szorongást sok minden kiválthatja, de az biztos, hogy a gondolatok táplálják, tartják fenn, ezért fontos felismerni, hogy mikor van az, amikor valaki a szorongás miatt szorong, vagy azon morfondíroz, miért is aggódik ennyit, miért nincsenek pozitívabb gondolatai. Azaz az első lépés az önmegfigyelés. Meg kell tanulni tehát a szorongás jeleit észlelni, hogy idejében megtörhető legyen a felesleges tépelődés. Ehhez a test küld egyértelmű jeleket.</p>
      <h3>Így dolgoznak a mindfulnessben a szorongással</h3>
      <p>A mindfulnesstanfolyamon a testtel, a testi tünetekkel és az ezzel kapcsolatos gondolatok elfogadásával foglalkoznak a résztvevők. Nem agyalni: ez nagyon sok ember vágya. Úgy lehetséges nem agyalni, ha az ember megtanulja az elengedést, akár gondolatról van szó, akár testi tünetekről. Ez a képesség a mindfulness módszerével elsajátítható, fejleszthető, és az alany lazább, viccesebb, szerethetőbb ember lesz általa.</p>
      <p>De mi is pontosan a mindfulness? A fogalom egyfajta kontrollált gondolkodást, akaratlagos gondolati fókuszváltást is jelent. A módszer nem új keletű dolog, de csak mostanában vált divatossá. <a href="http://femina.hu/ezo/mindfulness/"><b>Korábbi cikkünkben bővebben is olvashatsz a technikáról.</b></a></p>
      <p>
        <i>Fotók: Getty Images</i>
      </p>
      <p><b>Személyiségteszt: v</b> <b>álaszd ki, mi a legnagyobb félelmed!</b></p>
      <p>Pszichológiai magyarázata van, hogy egyik vagy másik félelem mire utalhat, ennek felfedésére pedig alkalmas ez a képes teszt. Először nézd meg figyelmesen és nyugodtan a nyolc képet, majd válaszd ki, melyik az, ahova a legjobban irtóznál bemenni.</p>
      <figure>
        <img src="https://kep.index.hu/1/0/2091/20913/209132/20913252_1330818_0bb64840787d9e489f117121a2f81861_wm.jpg"/>
        <figcaption>
          <a href="https://femina.hu/ezo/szemelyisegteszt/">Nézegess képeket! 8 kép<br/><b>Válaszd ki, mi a legnagyobb félelmed: meghökkentő leírást ad a személyiségedről</b></a>
        </figcaption>
      </figure>
    </article>
  </body>
</html>