<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/irans-president-utropar-seger-over-demonstranter"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T11:30:41+00:00"/>
    <meta property="og:title" content="Irans president utropar ”seger” över demonstranter"/>
    <meta property="og:description" content="Irans president Hassan Rohani utropar ”regeringsseger” över de ”utländska fiender” som han anklagar för att ligga bakom den senaste veckans våldsamma protester."/>
  </head>
  <body>
    <article>
      <h1>Irans president utropar ”seger” över demonstranter</h1>
      <address><time datetime="2019-11-20T11:30:41+00:00">20 Nov 2019, 11:30</time> by <a rel="author">Lucas Brischetto</a></address>
      <p>
        <b>Irans president Hassan Rohani utropar ”regeringsseger” över de ”utländska fiender” som han anklagar för att ligga bakom den senaste veckans våldsamma protester.</b>
      </p>
      <p>– Det iranska folket har återigen lyckats med ett historiskt test och visat att det inte kommer att låta fiender dra nytta av situationen, även om de kan ha klagomål om landets regering, säger president Rohani i en kommentar som den statliga nyhetsbyrån IRIB har publicerat.</p>
      <p>De veckolånga protesterna är en följd av kraftigt höjda bensinpriser och har hittills krävt över 100 dödsoffer. Michael Page, vice-chef vid människorättsorganisationen Human Rights Watchs Mellanösternkontor, fördömer den iranska regeringens agerande.</p>
      <p>– Iranska myndigheter stänger desperat av det globala och interna informationsflödet i Iran i hopp om att omvärlden kommer att blunda för deras brutala nedbrytning, säger han i ett uttalande.</p>
    </article>
  </body>
</html>