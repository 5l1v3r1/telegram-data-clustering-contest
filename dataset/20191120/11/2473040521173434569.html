<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/eCommerce/247015/prima-platforma-online-unde-se-pot-comercializa-legal-animalele-de-companie.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T11:38:56+00:00"/>
    <meta property="og:title" content="Prima platforma online unde se pot comercializa legal animalele de companie"/>
    <meta property="og:description" content="OLX a schimbat termenii si conditiile de utilizare a platformei pentru a incuraja comercializarea responsabila a animalelor de companie si pentru a limita anunturile care incalca legea."/>
  </head>
  <body>
    <article>
      <h1>Prima platforma online unde se pot comercializa legal animalele de companie</h1>
      <address><time datetime="2019-11-20T11:38:56+00:00">20 Nov 2019, 11:38</time> by <a rel="author">Alex Goaga</a></address>
      <p>
        <b>OLX a schimbat termenii si conditiile de utilizare a platformei pentru a incuraja comercializarea responsabila a animalelor de companie si pentru a limita anunturile care incalca legea.</b>
      </p>
      <p>OLX a raspuns solicitarilor asociatiilor de protectie si adoptie a animalelor din Romania. Ca reactie a demersului Transylvania Animal Care, OLX Romania a modificat in urma cu doi ani termenii si conditiile de utilizare a platformei, adaugand informatii despre legislatia care trebuie respectata atunci cand se comercializeaza animale de companie si a numit un responsabil distinct pentru verificarea anunturilor de comercializare a cainilor deja publicate pe site.</p>
      <p><b>In data de 15 iulie 2019</b> a fost implementat un nou sistem de adaugare a anunturilor, prin reducerea de la 100 de anunturi gratuite la unul singur pentru Caini si Pisici. Aceasta masura a fost menita sa incurajeze comercializarea responsabila a animalelor de companie si a redus la jumatate numarul anunturilor disponibile pe platforma.</p>
      <p><b>Incepand cu 1 august, </b>au fost interzise anunturile de Monta si Reproducere animale, fiind singura platforma din Romania care a renuntat la aceste tipuri de anunturi. Sunt interzise prin lege monta (imperecherea) cainilor care nu au pedigri (A, B sau C) sau care nu sunt caini utilitari. Pedigriul este un document eliberat de Asociatia Chinologica Romana (AChR), iar carnetul de sanatate al cainelui este un document medical, eliberat de un medic veterinar. Cele doua documente nu se pot substitui unul cu celalalt.</p>
      <p><i>“Vanzarea si cumpararea de animale de companie trebuie sa fie un act responsabil, documentat si legal. Impreuna cu mai multe ONG-uri si asociatii din domeniu, am identificat mai multe solutii de control si limitare a comertului si am inceput sa blocam peste 10.000 de anunturi care incalcau prevederile legale din domeniul protectiei animalelor. Mai mult, ne-am propus sa cream pe OLX cea mai mare retea de adoptii din Romania, iar pentru asta oferim pachete de anunturi gratuite centrelor de adoptie din toata tara, care ne contacteaza pe adapost@olx.ro." </i>Paul Neagoe – Business Manager OLX Romania.</p>
      <p>
        <a href="https://www.wall-street.ro/articol/Real-Estate/245067/olx-imobiliare-studenti-locuinte-in-chirie-buget-lunar-100-200-euro.html">Citeste si:<br/>Studiu: Cati bani ar fi dispusi studentii sa plateasca drept chirie</a>
      </p>
      <figure>
        <img src="https://img.wall-street.ro/image_thumbs/thumbs/3ec/3ec26d292985e7778a84f6bbe6f0369e-400x250-00-65.jpg?v=1569503171"/>
      </figure>
      <p>Pentru implementarea legislatiei in platforma, moderarea anunturilor care incalca termenii si conditiile, dar si pentru informarea publicului si incurajarea adoptiilor, OLX Romania beneficiaza de suportul <a href="https://www.facebook.com/socialTAC/">TAC (Transylvania Animal Care),</a> <a href="http://www.aspa.ro/">ASPA Bucuresti</a>, <a href="https://www.facebook.com/RedPanda.Romania/">Red Panda Romania</a>, <a href="https://www.facebook.com/thecatroom/">Camera cu pisici</a>, <a href="https://www.4animals.ro/">Asociatia Robi</a>, <a href="https://www.animed.ro/">Asociatia Animed Arad</a>, <a href="https://www.facebook.com/dogsonhills/">Asociatia Dogs on Hills</a>, <a href="https://www.felisromania.ro/">Federatia Asociatiilor Feline Felis Romania</a>, <a href="http://www.achmb.com/">Asociatia Chinologica Metropolitana Bucuresti</a>, <a href="http://www.asociatiakolakariola.com/">Kola Kariola</a> si <a href="http://bigheartssociety.com/">Big Hearts Society</a>.</p>
      <p><i>“Noi vedem si reparam zilnic rezultatele dramatice ale ignorarii legislatiei pentru animale. Comertul online cu caini a devenit, astazi, una din cele mai importante surse de abandon si suprapopulare cu caini, iar aceasta suprapopulatie e ucisa sistematic in adaposturile publice sau e victima a abuzurilor nepedepsite. Cand am abordat echipa OLX, nu ne-am asteptat la deschiderea pe care ne-au aratat-o si spun cu mandrie ca am devenit impreuna un grup de lucru mai puternic in fiecare an. OLX Romania e un pionier al impunerii si respectarii legislatiei pentru animale printre platformele romanesti de comert online. Dar, mai important, este un exemplu de curaj si coloana vertebrala. Mult prea rar vedem in jurul nostru companii comerciale dispuse sa faca ce e just si abia apoi ce este profitabil.”</i> Anca Georgescu, director de strategie si comunicare, TAC Romania.</p>
      <p>
        <b>
          <u>Anunturile de adoptii, gratuite pentru ONG-uri si asociatii</u>
        </b>
      </p>
      <p>OLX este si platforma cu cele mai multe anunturi de adoptie, peste 1500 de anunturi active, lunar, pentru caini si pisici. OLX Romania incurajeaza si alte ONG-uri si persoane care se ocupa de adoptii sa trimita solicitari pe <b>adapost@olx.ro</b> pentru a beneficia de pachete de promovare gratuite a anunturilor.</p>
      <p>
        <a href="https://www.wall-street.ro/articol/Piete-de-capital/244612/oficial-emag-a-fost-vandut-pentru-82-mil-dolari-in-2012-ce-este-de-fapt-prosus-colosul-listat-pe-bursa-din-amsterdam-care-detine.html">Citeste si:<br/>Oficial: eMAG a fost vandut pentru 82 mil. dolari in 2012</a>
      </p>
      <figure>
        <img src="https://img.wall-street.ro/image_thumbs/thumbs/c99/c9972f560982d21b042e5a17c97354be-400x250-00-65.jpg?v=1568371284"/>
      </figure>
      <p><b>Incepand cu luna noiembrie 2019</b>, OLX duce o campanie publica de informare a utilizatorilor platformei despre legislatia si documentatia necesara tranzactiilor din categoria Animale de companie. Urmatorul pas este lansarea unor actiuni sustinute de moderare stricta a anunturilor, care sa duca la eliminarea celor care nu respecta legea.</p>
      <p>
        <b>
          <u>Noi termeni &amp; conditii de utilizare a platformei OLX - Animale de companie</u>
        </b>
      </p>
      <p>Nu sunt admise pentru publicare anunturi care:</p>
      <ul>
        <li>privesc darea spre monta a animalelor de companie;</li>
        <li>tranzactioneaza animale de companie fara documentele prevazute de lege (certificate pedigri/certificat tipicitate, carnet sanatate);</li>
        <li>comercializeaza caini din rasele Pitbull, Boerbull, Bandog si metisii lor.</li>
      </ul>
      <p>
        <b>Anunturile de comercializare a animalelor de companie trebuie sa respecte:</b>
      </p>
      <p>
        <a href="https://www.wall-street.ro/articol/eCommerce/244577/olx-sau-cum-se-comporta-romanul-sub-anonimat.html">Citeste si:<br/>OLX sau cum se comporta romanul "sub anonimat"</a>
      </p>
      <figure>
        <img src="https://img.wall-street.ro/image_thumbs/thumbs/1e0/1e00c8e46f1e789ebceec3494eab3d7d-400x250-00-65.jpg?v=1568284172"/>
      </figure>
      <ul>
        <li>OUG 155/2001 privind aprobarea programului de gestionare a cainilor fara stapan;</li>
        <li>Legea 60/2004 pentru Ratificarea Conventiei Europene pentru protectia animalelor de companie;</li>
        <li>Ordonanta de urgenta 55/2002 pentru regimul de detinere a cainilor periculosi sau agresivi;</li>
        <li>Orice restrictii impuse de Autoritatea Nationala Sanitara Veterinara si pentru Siguranta Alimentelor sau de autoritatile locale.</li>
      </ul>
    </article>
  </body>
</html>