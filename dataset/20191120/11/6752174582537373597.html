<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-peticiot-inditottak-a-del-budai-szuperkorhaz-megepiteseert/"/>
    <meta property="og:site_name" content="lokál"/>
    <meta property="article:published_time" content="2019-11-20T11:15:48+00:00"/>
    <meta property="og:title" content="Petíciót indítottak a dél-budai szuperkórház megépítéséért"/>
    <meta property="og:description" content="Petíciót indítottak a dél-budai szuperkórház megépítéséért - mondta Simicskó István, Újbuda országgyűlési képviselője szerda reggel az M1 aktuális csatornán."/>
  </head>
  <body>
    <article>
      <h1>Petíciót indítottak a dél-budai szuperkórház megépítéséért</h1>
      <address><time datetime="2019-11-20T11:15:48+00:00">20 Nov 2019, 11:15</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/01/simicsko_8740_mk-e1523529341867-1280x915.jpg"/>
      </figure>
      <p>
        <b>Petíciót indítottak a dél-budai szuperkórház megépítéséért – mondta Simicskó István, Újbuda országgyűlési képviselője szerda reggel az M1 aktuális csatornán.</b>
      </p>
      <p>A KDNP-s országgyűlési képviselő elmondta, “érdekes nyilatkozatok” láttak napvilágot az önkormányzati választások után számos kormányzati beruházás kapcsán. A dél-budai szuperkórház megépítését például pazarlónak nevezték, és az épület helyszínét is vitatták.</p>
      <p>Azonban én azt hiszem, hogy vannak közös ügyek (…), amelyekben a közös nevezőt meg kell találni, ilyen például a magyar emberek egészségének kérdése, ami nem lehet vita tárgya – fogalmazott.</p>
      <p>Hozzátette, az ellenzék a parlamentben folyamatosan arról beszél, hogy az egészségügyet fejleszteni kell, s ezt a kormányzat is fontos ügynek tekinti.</p>
      <p>Kitért arra is, hogy a Szent Imre Kórház, amit 300-350 ezer ember ellátására építettek, nem tudja kiváltani az 1,2 millió ember ellátására tervezett szuperkórházat.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-torekedni-kell-a-helyes-antibiotikum-hasznalatra/">Törekedni kell a helyes antibiotikum-használatra</a>
        </li>
        <li>
          <a href="https://www.lokal.hu/2019-11-cel-hogy-evrol-evre-egeszsegesebb-eteleket-talaljanak-a-kozetkeztetesben/">Cél, hogy évről évre egészségesebb ételeket tálaljanak a közétkeztetésben</a>
        </li>
        <li>
          <a href="https://www.lokal.hu/2019-11-van-kiut-az-alkohol-poklabol/">Van kiút az alkohol poklából</a>
        </li>
        <li>
          <a href="https://www.lokal.hu/2019-11-evente-3600-cukorbeteg-labat-kell-amputalni/">Évente 3600 cukorbeteg lábát kell amputálni</a>
        </li>
        <li>
          <a href="https://www.lokal.hu/2019-11-ujabb-palyazatokat-varnak-csaladbarat-szuleszetek-kialakitasara/">Újabb pályázatokat várnak családbarát szülészetek kialakítására</a>
        </li>
      </ul>
    </article>
  </body>
</html>