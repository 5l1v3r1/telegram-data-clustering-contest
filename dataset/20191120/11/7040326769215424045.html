<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/devlet-korumasindaki-bin-91-genc-aralikta-kamu-kurumlarina-atanacak-1389225"/>
    <meta property="og:site_name" content="Karar.com"/>
    <meta property="article:published_time" content="2019-11-20T11:33:00+00:00"/>
    <meta property="og:title" content="Devlet korumasındaki bin 91 genç aralıkta kamu kurumlarına atanacak"/>
    <meta property="og:description" content="Aile, Çalışma ve Sosyal Hizmetler Bakanlığınca devlet korumasından yararlanan bin 91 genç, aralık ayında kamu kurum ve kuruluşlarına yerleştirilecek."/>
  </head>
  <body>
    <article>
      <h1>Devlet korumasındaki bin 91 genç aralıkta kamu kurumlarına atanacak</h1>
      <address>
        <time datetime="2019-11-20T11:33:00+00:00">20 Nov 2019, 11:33</time>
      </address>
      <p>
        <b>Aile, Çalışma ve Sosyal Hizmetler Bakanlığınca devlet korumasından yararlanan bin 91 genç, aralık ayında kamu kurum ve kuruluşlarına yerleştirilecek.</b>
      </p>
      <p>Devlet koruması altında yetişen gençlerin kamu kurumlarına yerleştirilmesi için yapılan çalışmalar sürdürülüyor. Sosyal Hizmetler Kanunu kapsamında kamuya atanan gençlerin sayısında her yıl artış sağlanıyor.</p>
      <p>Devlet korumasından yararlanan 2 bin 183 genci bu ay kamu kurumlarına atayan bakanlık, bu yıl 3 bini aşkın kadro ve pozisyona ulaşmayı hedefliyor.</p>
      <p>
        <b>ARALIK AYINDA KAMU KURUMLARINA ATANACAKLAR</b>
      </p>
      <p>Bu çerçevede, hakkında korunma ve bakım tedbiri kararı alınan bin 91 çocuk aralık ayında kamu kurumlarına atanacak. Böylece 2014'ten bu yana merkezi yerleştirmeyle söz konusu kapsamda kamuya atanan personel sayısı 15 bin 120'yi bulacak.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/ekonomi-haberleri/aile-calisma-ve-sosyal-hizmetler-bakanligi-acikladi-3-bin-635-personel-alinacak-1387966"/>
      </related>
    </article>
  </body>
</html>