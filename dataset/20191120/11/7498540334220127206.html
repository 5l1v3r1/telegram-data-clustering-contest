<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/calcio-femminile-risultati-dellottava-giornata/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T11:01:54+00:00"/>
    <meta property="og:title" content="Calcio femminile, i risultati dell’ottava giornata"/>
    <meta property="og:description" content="REGGIO EMILIA – Il Cella prosegue la sua corsa e trova il successo per 3-1 contro il Fossolo 76. La squadra, che domenica ha debuttato con la nuova casacca blu-granata come la Reggiana maschile, ha avuto la meglio grazie alle reti di Bonacini, Maiola e Parizzi: tre punti che permettono di consolidare il primato in […]"/>
  </head>
  <body>
    <article>
      <h1>Calcio femminile, i risultati dell’ottava giornata</h1>
      <address><time datetime="2019-11-20T11:01:54+00:00">20 Nov 2019, 11:01</time> by <a rel="author">Francesco Ferrari</a></address>
      <p>
        <b>Il Cella è regina anche sotto la pioggia vincendo 3-1 contro il Fossolo ’76. Rinviate le gare di Nubilaria e Sammartinese. Alle 15 su Telereggio la replica di #91° Minuto</b>
      </p>
      <p><b>REGGIO EMILIA –</b> Il <b>Cella</b> prosegue la sua corsa e trova il successo per 3-1 contro il <b>Fossolo 76</b>. La squadra, che domenica ha debuttato con la nuova casacca blu-granata come la Reggiana maschile, ha avuto la meglio grazie alle reti di <b>Bonacini, Maiola </b>e<b> Parizzi</b>: tre punti che permettono di consolidare il primato in classifica, anche se pesano nell’economia di questa giornata i tanti rinvii causa maltempo. </p>
      <p>Altro match disputato quello tra <b>Osteria Grande e Aurora</b>, terminato sul 2-0 per i primi. Rinviate <b>Riccione-Sammartinese </b>e<b> Nubilaria-PGS Smile</b>. Reggionline vi propone i risultati e le classifiche in collaborazione con la trasmissione sportiva #91° Minuto, che va in onda tutti i martedì sera alle 22.30 su Telereggio (e in replica alle 15 del mercoledì) e dedica spazio al calcio femminile della nostra terra.</p>
      <p>La classifica dopo l’ottava giornata: Cella* 22; Osteria Grande* 15; Biancorosse Piacenza e Gatteo Mare 13; Fossolo 76* 11; Polisportiva Aurora* 10; Pgs Smile 8; Sammartinese 7; Casalgrandese 4; Nubilaria 3; Granamica 2; Union Sammartinese 0.</p>
      <p>*una gara in più</p>
    </article>
  </body>
</html>