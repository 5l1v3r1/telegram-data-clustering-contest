<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/rasturnare-de-situatie-anuntul-directorului-iml-cu-privire-la-cauza-deceselor-de-la-timisoara-20096393"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T11:08:08+00:00"/>
    <meta property="og:title" content="Răsturnare de situație! Anunțul directorului IML cu privire la cauza deceselor de la Timișoara"/>
    <meta property="og:description" content="Anunţ surpriză al medicilor legişti, în cazul celor doi copii şi al femeii care au decedat după deratizare, la Timișoara. Testele preliminare nu au arătat"/>
  </head>
  <body>
    <article>
      <h1>Răsturnare de situație! Anunțul directorului IML cu privire la cauza deceselor de la Timișoara</h1>
      <address><time datetime="2019-11-20T11:08:08+00:00">20 Nov 2019, 11:08</time> by <a rel="author">Loredana T.</a></address>
      <p>Anunţ surpriză al medicilor legişti, în cazul celor doi copii şi al femeii care au decedat după deratizare, la Timișoara. Testele preliminare nu au arătat prezenţa otrăvii în trupurile celor trei persoane decedate. Cauza morţii este, deocamdată, neprecizată, însă asta nu înseamnă că este exclusă varianta otrăvirii în urma deratizării.</p>
      <p>Rezultatele preliminarii recoltate de la cele trei persoane au fost negative. Subliniez că sunt rezultate preliminarii, care ne ajută să facem analizele cantitative pentru a depista alte substanțe” a declarat directorul IML, Alexandra Enache.</p>
      <p>”<i><b>Cauza decesului este neprecizată cu suspiciunea unei intoxicații cu un toxic extrem de puternic</b></i>” a mai spus aceasta.</p>
      <h3>Trei persoane au murit, dintre care un copil de trei ani și un bebeluș</h3>
      <p>Un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut o dezinsecţie. Ministerul Sănătății a anunțat că, după deratizarea de la Timișoara, marți dimineața erau internați 12 adulți și 16 copii, toți în stare bună, cu o evoluție favorabilă. Procurorii au informații că în acest caz s-a folosit o substanță ce conține fosfură de aluminiu, cu efecte letale în caz de inhalare.</p>
      <p><i><b>„S-a reținut că, în perioada 16.11.2019 – 18.11.2019 mai multe persoane dintr-un imobil situat în Municipiul Timișoara au fost internate în diferite unități medicale din mun. Timișoara prezentând simptomele unei posibile intoxicații cu o substanță necunoscută. Dintre aceste persoane s-a stabilit că 3 au decedat și alte 3 persoane au rămas internate în unități medicale din Timișoara prezentând diferite afecțiuni”</b></i>, se arată în comunicat.</p>
      <p>În urma cercetărilor efectuate, procurorii au stabilit că suspectul este reprezentant al unei societăți care a realizat deratizarea în imobilul respectiv în perioada 16.11.2019 – 18.11.2019. Oamenii legii au informații că pentru deratizare s-a folosit un insecticid denumit „Delicia – GASTOXIN”. <i><b>„Are în compoziție fosfură de aluminiu, o substanţă foarte toxică, cu efecte letale în caz de inhalare, și care necesită pentru utilizare autorizație specială”</b></i>, se mai arată în comunicat.</p>
    </article>
  </body>
</html>