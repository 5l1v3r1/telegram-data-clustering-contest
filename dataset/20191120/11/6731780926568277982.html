<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/investe-uccide-motociclista-guardia-giurata-si-spara/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T11:01:08+00:00"/>
    <meta property="og:title" content="Investe e uccide motociclista, la guardia giurata si spara per lo shock"/>
    <meta property="og:description" content="Dopo aver investito un motociclista ed essersi accorto che era in condizioni gravi, una guardia giurata di Milano si è suicidata. Doppia tragedia nella notte di Milano. Una guardia giurata ha infatti deciso di togliersi la vita dopo aver causato un incidente letale. Secondo quanto emerso dalla cronaca locale, l’uomo si trovava a bordo si …"/>
  </head>
  <body>
    <article>
      <h1>Investe e uccide motociclista, la guardia giurata si spara per lo shock</h1>
      <address><time datetime="2019-11-20T11:01:08+00:00">20 Nov 2019, 11:01</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Guardia-Giurata.jpg"/>
      </figure>
      <p>Dopo aver investito un motociclista ed essersi accorto che era in condizioni gravi, una guardia giurata di Milano si è suicidata.</p>
      <p>Doppia tragedia nella notte di <b>Milano</b>. Una <b>guardia giurata</b> ha infatti deciso di togliersi la vita dopo aver causato un incidente letale. Secondo quanto emerso dalla cronaca locale, l’uomo si trovava a bordo si un’auto della vigilanza e stava percorrendo<b> via Emilia</b>. Giunto all’incrocio con semaforo con <b>via Piceno</b>, il 65enne ha bruciato il rosso ed è passato ugualmente. In quello stesso istante un uomo in moto stava attraversando l’incrocio in perpendicolare ed è stato preso in pieno.</p>
      <p>L’urto ha fatto volare il centauro sull’asfalto ed ha fatto perdere alla guardia giurata il controllo dell’auto, che ha terminato la sua corsa all’interno di un’<b>aiuola</b> a margine del tratto stradale. Ripresosi dalla botta causata dall’incidente, l’automobilista è sceso dal veicolo per sincerarsi delle condizioni del <b>motociclista</b>. L’uomo ha capito immediatamente che non ce l’avrebbe fatta ed è entrato nel <b>panico</b>. Poco dopo è tornato all’interno del veicolo, ha preso in mano la <b>pistola</b> e si è sparato in testa.</p>
      <p>Se vuoi seguire tutte le nostre notizie in tempo reale <b><a href="https://bit.ly/ViaggiGoogleNews">CLICCA QUI</a></b></p>
      <h3>Guardia giurata si suicida: l’arrivo dei soccorsi</h3>
      <p>Non è chiaro se la guardia giurata abbia chiamato i soccorsi prima di compiere il gesto estremo o se li abbia allertati qualcuno che è passato dalla zona. Fatto sta che qualche minuto dopo l’accaduto le ambulanze erano giunte sul luogo del <b>sinistro</b>. I medici hanno fatto il possibile per salvare la vita ai due, portati entrambi al pronto soccorso in codice rosso. Il loro sforzo, però, si è rivelato vano, visto che i due sono <b>deceduti</b> poco dopo essere giunti in ospedale.</p>
      <p>Leggi anche -&gt; <a href="https://www.viagginews.com/2019/11/18/incidente-stradale-alberto-antonello-coma-casa/">Incidente stradale Alberto Antonello | dopo il coma si riprende e torna a casa</a></p>
      <figure>
        <img src="https://www.viagginews.com/wp-content/uploads/2019/08/incidente-ambulanza-.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/cosa-ce-stasera-in-tv/"/>
        <a href="https://www.viagginews.com/2019/11/20/gabriel-garko-rivelazione-choc-video/"/>
        <a href="https://www.viagginews.com/2019/11/20/luca-sacchi-ultime-notizie-famiglia-interrogatorio-test-anastasiya/"/>
      </related>
    </article>
  </body>
</html>