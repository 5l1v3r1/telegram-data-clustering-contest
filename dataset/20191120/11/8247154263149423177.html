<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-volieri-specservisu-kremenchuka-perepovneni-za-prognozami-nastupnogo-roku"/>
    <meta property="og:site_name" content="Кременчугская газета"/>
    <meta property="article:published_time" content="2019-11-20T11:45:00+00:00"/>
    <meta property="og:title" content="У Кременчуці вольєри Спецсервісу-Кременчука переповнені - за прогнозами наступного року ситуація не зміниться "/>
    <meta property="og:description" content="Загальна сума витрат на утримання підприємства на 2020 рік передбачається майже 10 млн грн."/>
  </head>
  <body>
    <article>
      <h1>У Кременчуці вольєри Спецсервісу-Кременчука переповнені - за прогнозами наступного року ситуація не зміниться </h1>
      <address>
        <time datetime="2019-11-20T11:45:00+00:00">20 Nov 2019, 11:45</time>
      </address>
      <p>
        <b>Загальна сума витрат на утримання підприємства на 2020 рік передбачається майже 10 млн грн.</b>
      </p>
      <p>Депутатам Кременчуцької міськради запропонують на сесії внести зміни до міської Програми «Охорона тваринного світу та регулювання чисельності безпритульних тварин в м. Кременчуці на 2016-2020 роки».</p>
      <p>Серед іншого запропонують збільшити відрахування з міського бюджету на потреби КП «Спецсервіс-Кременчук».</p>
      <p>Загальна сума витрат передбачається майже 10 млн грн. А саме – <u>9 млн 360 тис грн.</u></p>
      <p>За розрахунками фахівців комунального підприємства витрати на утримання безпритульних тварин у 2020 році мають скласти  4 млн 390 тис грн, що на 980 тис 299 грн - більше фактичних потреб у 2019 році.</p>
      <p>План по стерилізації на 2020 рік має скласти 600 собак та 200 котів на рік. У поточному році вже простерилізували 359 собак та 154 кішки.  КП «Спецсервіс-Кременчук» практично повністю відмовилось від послуг сторонніх організацій (за виключенням УЗД, рентгенологічного дослідження, лабораторії).</p>
      <p>Для зменшення популяції тварин в місті у 2019 році на підприємстві розроблені заходи по стерилізації  тварин для населення.</p>
      <p>А ще витрати на утримання безпритульних тварин включено: заробітна плата санітара, робітників по догляду за тваринами <b>– </b>1 млн 027 тис грн.</p>
      <p>Продукти харчування тварин - 524 тис грн. Також заплановано покупка інвентаря для утримання тварин, витрати на реєстрацію, татуювання, біркування тварин (360гол/рік), дезінфікуючі та миючі засоби та інше.</p>
      <p>Ремонт огорожі на пункті перетримки не проводився з 2016 року. Собаки з легкістю перегризають сітки та виходять на територію підприємства. Сума на ремонт закладена згідно з розрахунком і складає – 40 тис 815 грн. Ремонт теплого ізолятора – 35 тис 312 грн.</p>
      <p>Окремо потреба в оплаті електроносіїв: на оплату за користування комунальними послугами на пункті  тимчасового утримання тварин необхідно в межах 200 тис грн.</p>
      <blockquote><i>«Утримання безпритульних тварин розраховано на 150 тварин /міс., в поточному році було заплановано утримання 100 собак/місяць, але вольєри постійно переповнені, на поточний період у пункті перетримки 176 собак та 70 кішок. Це хворі, травмовані тварини, якім потрібен догляд, лікування та харчування», </i>- йдеться в пояснювальній записці.</blockquote>
      <p>Нагадаємо, <b><a href="https://kg.ua/news/specservis-kremenchuka-prositime-deputativ-pogasiti-kreditorsku-zaborgovanist-za-vidlov-i">Спецсервіс Кременчука проситиме депутатів погасити кредиторську заборгованість за відлов і утримання безпритульних тварин</a>.</b></p>
      <p>Читайте:<b> <a href="https://kg.ua/news/nastupnogo-roku-u-kremenchuci-gotovi-vidloviti-1200-bezpritulnih-sobak">Наступного року у Кременчуці у "Спецсервісі" готові відловити 1200 безпритульних собак</a>.</b></p>
      <p> </p>
      <p> </p>
      <p>Світлана Павленко</p>
    </article>
  </body>
</html>