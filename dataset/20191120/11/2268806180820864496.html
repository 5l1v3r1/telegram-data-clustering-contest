<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/arda/ilias-hasani-arda-mozhe-da-pobedi-grandovete-myastoto-ni-e-v-top-6.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-20T11:27:03+00:00"/>
    <meta property="og:title" content="Илиас Хасани: Арда може да победи грандовете, мястото ни е в Топ 6"/>
    <meta property="og:description" content="&quot;Всичко тук е като в голям клуб&quot;"/>
  </head>
  <body>
    <article>
      <h1>Илиас Хасани: Арда може да победи грандовете, мястото ни е в Топ 6</h1>
      <address>
        <time datetime="2019-11-20T11:27:03+00:00">20 Nov 2019, 11:27</time>
      </address>
      <p>Защитникът на Арда Илиас Хасани даде интервю пред клубния сайт. Алжирският футболист е на мнение, че новакът в елита има място в Топ 6. </p>
      <p>
        <b>Здравей, Илиас. Няколко месеца вече си в Арда, как се чувстваш?</b>
      </p>
      <p>- Аз съм тук вече три месеца. Всичко с отбора е добре, аз също съм добре. Няма никакви проблеми, теренът е ок, отборът играе добре. Само Кърджали не е много голям град, но така аз мисля само за футбол.</p>
      <p>
        <b>Това е добре за футболистите, защото ако е голям град ще мислиш за други работи, а не за футбол.</b>
      </p>
      <p>- Да, точно така, сега мисля само за футбол. Всичко е на много добро ниво в клуба, в отбора има няколко чужди футболисти, атмосферата е приятна,което е добре за Арда и се вдига нивото.</p>
      <p>
        <b>След като разбра, че има интерес от Арда към теб, как реагира и имаше ли други предложения?</b>
      </p>
      <p>- Когато ми се обадиха по телефона, аз тогава знаех малко за Арда. Бях играл тук в Кърджали с Черно море за Купата на България. Още тогава видях базата на Арда и си казах, че за отбор от Втора лига всичко е на много високо ниво. Сега в efbet Лига отборът е много добре, може да се сравнява с големите отбори. Теренът е перфектен, стадионът е супер, в клуба се работи професионално, има всичко необходимо за всеки футболист. Точно, както е в един голям клуб.</p>
      <p>
        <b>Какво те накара да избереш Арда?</b>
      </p>
      <p>- Знаех, че треньорът (Стамен Белчев) е много добър, още преди, когато беше в ЦСКА. Направи се добра селекция, бяха взети добри футболисти. Познавам Илиша Сам, Дарко, Жоао, Зоран. Всички тези играчи вдигат нивото на отбора, което за България е добре. Разбрах, че проектът Арда е доста сериозен и аз реших да приема. Все пак съм на 24 години и аз искам само да вървя нагоре, и за мен тук в Арда е правилното място за развиване на кариерата.</p>
      <p>
        <b>Отборът се намира в първата шестица. Според теб грандовете в България гледат ли вече с друго око на Арда, не като новак, а като сериозен отбор?</b>
      </p>
      <p>- Да, гледат сериозно на нашия отбор, защото имаме амбиция за първата шестица, имаме класа и нивото да сме сред първите шест отбора в България. Преди една година отборът играеше във Втора лига, а сега е в първата шестица. Спред мен можем да бием Левски, ЦСКА, Лудогорец. Играл съм за Верея и Черно море, и според мен Арда има сериозни шансове да е в първата шестица.</p>
      <p>
        <b>Имаш вече и отбелязан гол за Арда.</b>
      </p>
      <p>- О, да. Аз винаги, всеки сезон в първите пет мача отбелязвам гол. После може и още да вкарам, но не е важно дали аз ще се разпиша, важно е отборът да побеждава.</p>
      <p>
        <b>Разкажи нещо повече за теб, защо избра да тренираш футбол?</b>
      </p>
      <p>- Още като малък на 2-3 години, аз си играех с топката. И още от тогава това ми хареса. С моя брат, с приятелите ми по цял ден играехме само футбол. Във Франция във всеки квартал има футболни игрища и там всички играят само футбол, аз никога не съм тренирал друго, само футбол.</p>
      <p>
        <b>Какво знаеше за България преди да дойдеш тук, кой футболист?</b>
      </p>
      <p>- Е как кой, Стойков (Стоичков).</p>
      <p>
        <b>В Алжир знаят ли за теб къде си?</b>
      </p>
      <p>- Да знаят, аз станах шампион на Африка и има много снимки.</p>
      <p>
        <b>Журналистите в Алжир знаят, че ти играеш в Арда?</b>
      </p>
      <p>- Да, разбира се. Всеки път, когато аз получа повиквателна за националния отбор, те знаят къде играя. Всеки един футболист на Алжир, който играе в чужбина се знае всичко за него.</p>
      <p>
        <b>Какво ще пожелаеш на феновете на Арда?</b>
      </p>
      <p>- Благодаря им за подкрепата, че всеки мач идват в Пловдив. Лошо е, че все още не можем да играем тук, в Кърджали. Ако всеки мач сме тук в Кърджали, ще има много публика, ще идват приятели от Франция. Още веднъж благодаря на всички за подкрепата и само Арда!</p>
    </article>
  </body>
</html>