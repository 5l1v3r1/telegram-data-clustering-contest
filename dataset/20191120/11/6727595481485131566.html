<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/goa-international-film-festival-begins-today-inaugural-film-despair-the-dog159.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T11:47:00+00:00"/>
    <meta property="og:title" content="ഗോവ രാജ്യാന്തര ചലച്ചിത്രമേളക്ക് ഇന്ന് തുടക്കം; 'ഡെസ്‌പൈറ്റ് ദ ഡോഗ്' ഉദ്ഘാടന ചിത്രം"/>
    <meta property="og:description" content="Iffi 2019 Indian Cinema പനാജി: ഗോവ രാജ്യാന്തര ചലച്ചിത്രമേളക്ക് ഇന്ന് കൊടിയേറും. ബോളിവുഡ് താരം അമിതാഭ് ബച്ചനാണ് മേളയുടെ ഉദ്ഘാടനം. മേളയുടെ അമ്പതാം വാര്‍ഷികമാണ് ഇത്തവണ.ഇ"/>
  </head>
  <body>
    <article>
      <h1>ഗോവ രാജ്യാന്തര ചലച്ചിത്രമേളക്ക് ഇന്ന് തുടക്കം; 'ഡെസ്‌പൈറ്റ് ദ ഡോഗ്' ഉദ്ഘാടന ചിത്രം</h1>
      <address><time datetime="2019-11-20T11:47:00+00:00">20 Nov 2019, 11:47</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>പനാജി: ഗോവ രാജ്യാന്തര ചലച്ചിത്രമേളക്ക് ഇന്ന് കൊടിയേറും. ബോളിവുഡ് താരം അമിതാഭ് ബച്ചനാണ് മേളയുടെ ഉദ്ഘാടനം. മേളയുടെ അമ്പതാം വാര്‍ഷികമാണ് ഇത്തവണ.</p>
      <p>ഇറ്റാലിയന്‍ ചിത്രമായ ‘ഡെസ്‌പൈറ്റ് ദ ഡോഗാ’ണ് ഉദ്ഘാടന ചിത്രം. തമിഴ് താരം രജനീകാന്തിനെ മേളയില്‍ ആദരിക്കും. പനാജിയിലെ ശ്യാമ പ്രസാദ് മുഖര്‍ജി സ്റ്റേഡിയത്തില്‍ ആണ് ഉദ്ഘാടന ചടങ്ങുകള്‍ നടക്കുന്നത്.</p>
      <p>ബോളിവുഡ് സംവിധായകന്‍ കരണ്‍ജോഹര്‍ ആണ് പരിപാടിയുടെ അവതാരകന്‍. പ്രിയദര്‍ശനാണ് ഫീച്ചര്‍ വിഭാഗം ജൂറി ചെയര്‍മാന്‍. രാജേന്ദ്ര ജംഗ്ലിയാണ് നോണ്‍ ഫീച്ചര്‍ വിഭാഗം ജൂറി ചെയര്‍മാന്‍.മേള നവംബര്‍ 28 ന് അവസാനിക്കും.</p>
      <related>
        <a href="https://www.doolnews.com/movement-for-independent-cinema-against-kerala-state-chalachithra-academy124.html?utm_source=doolnews&amp;utm_medium=related"/>
      </related>
      <p>മലയാളത്തില്‍ നിന്ന് മനു അശോകന്‍ സംവിധാനം ചെയ്ത ‘ഉയരെ’, ടി.കെ രാജീവ് കുമാറിന്റെ ‘കോളാമ്പി’, ലിജോ ജോസ് പെല്ലിശ്ശേരിയുടെ ‘ജല്ലിക്കട്ട്’ എന്നിവയാണ് തെരഞ്ഞെടുത്ത സിനിമകള്‍.<br/>ഇന്ത്യന്‍ പനോരമ വിഭാഗത്തിലാണ് മലയാള സിനിമകള്‍ മത്സരിക്കുക.<br/><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw"><b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b></a></p>
      <p>ദേശീയ സംസ്ഥാന ചലച്ചിത്ര പുരസ്‌കാരങ്ങള്‍ സ്വന്തമാക്കിയിട്ടുള്ള സംവിധായകന്‍ ടി.കെ.രാജീവ് കുമാര്‍ ആറുവര്‍ഷങ്ങള്‍ക്ക് ശേഷം ഒരുക്കുന്ന ചിത്രമാണ് ‘കോളാമ്പി’. നിത്യ മേനോന്‍ ആണ് ചിത്രത്തിലെ കേന്ദ്ര കഥാപാത്രത്തെ അവതരിപ്പിക്കുന്നത്.രഞ്ജി പണിക്കര്‍, ദിലീഷ് പോത്തന്‍ എന്നിവരും ചിത്രത്തില്‍ അഭിനയിക്കുന്നു.</p>
      <related>
        <a href="https://www.doolnews.com/rajnikanth-says-about-alliance-with-kamal-hassan-in-tamilnadu-politics028.html?utm_source=doolnews&amp;utm_medium=related"/>
      </related>
      <p>മനു അശോകന്റെ ആദ്യ സംവിധാന സംരഭമാണ് പാര്‍വതി നായികയായ ‘ഉയരെ’. ടോവിനോ തോമസ്, ആസിഫ് അലി, സിദ്ദീഖ് തുടങ്ങിയവരായിരുന്നു അഭിനേതാക്കള്‍.</p>
      <p>നിരവധി അന്താരാഷ്ട്ര പുരസ്‌കാരങ്ങള്‍ ഇതിനോടകം നേടിയ ചിത്രമാണ് ലിജോ ജോസ് പെല്ലിശ്ശേരിയുടെ ‘ജല്ലിക്കട്ട്’. ചെമ്പന്‍ വിനോദ്, ആന്റണി വര്‍ഗീസ്, സാബു എന്നിവരാണ് കേന്ദ്രകഥാപാത്രങ്ങള്‍.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>DoolNews Video</p>
      <figure>
        <iframe src="https://www.youtube.com/embed/mhsrxbUx1XE" width="527" height="309" data-service="Youtube" scrolling="no"/>
      </figure>
    </article>
  </body>
</html>