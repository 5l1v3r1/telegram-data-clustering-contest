<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/20/galatasaraya-mujde-basaksehir-maci-oncesi"/>
    <meta property="og:site_name" content="FotoMaç"/>
    <meta property="article:published_time" content="2019-11-20T11:35:25+00:00"/>
    <meta property="og:title" content="Galatasaray'a müjde! Başakşehir maçı öncesi..."/>
    <meta property="og:description" content="Galatasaray, Süper Lig'in 12'nci haftasında Medipol Başakşehir ile oynayacağı maçın hazırlıklarına bugün yaptığı antrenmanla devam etti. Sarı-kırmızılılarda sağ diz iç yan bağlarındaki zorlanma nedeniyle dün tedavi gören Gabonlu Mario Lemina, takımla birlikte çalıştı."/>
  </head>
  <body>
    <article>
      <h1><u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u>'a müjde! <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> maçı öncesi...</h1>
      <h2><u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'nci haftasında Medipol <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> ile oynayacağı maçın hazırlıklarına bugün yaptığı antrenmanla devam etti. Sarı-kırmızılılarda sağ diz iç yan bağlarındaki zorlanma nedeniyle dün tedavi gören Gabonlu <u><a href="https://www.fotomac.com.tr/haberleri/mario-lemina?id=2eec9132-2210-485e-a052-119c2b0b5150">Mario Lemina</a></u>, takımla birlikte çalıştı.</h2>
      <address>
        <time datetime="2019-11-20T11:35:25+00:00">20 Nov 2019, 11:35</time>
      </address>
      <p><u><a href="https://www.fotomac.com.tr/haberleri/florya-metin-oktay-tesisleri?id=eec2c078-2778-428c-a0e8-9f8b85fb6853">Florya Metin Oktay Tesisleri</a></u> Jupp Derwall Antrenman Sahası'ndaki antrenman ısınma hareketleriyle başladı. Sarı-kırmızılı futbolcular daha sonra gruplar hâlinde beşe iki dar alan pas oyunu oynadı. Antrenmanın ana bölümünde ise ilk olarak orta ve sonuçlandırma, ardından kaleye yönelik şut çalışması gerçekleştirildi. İdman, yenilenme koşusu ve soğuma hareketlerinin ardından tamamlandı.<br/><br/><b>LEMİNA TAKIMLA ÇALIŞTI</b><br/><br/>Gabon'un Afrika Uluslar Kupası elemelerinde Angola'yı 2-1 yendiği maçta sakatlanan ve dün tedavi gören <u><a href="https://www.fotomac.com.tr/haberleri/mario-lemina?id=2eec9132-2210-485e-a052-119c2b0b5150">Mario Lemina</a></u>'dan iyi haber geldi. Lemina, antrenmanın tamamında takımla birlikte çalışırken, <u><a href="https://www.fotomac.com.tr/haberleri/fernando-muslera?id=3abd8a7e-9914-4d53-a028-8f162b510deb">Fernando Muslera</a></u> ve <u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u> günü tedaviyle geçirdi. Şener Özbayraklı da, tedavisinin ardından sahada düz koşulara başladı. Florin Andone ise takımdan ayrı salonda özel bir çalışma gerçekleştirdi. Cezayir <u><a href="https://www.fotomac.com.tr/haberleri/milli-takimi?id=5cfe5940-77d2-4178-adfd-159dd7a6ed50">Milli Takımı</a></u>'ndan dönen Sofiane Feghouli, günü takımdan ayrı yenilenme çalışması yaparak geçirdi.<br/><br/>Sarı-kırmızılılar, Medipol <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> karşılaşmasının hazırlıklarını yarın akşam yapacağı antrenmanla tamamlayıp, Florya Metin Oktay Tesisleri'nde kampa girecek.</p>
      <related>
        <a href="https://www.fotomac.com.tr/galeri/galatasaray/fatih-terimden-forvet-surprizi-basaksehir-macinda"/>
      </related>
    </article>
  </body>
</html>