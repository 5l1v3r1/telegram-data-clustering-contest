<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/velbloudi-invaze-pokracuje-po-jizerkach-se-parta-hrbacu-toulala-hodoninem"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T11:35:00+00:00"/>
    <meta property="og:title" content="Velbloudí invaze pokračuje: Po Jizerkách se parta hrbáčů toulala Hodonínem"/>
    <meta property="og:description" content="Před týdnem se lidé bavili nad velbloudem, který se procházel po zasněžené silnici v Jizerských horách. Vypadá to, že jejich invaze do Česka pokračuje a zvířata se už dokonce pohybují ve stádech. Obyvatele Hodonína včera svou vycházkou po městě překvapila banda hrbáčů, o které, stejně jako o velbloudovi v Janově nad Nisou, informoval Leoš Mareš (43)."/>
  </head>
  <body>
    <article>
      <h6 class="kicker">česko</h6>
      <h1>Velbloudí invaze pokračuje: Po Jizerkách se parta hrbáčů toulala Hodonínem</h1>
      <address><time datetime="2019-11-20T11:35:00+00:00">20 Nov 2019, 11:35</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/73/1d/731d35e-247239-77410952-713247229162098-8220818-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Banda velbloudů se potulovala Hodonínem.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/d2/24/d224ff0-246585-73470484-950649128637077-2105909-2560x0-shrink.jpg"/>
          <figcaption>Před týdnem překvapil velbloud řidiče v Jizerských horách.<cite>Instagram Leoše Mareše</cite></figcaption>
        </figure>
        <figure>
          <img src="https://www.extra.cz/images/thumbs/78/44/7844955-247240-77410952-713247229162098-8220818-2560x0-shrink.png"/>
          <figcaption>Včera se banda velbloudů potulovala Hodonínem.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/3b/1a/3b1a184-242602-showw-2560x0-shrink.png"/>
          <figcaption>Leoš Mareš na svém Instagramu informuje o velbloudí invazi.<cite>Instagram</cite></figcaption>
        </figure>
        <figcaption>
          <a href="https://www.extra.cz/velbloudi-invaze-pokracuje-po-jizerkach-se-parta-hrbacu-toulala-hodoninem/galerie/4">+ Další fotografie</a>
        </figcaption>
      </slideshow>
      <p>
        <b>Před týdnem se lidé bavili nad velbloudem, který se procházel po zasněžené silnici v Jizerských horách. Vypadá to, že jejich invaze do Česka pokračuje a zvířata se už dokonce pohybují ve stádech. Obyvatele Hodonína včera svou vycházkou po městě překvapila banda hrbáčů, o které, stejně jako o velbloudovi v Janově nad Nisou, informoval Leoš Mareš (43).</b>
      </p>
      <p>Prvního sněhu se sice obyvatelé některých měst v České republice už dočkali, zatím to ale vypadá, že svatý Martin vyměnil bílého koně za velblouda. Jak jinak si vysvětlit, že během jediného týdne Čechy překvapila už druhá velbloudí vycházka naší krajinou. <a href="https://www.extra.cz/leose-marese-vydesil-velbloud-na-silnici-v-cesku-kde-se-tam-vzal-netusi-ani-policie">Zatímco před pár dny se jeden hrbáč procházel silnicí v Jizerských horách</a>, včera se jich hned několik potulovalo Hodonínem.</p>
      <p>Stejně jako o velbloudovi v Jizerkách i o těch v Hodoníně na svém Instagramu informoval <a href="https://www.extra.cz/tema/leos-mares-moderator">Leoš Mareš</a>. <b>„Aktuálně v Hodoníně. Děláte si už srandu?“</b> napsal pobavený a překvapený moderátor k převzatému snímku sudokopytníků pohybujících se po sídlišti mezi paneláky.</p>
      <related>
        <a href="https://www.extra.cz/leose-marese-vydesil-velbloud-na-silnici-v-cesku-kde-se-tam-vzal-netusi-ani-policie"/>
      </related>
      <p>Podle komentářů obyvatel města to vypadá, že si velbloudi jen vyšli na procházku z cirkusu, který do Hodonína přijel. Ačkoliv informace o aktuálním pohybu této hrbaté partičky na moderátorově Instagramu nejsou, vypadá to, že si ji cirkusáci odchytili a dovedli ji do příbytku.</p>
    </article>
  </body>
</html>