<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/dokazatelstva-za-zdraveto-na-banev-ostaviha-na-tamno-gledaneto-na-myarkata-mu.html"/>
    <meta property="og:site_name" content="News.bg"/>
    <meta property="article:published_time" content="2019-11-20T11:02:52+00:00"/>
    <meta property="og:title" content="Доказателства за здравето на Банев оставиха &quot;на тъмно&quot; гледането на мярката му"/>
    <meta property="og:description" content="Състав на Специализирания наказателен съд гледа при закрити врата искането за промяна на мярката за неотклонение"/>
  </head>
  <body>
    <article>
      <h1>Доказателства за здравето на Банев оставиха "на тъмно" гледането на мярката му</h1>
      <address><time datetime="2019-11-20T11:02:52+00:00">20 Nov 2019, 11:02</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p>Състав на Специализирания наказателен съд гледа <b>при закрити врата искането за промяна на мярката за неотклонение "задържане под стража"</b> на Николай Банев. Той е обвинен като и<b>звършител на данъчни престъпления, а съпругата му - като негов помагач.</b></p>
      <p>Съдебното следствие срещу Николай, Евгения и Мария Баневи <b><a href="https://news.bg/crime/tragva-deloto-sreshtu-banevi.html">тръгна през октомври</a></b>. Прокуратурата приключи разследването срещу <b>тримата и внесе обвинителния акт в края на август</b>. Баневи са обвинени за участие в организирана престъпна група за данъчни престъпления и пране на пари.</p>
      <p>Причината е, че се представят<b> доказателства за неговото здравословно състояние</b>. След като бъде взето решение дали да бъде променена наложената му към настоящия момент мярка или не, съдебното заседание продължава с разпит на свидетели.</p>
      <p>Семейство Баневи бяха обвинени, докато се намираха в Ница в края на 2018 година. Двамата бяха екстрадирани в София на 6 декември. През юли 2019 г. Евгения Банева беше <b>освободена от ареста по здравословни причини след многократните ѝ оплаквания от условията в килията.</b></p>
      <p>Семейство Николай и Евгения Баневи попаднаха в <b><a href="https://news.bg/crime/7-obvineniya-sreshtu-banevi.html">ареста от </a><a href="https://news.bg/crime/7-obvineniya-sreshtu-banevi.html">6 декември 2018 </a>г., след като бяха екстрадирани от Франция.</b></p>
      <p>На <b><a href="https://news.bg/crime/nikolay-banev-se-oplaka-ot-florata-i-faunata-v-aresta.html">26 юни съдът отказа да промени </a><a href="https://news.bg/crime/nikolay-banev-se-oplaka-ot-florata-i-faunata-v-aresta.html">мярката за неотклонение</a> на Николай Банев - съпругът на Евгения.</b></p>
      <p>На <b><a href="https://news.bg/crime/pusnaha-ot-aresta-evgeniya-baneva-po-zdravoslovni-prichini.html">12 юли 2019 г. Евгения Банева бе пусната от </a><a href="https://news.bg/crime/pusnaha-ot-aresta-evgeniya-baneva-po-zdravoslovni-prichini.html">ареста </a>по здравословни причини.</b> Майката на Николай Банев - Мария е с мярка за неотклонение "парична гаранция" от 10 000 лв.</p>
    </article>
  </body>
</html>