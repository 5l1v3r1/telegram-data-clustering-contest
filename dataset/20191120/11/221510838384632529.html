<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179757/tali-e-quali-antonella-clerici-vanessa-incontrada-e-gigi-dalessio-giurati-delle-imitazioni-nip"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T11:25:00+00:00"/>
    <meta property="og:title" content="Tali e Quali: Antonella Clerici, Vanessa Incontrada e Gigi D’Alessio giurati delle imitazioni ‘nip’"/>
    <meta property="og:description" content="I weekend in compagnia di Carlo Conti non sono ancora terminati. Venerdì 22 novembre andrà infatti in onda su Rai 1 Tali e Quali, una serata speciale – ispirata da Tale e Quale Show – dove 12 persone che non appartengono al mondo dello spettacolo si cimenteranno nella consueta gara di imitazioni. Pur potendo contare sulla giuria fissa formata da Loretta Goggi, Giorgio Panariello e Vincenzo Salemme, il conduttore ospiterà nel suo studio altri tre giurati d’eccezione."/>
  </head>
  <body>
    <article>
      <h1>Tali e Quali: Antonella Clerici, Vanessa Incontrada e Gigi D’Alessio giurati delle imitazioni ‘nip’</h1>
      <address><time datetime="2019-11-20T11:25:00+00:00">20 Nov 2019, 11:25</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Vanessa.jpg"/>
        <figcaption>Vanessa Incontrada</figcaption>
      </figure>
      <p>I weekend in compagnia di <b><a href="https://www.davidemaggio.it/tag/carlo_conti">Carlo Conti</a> </b>non sono ancora terminati. Venerdì 22 novembre andrà infatti in onda su Rai 1 <b>Tali e Quali</b>, una serata speciale – ispirata da <b><a href="https://www.davidemaggio.it/archives/category/tale-e-quale-show">Tale e Quale Show</a></b> – dove 12 persone che non appartengono al mondo dello spettacolo si cimenteranno nella consueta gara di imitazioni. Pur potendo contare sulla giuria fissa formata da Loretta Goggi, Giorgio Panariello e Vincenzo Salemme, il conduttore ospiterà nel suo studio altri tre giurati d’eccezione.</p>
      <p>Saranno della partita <b><a href="https://www.davidemaggio.it/tag/antonella_clerici">Antonella Clerici</a></b>, <b><a href="https://www.davidemaggio.it/tag/vanessa_incontrada">Vanessa Incontrada</a></b> e <b><a href="https://www.davidemaggio.it/tag/gigi_d-alessio">Gigi D’Alessio</a></b>. Per la prima, l’ospitata sarà l’occasione utile per lanciare la nuova edizione dello<b> <a href="https://www.davidemaggio.it/tag/zecchino-doro">Zecchino D’Oro</a></b>, mentre gli altri due approfitteranno del programma di Carlo Conti per presentare al pubblico <b>20</b><b> Anni Che Siamo Italiani</b>, show che condurranno sull’ammiraglia Rai a partire dal 29 novembre, occupando lo slot del venerdì sera lasciato libero proprio da<i> Tale e Quale</i>.</p>
      <p>Per ciò che concerne la gara, tutti i concorrenti ‘nip’, per partecipare all’appuntamento straordinario, hanno inviato i video con le loro imitazioni o al sito o alla redazione della trasmissione; il compito dei giurati sarà quello di valutare le performance degli imitatori e stabilire chi, tra i 12, merita il titolo e la targa di <i>Tali e Quali – Campioni 2019</i>.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178969/tale-e-quale-show-2019-alessandro-siani-quarto-giudice-alla-prima-puntata-del-torneo"/>
      </related>
    </article>
  </body>
</html>