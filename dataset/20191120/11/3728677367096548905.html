<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215865/En-het-winnende-ontwerp-van-Dudok-aan-het-Diep-is"/>
    <meta property="og:site_name" content="RTV Noord"/>
    <meta property="article:published_time" content="2019-11-20T11:19:00+00:00"/>
    <meta property="og:title" content="En het winnende ontwerp van Dudok aan het Diep is..."/>
    <meta property="og:description" content="Het ontwerpbureau Marseille Buiten en Iris uit Utrecht mag het terrein van het voormalige benzinestation langs de Diepenring in Groningen ontwikkelen. Dat heeft het college van burgemeester en wethouders woensdag bekendgemaakt."/>
  </head>
  <body>
    <article>
      <h1>En het winnende ontwerp van Dudok aan het Diep is...</h1>
      <address><time datetime="2019-11-20T11:19:00+00:00">20 Nov 2019, 11:19</time> by <a rel="author">Peter Steinfort</a></address>
      <p>Het benzinestation is een Rijksmonument, dat destijds werd ontworpen door de bekende architect Willem Dudok. De gemeente vroeg <a href="https://www.rtvnoord.nl/nieuws/215170/Wie-mag-Dudok-aan-het-Diep-nieuw-leven-in-blazen">drie architectenbureaus</a> om een nieuw ontwerp voor 'Dudok aan het Diep' te maken. De keuze is dus gevallen op het Utrechtse ontwerpteam.</p>
      <p>'Wanneer je zowel bij de vakjury als het publiek zoveel punten scoort, dan heb je het goed gedaan', aldus wethouder Roeland van der Schaaf.</p>
      <h3>Zo ziet het eruit</h3>
      <p>In het winnende ontwerp wordt de Dudok-locatie omgeven door gras. Aan de waterkant zijn er houten vlonders, met verschillende lagen waar je op kan zitten.</p>
      <figure>
        <img src="https://media.rtvnoord.nl/content/pdf/191120_1229_Dudok_Marseille_Buiten_Stad.jpg"/>
      </figure>
      <figure>
        <img src="https://media.rtvnoord.nl/content/pdf/191120_1229_Dudok_gras_omgeven.jpg"/>
      </figure>
      <figure>
        <img src="https://media.rtvnoord.nl/content/pdf/191120_1230_Dudok_gras_pleintje.jpg"/>
      </figure>
      <figure>
        <img src="https://media.rtvnoord.nl/content/pdf/191120_1230_Dudok_vlonders_water.jpg"/>
      </figure>
      <p>
        <i>Impressies van het winnende ontwerp (Beeld: Marseille Buiten)</i>
      </p>
      <h3>Achtduizend stemmen</h3>
      <p>De ontwerpen voor Dudok aan het Diep werden gepresenteerd tijdens het festival Let's Gro. Het publiek kon vervolgens een stem uitbrengen op één van de drie ontwerpen. Er werden zo'n achtduizend stemmen uitgebracht.</p>
      <h3>Twee miljoen</h3>
      <p>De gemeente heeft 2 miljoen euro voor Dudok aan het Diep gereserveerd. Een aantal partijen in de Groninger gemeenteraad schuift het project, gezien de huidige financiële situatie van de gemeente, liever op de lange baan.</p>
      <p>Zodra het definiteve ontwerp klaar is, wordt het voorgelegd aan de gemeenteraad. In 2021 moet een begin gemaakt worden met Dudok aan het Diep.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215170/Wie-mag-Dudok-aan-het-Diep-nieuw-leven-in-blazen"/>
        <a href="https://www.rtvnoord.nl/nieuws/212551/Dudok-aan-het-Diep-We-gaan-deze-plek-wakker-kussen"/>
        <a href="https://www.rtvnoord.nl/binnenstadgroningen"/>
      </related>
    </article>
  </body>
</html>