<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215864/Goedkoop-afval-storten-in-Ter-Apel-kan-straks-niet-meer-voor-niet-inwoners"/>
    <meta property="og:site_name" content="RTV Noord"/>
    <meta property="article:published_time" content="2019-11-20T11:14:00+00:00"/>
    <meta property="og:title" content="Goedkoop afval storten in Ter Apel kan straks niet meer (voor niet-inwoners)"/>
    <meta property="og:description" content="De gemeente Westerwolde gaat een pasjessysteem invoeren bij de milieustraat in Vriescheloo en Ter Apel."/>
  </head>
  <body>
    <article>
      <h1>Goedkoop afval storten in Ter Apel kan straks niet meer (voor niet-inwoners)</h1>
      <address><time datetime="2019-11-20T11:14:00+00:00">20 Nov 2019, 11:14</time> by <a rel="author">Martijn Klungel</a></address>
      <p>Vooral de stortplaats in Ter Apel is populair onder niet-inwoners van de gemeente Westerwolde.</p>
      <h3>'Helft komt van buiten gemeentegrenzen'</h3>
      <p>Een bezoeker van de milieustraat in de gemeente Westerwolde betaalt vijf euro per karretje. De bedoeling is dat alleen inwoners van die gemeente gebruik maken van de milieustraat in Vriescheloo en Ter Apel, maar dat wordt op dit moment niet gecontroleerd.</p>
      <p>'Als ik de verhalen mag geloven is het een hoog percentage dat buiten de gemeentegrenzen woont en hier het afval komt storten', zegt wethouder Henk van der Goot. 'Op zaterdag komt ongeveer de helft van buiten onze gemeentegrenzen.'</p>
      <h3>Consequenties</h3>
      <p>De gemeente ziet dat het aantal bezoekers al jaren stijgt. Reden om steekproefsgewijs te gaan controleren.</p>
      <p>'Als je daar dan controle op doet, blijkt dat mensen van heinde en verre komen om afval te brengen', zegt Van der Goot. 'Dat heeft als consequentie dat wij meer afval moeten aanbieden aan de vuilverwerking, waardoor onze kosten omhooggaan.'</p>
      <p>En dus moest er een oplossing komen: een pasjessysteem dat vanaf medio volgend jaar ingaat. Elke inwoner van de gemeente Westerwolde krijgt dan zo'n pasje op de deurmat.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215118/Inwoners-Westerwolde-moeten-toch-afval-blijven-scheiden"/>
        <a href="https://www.rtvnoord.nl/nieuws/208513/Vriend-en-vijand-kritisch-Met-rug-tegen-de-muur-bij-afvalplan-Westerwolde'%20targetframe='_self"/>
      </related>
    </article>
  </body>
</html>