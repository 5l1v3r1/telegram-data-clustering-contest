<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/statul-islamic-a-profitat-de-pe-urma-ofensivei-turce-si-retragerii-americane-din-siria-arata-pentagonul-intr-un-raport-1922400920552019111119175507"/>
    <meta property="og:site_name" content="News.ro"/>
    <meta property="article:published_time" content="2019-11-20T11:09:55+00:00"/>
    <meta property="og:title" content="Statul Islamic a profitat de pe urma ofensivei turce şi retragerii americane din Siria, arată Pentagonul într-un raport"/>
    <meta property="og:description" content="Gruparea jihadistă Statul Islamic (SI) a profitat de pe urma ofensivei lansate luna trecută de Turcia în nord-estul Siriei şi a retragerii trupelor americane din regiune, arată Pentagonul într-un raport, în care subliniază că gruparea ar dispune de ”timp şi marjă de manevră” în vederea comiterii unor atacuri vizând Occidentul, relatează Reuters."/>
  </head>
  <body>
    <article>
      <h1>Statul Islamic a profitat de pe urma ofensivei turce şi retragerii americane din Siria, arată Pentagonul într-un raport</h1>
      <address><time datetime="2019-11-20T11:09:55+00:00">20 Nov 2019, 11:09</time> by <a rel="author">Valentin Vidu</a></address>
      <p>
        <b>Gruparea jihadistă Statul Islamic (SI) a profitat de pe urma ofensivei lansate luna trecută de Turcia în nord-estul Siriei şi a retragerii trupelor americane din regiune, arată Pentagonul într-un raport, în care subliniază că gruparea ar dispune de ”timp şi marjă de manevră” în vederea comiterii unor atacuri vizând Occidentul, relatează Reuters.</b>
      </p>
      <p>SI a profitat de ofensiva turcă şi de retragerea trupelor americane pentru a ”reconstitui mijloace şi resurse în întreaga Sirie şi a-şi consolida capacitatea de a planifica atacuri în străinătate”, afirmă Inspectorul General al Departamentului american al Apărării în acest raport publicat marţi, în care citează agenţia americană de informaţii militare (DIA) din cadrul departamentului.</p>
      <p>Pentagonul anunţă că 600 de militari americani urmează să rămână în Siria după retragerea parţială decisă de către preşedintele american Donald Trump.</p>
      <p>Moartea liderului SI Abu Bakr al-Baghdadi luna trecută, într-o operaţiune a forţelor speciale americane ar urma să aibă doar un efect limitat asupra funcţionării hrupării jihadiste, se arată în raport.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/ankara-anunta-ca-va-expulza-majoritatea-jihaditilor-straini-pana-la-sfarsitul-anului-1922405920282019111019175494"/>
      </related>
    </article>
  </body>
</html>