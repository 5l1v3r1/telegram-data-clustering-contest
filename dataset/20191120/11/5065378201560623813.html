<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/farmako/story/1030972/astrazeneca-30-xronia-stin-ellada-10-kainotomes-therapeies-anamenontai-mexri-to-2022"/>
    <meta property="og:site_name" content="Newsbomb"/>
    <meta property="article:published_time" content="2019-11-20T11:40:21+00:00"/>
    <meta property="og:title" content="AstraZeneca: 30 χρόνια στην Ελλάδα – 10 καινοτόμες θεραπείες αναμένονται μέχρι το 2022"/>
    <meta property="og:description" content="Τριάντα χρόνια παρουσίας στην Ελλάδα συμπληρώνει φέτος η βιοφαρμακευτική εταιρεία AstraZeneca. Το διάστημα αυτό έχει διαθέσει 113 καινοτόμες θεραπείες στην ελληνική αγορά, συμβάλλοντας ουσιαστικά στην Υγεία. Μόνο το 2018, 12 εκατ. συσκευασίες φαρμάκων της AstraZeneca χρησιμοποιήθηκαν από Έλληνες ασθενείς."/>
  </head>
  <body>
    <article>
      <h1>AstraZeneca: 30 χρόνια στην Ελλάδα – 10 καινοτόμες θεραπείες αναμένονται μέχρι το 2022</h1>
      <h2>Τριάντα χρόνια παρουσίας στην Ελλάδα συμπληρώνει φέτος η βιοφαρμακευτική εταιρεία AstraZeneca. Το διάστημα αυτό έχει διαθέσει 113 καινοτόμες θεραπείες στην ελληνική αγορά, συμβάλλοντας ουσιαστικά στην Υγεία. Μόνο το 2018, 12 εκατ. συσκευασίες φαρμάκων της AstraZeneca χρησιμοποιήθηκαν από Έλληνες ασθενείς.</h2>
      <address><time datetime="2019-11-20T11:40:21+00:00">20 Nov 2019, 11:40</time> by <a rel="author">Διονυσία Προκόπη</a></address>
      <p>Με στόχο τη βελτίωση της ζωής των ασθενών, η AstraZeneca επενδύει στη διενέργεια <a href="https://www.newsbomb.gr/tags/tag/70415/klinikes-meletes">κλινικών μελετών</a> και στη συστηματική υποστήριξη του ερευνητικού έργου Ελλήνων επιστημόνων και ακαδημαϊκών ιδρυμάτων. Οι επενδύσεις για κλινικές μελέτες ξεπέρασαν τα <b>4 εκατ. ευρώ το 2018,</b> ενώ αυξάνονται κάθε χρόνο, προσφέροντας πρόσβαση στις καινοτόμες θεραπείες της σε ολοένα περισσότερους ασθενείς. Τα τελευταία χρόνια υλοποίησε <b>28 κλινικές μελέτες,</b> σε συνεργασία με <b>450 ερευνητές</b> για θεραπείες σοβαρών νοσημάτων.</p>
      <p>Μέχρι το 2022, προγραμματίζεται να κυκλοφορήσουν <b>10 νέες καινοτόμες θεραπείες</b> για <b>21 ενδείξεις</b>, μεταξύ άλλων για αναπνευστικά, καρδιαγγειακά, νεφρικά, μεταβολικά και ογκολογικά νοσήματα. Παράλληλα, για τη διασφάλιση της απρόσκοπτης και έγκαιρης πρόσβασης στις απαραίτητες θεραπείες, η εταιρεία υλοποιεί <b>προγράμματα πρώιμης πρόσβασης</b>, πρόγραμμα υποστήριξης ασθενών, προγράμματα ελέγχου μεταλλάξεων για τον καρκίνο του πνεύμονα, του μαστού και των ωοθηκών.</p>
      <p>Αναφερόμενη στα μελλοντικά σχέδια της εταιρείας, η Προέδρος και Διευθύνουσα Σύμβουλος της AstraZeneca Ελλάδας και Κύπρου, <b>Έλενα Χουλιάρα,</b> τόνισε: <i>«Η φετινή χρονιά αποτελεί ορόσημο για την AstraZeneca Ελλάδας, καθώς γιορτάζει τη συμπλήρωση των 30 χρόνων λειτουργίας της, εφαρμόζοντας τις αξίες της εταιρείας σε κάθε πτυχή της εργασιακής καθημερινότητας. Ακολουθούμε την Επιστήμη. Δίνουμε προτεραιότητα στον Ασθενή. Στοχεύουμε στη Νίκη. Κάνουμε το Σωστό. Έχουμε επιχειρηματικό Πνεύμα. Αυτές οι αξίες συνθέτουν την ταυτότητά μας και αποτελούν τον πυρήνα όλων των δραστηριοτήτων μας. Καθώς εισερχόμαστε στη νέα φάση της ιστορίας μας, συνεχίζουμε να κτίζουμε πάνω σε αυτήν την επιτυχία και μέσω της καινοτόμου επιστημονικής έρευνας, να δημιουργούμε τις προϋποθέσεις για περαιτέρω ανάπτυξη. Η ανάπτυξη θα υποστηριχτεί από ένα διευρυμένο πρόγραμμα κλινικών μελετών, καθώς η συνέχιση της έρευνας νέων καινοτόμων προϊόντων και εξατομικευμένων θεραπειών βρίσκεται στο επίκεντρο της στρατηγικής μας. Τα τελευταία 30 χρόνια, η AstraZeneca Ελλάδας έχει διαθέσει στην αγορά 113 καινοτόμες θεραπείες ενώ έως το 2022 προγραμματίζεται η κυκλοφορία 10 νέων καινοτόμων θεραπειών που στοχεύουν σε 21 ενδείξεις, προσφέροντας καινοτόμες λύσεις υγείας που βελτιώνουν την ποιότητα ζωής χιλιάδων ανθρώπων με σοβαρά αναπνευστικά, καρδιαγγειακά, νεφρικά, μεταβολικά και ογκολογικά νοσήματα».</i></p>
      <figure>
        <img src="https://nb.bbend.net/media/news/2019/11/20/1030972/houliara.jpg"/>
      </figure>
      <p>O <b>κύκλος εργασιών</b> της εταιρείας ανήλθε στα <b>125 εκατ. ευρώ</b> το 2018. Απασχολεί 200 εργαζόμενους, στα κεντρικά γραφεία στο Μαρούσι, στο υπερσύγχρονο Κέντρο Διανομής Φαρμάκων στον Ασπρόπυργο Αττικής και σε 17 διαφορετικές πόλεις στην Ελλάδα. Οι <b>εκπτώσεις</b> και οι <b>επιστροφές</b> <b>στο σύστημα υγείας</b> ανήλθαν στα <b>32 εκατ. ευρώ</b> ενώ οι δαπάνες σε <b>εργοδοτικές εισφορές</b> έφτασαν τα <b>2,2 εκατ. ευρώ</b> το 2018.</p>
      <p>Τέλος, η AstraZeneca, καλύπτει ανάγκες συνανθρώπων μας στο πλαίσιο προγραμμάτων Εταιρικής Κοινωνικής Ευθύνης, μέσα από τη <b>δωρεά φαρμακευτικών σκευασμάτων</b> για την ανακούφιση ανθρώπων που δοκιμάζονται από φυσικές καταστροφές. Υποστηρίζει το έργο κοινωφελών μη κυβερνητικών οργανισμών μέσω της εθελοντικής εργασίας, προσφοράς ειδών πρώτης ανάγκης ή υλικού εξοπλισμού. Επίσης επιχορηγεί <b>διαγνωστικές εξετάσεις</b> ασθενών ευάλωτων κοινωνικά και υλοποιεί δράσεις και εκστρατείες ενημέρωσης για την πρόληψη σοβαρών παθήσεων. Αναφορικά με το περιβάλλον, έχει εντάξει την ανακύκλωση και την υιοθέτηση «πράσινων τακτικών» στην καθημερινή λειτουργία της, ενώ πρόσφατα εγκαινίασε το <b>τετραετές πρόγραμμα «Προστατεύουμε το Περιβάλλον… με πράξεις»</b> στο πλαίσιο του οποίου αφαιρέθηκαν 450 κιλά απορριμμάτων από πέντε ακτές της χώρας.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/ygeia/story/1030923/eody-proteraiotita-i-omalopoiisi-ton-exetaseon-iikoy-fortioy-gia-tin-hiv-loimoxi"/>
        <a href="https://www.newsbomb.gr/ygeia/story/1030741/o-eopyy-sti-maxi-kata-tis-apatis-kai-tis-diafthoras-ston-tomea-tis-ygeias"/>
        <a href="https://www.newsbomb.gr/ygeia/farmako/story/1030661/pefni-as-afisoyme-ta-antiviotika-energa"/>
      </related>
    </article>
  </body>
</html>