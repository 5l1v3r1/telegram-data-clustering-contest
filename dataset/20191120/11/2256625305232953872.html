<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158925_1109.html"/>
    <meta property="og:site_name" content="Novsport"/>
    <meta property="article:published_time" content="2019-11-20T11:31:00+00:00"/>
    <meta property="og:title" content="Изненада: Лудогорец с Владо Стоянов срещу Локо Пловдив?!"/>
    <meta property="og:description" content="Вратарят може да попадне в групата"/>
  </head>
  <body>
    <article>
      <h1>Изненада: Лудогорец с Владо Стоянов срещу Локо Пловдив?!</h1>
      <address><time datetime="2019-11-20T11:31:00+00:00">20 Nov 2019, 11:31</time> by <a rel="author">Христо Иванов</a></address>
      <p>Владислав Стоянов може да попадне в групата на Лудогорец за домакинството на Локомотив Пловдив в събота, твърди „Тема Спорт“.<br/><br/>Причината е, че титулярът Пламен Илиев е с лека травма, заради която не пази в мачовете на националния отбор с Парагвай и Чехия. Отделно, от операция се възстановява Ренан дос Сантос, който още не е готов. Ако Илиев не се оправи, то под рамката ще застане Хорхе Браун, а Стоянов ще е на пейката. Аржентинският вратар все още няма записан мач този сезон и се очаква през зимата да се стигне до раздяла с него.<br/><br/>Лекарският щаб на Лудогорец прави всичко възможно да вдигне на сто процента Пламен Илиев за събота, като почти сигурно той ще е готов, но ако това не е така, няма да бъде рискуван. Дори и Илиев да е на линия, пак е възможно Владо Стоянов да е на пейката. Той вече записа два пълни мача за дубъла във Втора лига срещу Хебър и Кариана.<br/><br/>И двете срещи бяха в Разград. Бившият национал инкасира 4 попадения, но показа, че е в нужната кондиция и имаше редица вещи намеси.</p>
    </article>
  </body>
</html>