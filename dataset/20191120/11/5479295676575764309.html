<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/altri/redazionali/a-verona-il-pacemaker-%C3%A8-senza-fili-1.7789803"/>
    <meta property="og:site_name" content="L'Arena"/>
    <meta property="article:published_time" content="2019-11-20T11:43:50+00:00"/>
    <meta property="og:title" content="A Verona il pacemaker è senza fili"/>
    <meta property="og:description" content="Si chiama ‘NoLeads Pacing’, è il primo corso teorico pratico internazionale per l’impianto del Pacemaker’ senza fili’ tenutosi il 15 e 16 Ottobre scorso presso la Cardiologia dell’Azienda Ospedaliera Universitaria Integrata e la sede ICLO di Verona."/>
  </head>
  <body>
    <article>
      <h1>A Verona <br/>il pacemaker <br/>è senza fili</h1>
      <address>
        <time datetime="2019-11-20T11:43:50+00:00">20 Nov 2019, 11:43</time>
      </address>
      <p>Si chiama ‘NoLeads Pacing’, è il primo corso teorico pratico internazionale per l’impianto del Pacemaker’ senza fili’ tenutosi il 15 e 16 Ottobre scorso presso la Cardiologia dell’Azienda Ospedaliera Universitaria Integrata e la sede ICLO di Verona. Istituito dalla Cardiologia Universitaria diretta dal Prof. Flavio Ribichini, con il Patrocinio del Dipartimento di Medicina dell’Università di Verona, si configura come una nuova importante iniziativa, unica nel panorama Europeo, che guarda al futuro e si rivolge a cardiologi elettrofisiologi provenienti da tutta Europa che vogliano acquisire ulteriore padronanza delle nuovissime tecnologie e nel caso specifico della tecnica d’impianto del Pacemaker senza fili, il Micra di Medtronic, di recente immissione sul mercato. “La particolarità di questo corso” - dice il direttore scientifico dr. Giovanni Morani - “unico al momento in Europa ed ad accesso limitato, è l’utilizzo di metodi didattici altamente innovativi e materiali ad elevatissima sofisticazione tecnologica che consentono in soli due giorni di acquisire la tecnica di impianto dei nuovi pacemaker senza fili e di affrontare in sicurezza tutte le manovre critiche. A tal scopo sono stati utilizzati simulatori di ultima generazione, che permettono di riprodurre le difficoltà tecniche procedurali in diversi scenari clinici. Sono seguite poi esercitazioni pratiche individuali su preparato anatomico ed infine alcune procedure ‘live’ cui hanno potuto assistere tutti i discenti presso le sale endovascolari della Cardiologia del Polo Confortini. A tal proposito - aggiunge il dr. Morani che ha creduto fortemente in questa iniziativa - vorrei ringraziare il mio Team composto dal Dr. Luca Tomasi e la Dr.ssa Bruna Bolzan senza i quali non sarebbe stato possibile realizzare questo corso.” Aggiunge il Prof. Ribichini: "Questa attività è stata resa possibile grazie all'impegno di un Team ben preparato ed alla visione della Cardiologia Universitaria di Verona che svolge il ruolo di apripista nell'innovazione tecnologica e prepara i giovani Cardiologi a vedere sempre oltre allargando i propri orizzonti culturali per offrire le cure migliori ai nostri pazienti". A guidare tutte le fasi del corso oltre al Dr. Morani, con il Team di elettrofisiologia, era presente il Dr. Christian Gerdes, direttore del dipartimento di Aritmologia dell'Università di AARHUS, Danimarca.</p>
    </article>
  </body>
</html>