<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_ekologi-byut-na-spoloh-cherez-novij-zakon-pro-virubku-lisiv/939031"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T11:30:00+00:00"/>
    <meta property="og:title" content="Екологи б'ють на сполох через новий закон про вирубку лісів"/>
    <meta property="og:description" content="Закон про заборону суцільної вирубки лісів в Карпатах, який прийняв парламент і підписав президент, робить вирубку деревини простішою. Після першого читання закон забороняв суцільно вирубувати ліси, заявили в організації &quot;Екологія. Право. Людина&quot; Через поправки № 6, № 11 та № 21, які ..."/>
  </head>
  <body>
    <article>
      <h1>Екологи б'ють на сполох через новий закон про вирубку лісів</h1>
      <address><time datetime="2019-11-20T11:30:00+00:00">20 Nov 2019, 11:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939031_w_300.jpg?v=0"/>
        <figcaption>Прийнятий законопроект підтримало Державне агентство лісових ресурсів. Фото:images.unian.net</figcaption>
      </figure>
      <p>Закон про заборону суцільної вирубки лісів в Карпатах, який прийняв парламент і підписав президент, робить вирубку деревини простішою.</p>
      <p>Після першого читання закон забороняв суцільно вирубувати ліси, заявили в організації "Екологія. Право. Людина"</p>
      <p>Через поправки № 6, № 11 та № 21, які внесли депутати <b>Олег Бондаренко</b> ("Слуга народу") та <b>Степан Івахів</b> (депутатська група "За майбутнє") законопроект, навпаки, лише спрощує вирубку лісів Карпат.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_skasuyut-zaboronu-na-vivezennya-lisukruglyaku-z-ukrayini/927993"/>
      </related>
      <p>За словами екологів, закон:</p>
      <p>- знімає мораторій на проведення рубок головного користування в окремих категоріях лісів (у високогірних лісах, що розташовані вище 1100 метрів над рівнем моря; у берегозахисних ділянках лісу тощо);</p>
      <p>- не вводить заборони на проведення суцільних санітарних рубок, дозволяє проведення поступових рубок головного користування (можна буде зрубати ліс за декілька прийомів, лишивши на його місці підріст висотою 0,5-1,5 метра), які за фактом не сильно відрізняються від суцільних)</p>
      <p>- дозволяє використання будь-яких видів техніки для проведення лісозаготівлі.</p>
      <p>Прийнятий законопроект підтримало Державне агентство лісових ресурсів.</p>
      <blockquote>У 2011-му закінчилася дія 10-річного <a href="https://gazeta.ua/articles/economics/_virubuvati-lisi-v-karpatah-zaboronili/935640">мораторію </a>на вирубку лісів Карпатського регіону. Новий закон забороняє суцільну вирубку ялицево-букових лісів на гірських схилах Карпатського регіону.За основу законопроект прийняли у квітні 2018-го депутати попереднього скликання.</blockquote>
    </article>
  </body>
</html>