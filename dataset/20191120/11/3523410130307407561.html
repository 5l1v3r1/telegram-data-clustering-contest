<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640923/%D9%85%D8%AD%D8%A7%D8%B5%D8%B1%D9%87-%D9%85%D8%AC%D9%84%D8%B3-%D8%A7%D9%8A%D9%86%D8%AF%D9%8A%D8%A7%D9%86%D8%A7-%D8%AA%D9%88%D8%B3%D8%B7-%D9%87%D8%B2%D8%A7%D8%B1%D8%A7%D9%86-%D9%85%D8%B9%D9%84%D9%85-%D9%85%D8%B9%D8%AA%D8%B1%D8%B6"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:50:00+00:00"/>
    <meta property="og:title" content="محاصره مجلس اينديانا توسط هزاران معلم معترض"/>
    <meta property="og:description" content="در یکی از بزرگترین تجمعات اعتراضی معلمان در آمریکا هزاران معلم مجلس ایالتی در ایالت ایندیانا را محاصره کردند"/>
  </head>
  <body>
    <article>
      <h1>
        <a href="https://www.bultannews.com/fa/news/640923/%D9%85%D8%AD%D8%A7%D8%B5%D8%B1%D9%87-%D9%85%D8%AC%D9%84%D8%B3-%D8%A7%D9%8A%D9%86%D8%AF%D9%8A%D8%A7%D9%86%D8%A7-%D8%AA%D9%88%D8%B3%D8%B7-%D9%87%D8%B2%D8%A7%D8%B1%D8%A7%D9%86-%D9%85%D8%B9%D9%84%D9%85-%D9%85%D8%B9%D8%AA%D8%B1%D8%B6">محاصره مجلس اينديانا توسط هزاران معلم معترض</a>
      </h1>
      <h2>در یکی از بزرگترین تجمعات اعتراضی معلمان در آمریکا هزاران معلم مجلس ایالتی در ایالت ایندیانا را محاصره کردند</h2>
      <address><time datetime="2019-11-20T11:50:00+00:00">20 Nov 2019, 11:50</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آسوشیتدپرس، در یکی از بزرگترین تجمعات اعتراضی معلمان در آمریکا هزاران معلم مجلس ایالتی در ایالت ایندیانا را محاصره کردند.</p>
      <p>همزمان با موج اعتراض گسترده فعالان بخش آموزش و آموزگاران در سراسر خاک آمریکا، سه شنبه هزاران معلم که لباس قرمز رنگ به تن داشتند مجلس ایالتی در ایالت ایندیانا را محاصره کردند و خواهان افزایش دستمزد خود شدند.<br/>اتحادیه‌های مربوط به معلمان اعلام کردند: به علت تظاهرات روز سه شنبه که همزمان با نشست قانونگذاران ایالتی درباره برنامه‌های سال ۲۰۲۰ برگزار شد، حدود نیمی از نزدیک به ۳۰۰ مدرسه منطقه‌ای در ایندیانا تعطیل بوده و معلمان این مدارس در تظاهرات شرکت کرده بودند.<br/>رُندا جانسون یکی از معلمانی که در این حرکت اعتراضی شرکت کرده بود گفت: دانش آموزان کلاس‌های من نسبت به امتحان‌های سخت به شدت دچار اضطراب می‌شوند و من در کلاس به دستیار احتیاج دارم. ما به کمک نیاز داریم، اما از سوی سیاستمداران مان نادیده گرفته شده ایم.<br/>اریک هولکُمب، فرماندار جمهوری خواه و اعضای مجلس قانونگذاری این ایالت که جمهوریخواهان در آن اکثریت دارند هر چند از انتقاد مستقیم از معلمان پرهیز کردند، اما انتظار نمی‌رود که حداقل تا سال ۲۰۲۱ بتوانند اقدامی در جهت افزایش بودجه مدارس به عمل بیاورند.</p>
    </article>
  </body>
</html>