<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/platforma-care-iti-permite-sa-iti-inchiriezi-masina-vrea-sa-ajunga-rapid-la-3000-autovehicule-listate-primul-174909.html"/>
    <meta property="og:site_name" content="Auto Bild"/>
    <meta property="article:published_time" content="2019-11-20T11:25:01+00:00"/>
    <meta property="og:title" content="Platforma care îți permite să îți inchiriezi mașina vrea să ajungă rapid la 3000 autovehicule listate în primul an"/>
    <meta property="og:description" content="Primul serviciu de car sharing de la persoană la persoană din România, Perpetoo, își propune ca în primul an de activitate să reunească 3000 mașini pe plat"/>
  </head>
  <body>
    <article>
      <h1>Platforma care îți permite să îți inchiriezi mașina vrea să ajungă rapid la 3000 autovehicule listate în primul an</h1>
      <address><time datetime="2019-11-20T11:25:01+00:00">20 Nov 2019, 11:25</time> by <a rel="author">Auto Bild Romania</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/1-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/p2322.jpg"/>
        </figure>
      </slideshow>
      <p>
        <b>Primul serviciu de car sharing de la persoană la persoană din România, Perpetoo, își propune ca în primul an de activitate să reunească 3000 mașini pe platformă și să intermedieze aproximativ 25.000 închirieri.</b>
      </p>
      <p>În România sunt înmatriculate aproximativ 500.000 mașini a căror vechime este mai mică de 10 ani, iar cele mai multe dintre acestea sunt parcate 95% din timp. Disponibil în București, Cluj-Napoca, Iași și Timișoara, Perpetoo se adresează celor care vor să își dea spre închiriere mașinile, precum și celor care vor să le conducă pentru o perioadă minimă de 3 ore și maximă de 30 zile.</p>
      <p>În prima lună de activitate, aproximativ 50 mașini au fost listate pe perpetoo.com, iar interacțiunile dintre Șoferi și Proprietari au mers fără cusur: nu au existat incidente sau daune produse automobilelor închiriate. Reprezentanții Perpetoo estimează însă că, în doar câteva luni de la lansare, media veniturilor din închirieri va fi de 300 euro, fiind însă influențată de tarifele de închiriere, stabilite de proprietarii mașinilor, precum și de promoțiile aplicate.</p>
      <p>Proprietarii mașinilor beneficiază de asigurare CASCO pe toată perioada de închiriere a mașinii. Listarea mașinilor, precum și închirierea acestora se face exclusiv online, prin intermediul platformei, unde utilizatorii trebui să își creeze un cont în categoria dedicată, Proprietar, respectiv Șofer. Crearea conturilor și utilizarea platformei este gratuită, doar tarifele de închiriere si asigurare fiind plătite de către cei care vor să închirieze o mașină.</p>
      <p>Mașinile listate pe platformă trebuie să aibă cel mult 8+1 locuri, să nu fie mai vechi de 10 ani, să aibă revizia auto, RCA și ITP la zi, să aibă rovinietă valabilă și să fie echipate corespunzător.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/cum-sa-faci-bani-cu-masina-fara-sa-conduci-172762.html"/>
        <a href="https://www.auto-bild.ro/stiri/car-sharing-dormit-168981.html"/>
        <a href="https://www.auto-bild.ro/stiri/car-sharing-persoane-fizice-159211.html"/>
      </related>
    </article>
  </body>
</html>