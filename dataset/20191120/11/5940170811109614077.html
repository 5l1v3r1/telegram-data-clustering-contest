<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/alla-spor/alla-spor-diethni-diorganwseis/diethni-diorganwseis-tennis/tsitsipas-den-pisteyo-oti-kratao-ayto-to-tropaio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T11:48:00+00:00"/>
    <meta property="og:title" content="Τσιτσιπάς: «Δεν πιστεύω ότι κρατάω αυτό το τρόπαιο»"/>
    <meta property="og:description" content="Έχουν περάσει κάτι παραπάνω από 60 ώρες από τη στιγμή που ο Στέφανος Τσιτσιπάς σήκωσε στον ουρανό του Λονδίνου το τρόπαιο του ATP Finals. Ωστόσο, δεν φαίνονται αρκετές στον 21χρονο κορυφαίο τενίστα για να συνειδητοποιήσει το τι έχει πετύχει."/>
  </head>
  <body>
    <article>
      <h1>Τσιτσιπάς: «Δεν πιστεύω ότι κρατάω αυτό το τρόπαιο»</h1>
      <h2>Δεν μπορεί να συνειδητοποιήσει ακόμα την τεράστιά του επιτυχία ο Στέφανος</h2>
      <address>
        <time datetime="2019-11-20T11:48:00+00:00">20 Nov 2019, 11:48</time>
      </address>
      <p>Έχουν περάσει κάτι παραπάνω από 60 ώρες από τη στιγμή που ο Στέφανος Τσιτσιπάς σήκωσε στον ουρανό του Λονδίνου το τρόπαιο του ATP Finals. Ωστόσο, δεν φαίνονται αρκετές στον 21χρονο κορυφαίο τενίστα για να συνειδητοποιήσει το τι έχει πετύχει.</p>
      <p>
        <b>Αυτό που ξέρει όμως σίγουρα, είναι ότι ήρθε η ώρα για λίγη ξεκούραση!</b>
      </p>
      <p>«Μου φαίνεται ακόμα απίστευτο το να κρατάω αυτό το τρόπαιο. Δεν ήθελα να το αφήσω από τα χέρια μου. Ωστόσο, τώρα ήρθε η ώρα για λίγες διακοπές. Θα ήθελα να ευχαριστήσω όλους, όσοι με βοήθησαν να φτάσω εδώ που είμαι σήμερα, καθώς ήταν ομαδική προσπάθεια. Λονδίνο: Με αποπλανήσατε και μέρος της καρδιάς μου θα ανήκει σε εσάς, οπότε σας παρακαλώ να είστε ευγενικοί με αυτό», σχολίασε χαρακτηριστικά στον προσωπικό του λογαριασμό στο instagram ο «master των masters».</p>
    </article>
  </body>
</html>