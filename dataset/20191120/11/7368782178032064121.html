<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277405-nbs-an-samu-tashin-farashin-kaya-da-036-a-cikin-watan-oktoba.html"/>
    <meta property="og:site_name" content="Legit"/>
    <meta property="article:published_time" content="2019-11-20T11:13:28+00:00"/>
    <meta property="og:title" content="NBS: An samu tashin farashin kaya da 0.36% a cikin Watan Oktoba"/>
    <meta property="og:description" content="Mun samu rahoto cewa kayan abinci da na yau da kullum sun kara kudi a kasuwanni Birane da Kauye bayan alkaluma sun kai 11.61%. Hukumar NBS ta ce kayan masarufi sun kara tsada a Oktoba."/>
  </head>
  <body>
    <article>
      <h1>NBS: An samu tashin farashin kaya da 0.36% a cikin Watan Oktoba</h1>
      <address>
        <time datetime="2019-11-20T11:13:28+00:00">20 Nov 2019, 11:13</time>
      </address>
      <p>
        <b>Alkaluman farashin kaya sun kai 11.61% a cikin watan jiya a Najeriya. Wannan na nufin an samu karin kashi 0.36 a Watan Oktoba. Alkuluman hukumar NBS na kasa ta bayyana mana wannan.</b>
      </p>
      <p>Daily Trust ta rahoto NBS mai tattara alkaluman Najeriya ta na cewa farashin kaya a kasuwa sun tashi daga Watan Satumba zuwa Oktoba. NBS ta wallafa sabon binciken na ta ne a jiyan <a href="https://www.legit.ng/tag/nan.html">nan</a>.</p>
      <p>Alkaluman wata-wata sun nuna farashin kaya sun karu da kashi 1.07% a Watan jiya. Wannan ya na nufin an samu karuwar tashin farashi da 0.03% daga karin 1.04% da aka samu a Satumba.</p>
      <p>Tashin farashin kayan ya fi tasiri a Birane kamar yadda hukumar NBS ta bayyana. Alkaluman farashin kayan masarufi a Birane ya kai 12.20% da kuma kashi 11.07% a cikin Kauyukan kasar.</p>
      <p>KU KARANTA: <a href="https://hausa.legit.ng/1277355-jiragen-ruwa-cike-da-man-fetur-da-abinci-za-su-iso-najeriya---npa.html">Ana sa ran shigowar jiragen ruwa makil da kayan abinci a Najeriya</a></p>
      <p>A cikin Watan Satumba kuma alkaluman Birane ya tsaya ne a 11.78%, da kuma kashi 10.77%. Sababbin binciken da NBS ta fitar na watan jiya sun nuna cewa kaya na kara tsada ne a ko ina.</p>
      <p>Hukumar NBS ta yi karin bayani cewa daga cikin kayan da su ka yi mummunan tashi a cikin ‘yan kwanakin nan akwai nama, burodi, mai, hatsi, dankali, kifi, ganye da doya da dai sauransu.</p>
      <p><i>“An samu karin farashi ne a wajen kayan goge-goge da tufafi, da kayan asibiti da kuma kayan da ake amfani da su a cikin cikin gida.”</i> Inji hukumar ta NBS a Ranar 19 ga Watan Nuwamban 2019.</p>
      <p>Wani Masanin tattalin arziki a kasar, Lukman Otunuga, ya shaidawa Daily Trust cewa zai yi wahala babban bankin CBN ya rage riban da ke cikin bashi nan gaba a dalilin tashin farashin.</p>
      <p>Idan kuna da wata shawara ko bukatar bamu labari, tuntube mu a:<b> labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/sbvlQvliKSU" width="640" height="360" data-service="Youtube" scrolling="no"/>
      </figure>
    </article>
  </body>
</html>