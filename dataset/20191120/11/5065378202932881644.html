<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1030971/komision-nai-ston-proypologismo-toy-2020-kai-tin-4i-axiologisi-gia-tin-ellada"/>
    <meta property="og:site_name" content="Newsbomb"/>
    <meta property="article:published_time" content="2019-11-20T11:37:30+00:00"/>
    <meta property="og:title" content="Κομισιόν: «Ναι» στον προϋπολογισμό του 2020 και την 4η αξιολόγηση για την Ελλάδα"/>
    <meta property="og:description" content="Τα συμπεράσματα της έκθεσης της Ευρωπαϊκής Επιτροπής θα συζητηθούν στο Eurogroup της 4ης Δεκεμβρίου."/>
  </head>
  <body>
    <article>
      <h1>Κομισιόν: «Ναι» στον προϋπολογισμό του 2020 και την 4η αξιολόγηση για την Ελλάδα</h1>
      <h2>Τα συμπεράσματα της έκθεσης της Ευρωπαϊκής Επιτροπής θα συζητηθούν στο Eurogroup της 4ης Δεκεμβρίου.</h2>
      <address><time datetime="2019-11-20T11:37:30+00:00">20 Nov 2019, 11:37</time> by <a rel="author">Newsroom</a></address>
      <p>Στο συμπέρασμα ότι το <b>προσχέδιο <a href="https://www.newsbomb.gr/tags/tag/126521/proypologismos-2020">προϋπολογισμού για το 2020</a></b> της Ελλάδας είναι <b>«συμβατό» με το Σύμφωνο Σταθερότητας και Ανάπτυξης,</b> κατέληξε η Ευρωπαϊκή Επιτροπή, η οποία υιοθέτησε σήμερα (20/11) τις γνώμες για τα προσχέδια των προϋπολογισμών όλων των κρατών μελών της ευρωζώνης.</p>
      <p>Εκτός από την Ελλάδα, με τους κανόνες της ΕΕ για το έλλειμμα και το χρέος συμμορφώνονται πλήρως οι προϋπολογισμοί της Γερμανίας, της Ιρλανδίας, της Κύπρου, της Λιθουανίας, του Λουξεμβούργου, της Μάλτας, της Ολλανδίας και της Αυστρίας.</p>
      <p>Επιπλέον, σήμερα η Επιτροπή <b>ενέκρινε επίσης την τέταρτη έκθεση για την Ελλάδα στο πλαίσιο της ενισχυμένης εποπτείας</b>. Η δημοσίευση της έκθεσης έρχεται σε συνέχεια της <b>τέταρτης μεταμνημονιακής αποστολής των θεσμών στην Ελλάδα</b> που πραγματοποιήθηκε από τις 23 έως τις 26 Σεπτεμβρίου 2019.</p>
      <p>Η έκθεση διαπιστώνει ότι ο προϋπολογισμός για το 2020 της Ελλάδας «<i>ανταποκρίνεται στον συμφωνηθέντα στόχο του πρωτογενούς πλεονάσματος του 3,5% του ΑΕΠ με τρόπο φιλικό προς την ανάπτυξη</i>» και ότι «<i>η κυβέρνηση έχει αναλάβει συνολικά τις απαραίτητες δράσεις για την επίτευξη των ειδικών μεταρρυθμιστικών της δεσμεύσεων για τα μέσα του 2019, στο πλαίσιο της προώθησης ενός ευρύτερου προγράμματος μεταρρυθμίσεων</i>».</p>
      <p>«<i>Οι περαιτέρω δράσεις θα είναι ζωτικής σημασίας για την ολοκλήρωση και, όπου είναι απαραίτητο, την επιτάχυνση των μεταρρυθμίσεων</i>», επισημαίνει η Επιτροπή.</p>
      <p>Τα συμπεράσματα της έκθεσης της Επιτροπής θα συζητηθούν στο Eurogroup της 4ης Δεκεμβρίου 2019, στη βάση των οποίων θα εξεταστεί και η ενεργοποίηση της επόμενης δέσμης μέτρων ελάφρυνσης του χρέους με την επιστροφή στην Ελλάδα των κερδών των ευρωπαϊκών κεντρικών τραπεζών από τα ελληνικά ομόλογα (ANFA και SMP).</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1030920/sok-prosgeiothike-aeroplano-fantasma-meta-apo-35-xronia-deite-tin-tyxi-ton-epivaton">ΣΟΚ: Προσγειώθηκε αεροπλάνο - φάντασμα μετά από 35 χρόνια - Δείτε την τύχη των επιβατών</a>
      </p>
      <p>
        <a href="https://www.newsbomb.gr/ellada/story/1030848/ektakto-deltio-kairoy-sfodri-kakokairia-tin-tetarti-poy-tha-einai-entona-ta-fainomena">Έκτακτο δελτίο καιρού: Σφοδρή κακοκαιρία την Τετάρτη - Πού θα είναι έντονα τα φαινόμενα</a>
      </p>
      <related>
        <a href="https://www.newsbomb.gr/oikonomia/story/1030922/mparaz-pliromon-deite-pote-plironontai-syntaxeis-dekemvrioy-kea-kai-epidomata"/>
        <a href="https://www.newsbomb.gr/oikonomia/story/1030872/antikeimenikes-axies-to-2020-i-exisosi-me-tis-emporikes-oi-kerdismenoi-kai-oi-xamenoi-ton-allagon"/>
        <a href="https://www.newsbomb.gr/oikonomia/story/1030858/epidoma-petrelaioy-thermansis-pote-anoigei-i-platforma-ta-kritiria-oi-dikaioyxoi-kai-ta-posa"/>
      </related>
    </article>
  </body>
</html>