<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/smes/detail/9620000111510"/>
    <meta property="og:site_name" content="MGR Online"/>
    <meta property="article:published_time" content="2019-11-20T11:19:00+00:00"/>
    <meta property="og:title" content="“ช้อปปี้” ย้ำผู้ประกอบการเอสเอ็มอีไทยรายได้เพิ่มกว่า 130% ผลสำรวจ Sea (Group) จากตัวแทนผู้ขายและร้านค้ารายย่อย 7,000 ราย บนแพลตฟอร์มช้อปปี้"/>
    <meta property="og:description" content="ผลสำรวจอีคอมเมิร์ซครั้งยิ่งใหญ่ที่สุดโดย Sea (Group) ผู้ให้บริการอินเตอร์เน็ตชั้นนำในภูมิภาคเอเชียตะวันออกเฉียงใต้และไต้หวัน สนับสนุนโดย ช้อปปี้ ผู้ประกอบการรายย่อยที่ดำเนินธุรกิจบนแพลตฟอร์มอีคอมเมิร์ซมีรายได้เติบโตกว่า 130% และมา"/>
  </head>
  <body>
    <article>
      <h1>“ช้อปปี้” ย้ำผู้ประกอบการเอสเอ็มอีไทยรายได้เพิ่มกว่า 130% ผลสำรวจ Sea (Group) จากตัวแทนผู้ขายและร้านค้ารายย่อย 7,000 ราย บนแพลตฟอร์มช้อปปี้</h1>
      <address><time datetime="2019-11-20T11:19:00+00:00">20 Nov 2019, 11:19</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011537601.JPEG"/>
      </figure>
      <p><b>ผลสำรวจอีคอมเมิร์ซครั้งยิ่งใหญ่ที่สุดโดย Sea (Group) ผู้ให้บริการอินเตอร์เน็ตชั้นนำในภูมิภาคเอเชียตะวันออกเฉียงใต้และไต้หวัน สนับสนุนโดย ช้อปปี้ ผู้ประกอบการรายย่อยที่ดำเนินธุรกิจบนแพลตฟอร์มอีคอมเมิร์ซมีรายได้เติบโตกว่า 130% และมากถึง 370% สำหรับผู้ประกอบการรายย่อยที่มีช่องทางขายออนไลน์เต็มรูปแบบ</b><br/><br/>เมื่อวันที่ 18 พ.ย. ผู้ประกอบการรายย่อยในประเทศไทยมีรายได้ที่เพิ่มขึ้นมากถึง 130% ในขณะที่อีคอมเมิร์ซช่วยให้รายได้ของครัวเรือนโดยรวมสูงขึ้นถึง 82% จากรายงานการวิจัยล่าสุด ที่จัดทำโดย Sea (Group) ผู้ให้บริการอินเตอร์เน็ตชั้นนำในภูมิภาคเอเชียตะวันออกเฉียงใต้และไต้หวัน ซึ่งสนับสนุนโดย ช้อปปี้ ผู้นำแพลทฟอร์มอีคอมเมิร์ซในภูมิภาคเอเชียตะวันออกเฉียงใต้ และไต้หวัน<br/><br/>จากผลการวิจัย ‘E-commerce &amp; SMEs: Uncovering Thailand’s Hidden Assets’ ชี้ให้เห็นบทบาทของอีคอมเมิร์ซได้เข้ามาช่วยส่งเสริมชีวิตของคนไทยทั่วประเทศ นอกจากนี้ยังแสดงให้เห็นถึงผลกระทบเชิงบวกทางเศรษฐกิจและสังคม ที่อีคอมเมิร์ซนำมาซึ่งสังคมที่เป็นธรรมสำหรับทุกคนมากขึ้น โดยรายงานดังกล่าวมาจากการวิจัยผู้ขายและร้านค้าบนช้อปปี้ราว 7,000 ราย เผยผลจากการวิจัยที่สำคัญ 3 ข้อหลัก ดังนี้<br/><br/>อีคอมเมิร์ซช่วยขับเคลื่อนรายได้รวมของธุรกิจเอสเอ็มอีเพิ่มขึ้นอย่างมีนัยสำคัญ โดยเติบโตขึ้นถึง 133% ของรายได้ทั้งจากร้านค้าออฟไลน์และออนไลน์ และรายได้สามารถเติบโตได้ถึง 369% สำหรับผู้ประกอบการรายย่อยที่มีช่องทางขายออนไลน์เพียงอย่างเดียว (ซึ่งมียอดขายจากช่องทางอีคอมเมิร์ซมากกว่า 80% ของรายได้ทั้งหมด)<br/><br/>อีคอมเมิร์ซช่วยเพิ่มการเชื่อมต่อระหว่างผู้ขายและผู้ซื้อทั่วทั้งประเทศ การเจาะตลาดระหว่างผู้ซื้อและผู้ขายไม่ได้จำกัดอยู่ในพื้นที่ของตนเองอีกต่อไป ผู้ขายสามารถทำตลาดในพื้นที่ห่างไกลได้มากขึ้น ในขณะที่ผู้ซื้อสามารถมองหาสินค้าที่หลากหลายได้จากทุกภูมิภาคทั่วประเทศ โดยเฉพาะอย่างยิ่งภาคเหนือ ภาคตะวันออกฉียงเหนือ และภาคใต้ ที่สามารถสร้างยอดขายนอกเขตภูมิภาคของตนเองได้เพิ่มมากขึ้นที่สุด<br/><br/>อีคอมเมิร์ซให้กำเนิดผู้ประกอบการรายย่อยแบบใหม่ อีคอมเมิร์ซทำให้เกิดผู้ประกอบการใหม่ ๆ ที่แสวงหาแหล่งรายได้อื่นเพิ่ม โดยผู้ประกอบการเหล่านี้ 63% เป็นผู้ที่มีหน้าที่รับผิดชอบประจำ อาทิ แม่บ้าน นักศึกษา พนักงานบริษัท และ 58% คือไม่ใช่ผู้หารายได้หลักของครอบครัว และเป็นผู้หญิงถึง 75% โดยผู้ประกอบการที่เกิดขึ้นใหม่นี้ เกิดขึ้นจากแรงกระตุ้นที่แตกต่างกันออกไป อาทิ กลุ่มแม่บ้านที่สามารถจัดสรรหาเวลาหารายได้เพิ่มให้กับครอบครัว ในขณะที่กลุ่มนักศึกษามีแรงจูงใจสำคัญคือการสร้างธุรกิจของตัวเองได้ง่ายและลดค่าใช้จ่ายทางธุรกิจ<br/>อากาธา โซห์ หัวหน้าฝ่ายการตลาด ช้อปปี้ (ประเทศไทย) กล่าวว่า “อีคอมเมิร์ซในประเทศไทยมีการเติบโตอย่างต่อเนื่องในช่วงหลายปีที่ผ่านมาและไม่มีสัญญาณชะลอตัว ซึ่งแสดงให้เห็นถึงโอกาสที่ดีสำหรับผู้ประกอบการ SMEs และผู้ประกอบการรุ่นต่อไป ซึ่งเป็นแกนหลักของเศรษฐกิจดิจิทัลของประเทศไทย ช้อปปี้จึงมุ่งมั่นอย่างยิ่งในการส่งมอบทักษะความรู้ที่จำเป็น และใช้ประโยชน์อย่างเต็มที่จากการเติบโตของอุตสาหกรรมอีคอมเมิร์ซในตอนนี้”<br/>สนับสนุนผู้ประกอบการด้วยการผนึกกำลังกับหน่วยงานรัฐบาลที่แข็งแกร่งและแคมเปญที่ประสบความสำเร็จอย่างมาก<br/>ช้อปปี้ไม่เคยหยุดที่จะเป็นแรงหนุนนำและสนับสนุนผู้ขายให้ประสบความสำเร็จในการเติบโตทางธุรกิจออนไลน์ การร่วมมือกับพันธมิตรที่แข็งแกร่งและการจัดแคมเปญสุดยิ่งใหญ่ต่าง ๆ เหล่านี้ ช่วยให้ผู้ขายทั้งรายใหญ่และรายย่อยทุกคนได้รับประโยชน์จากอีคอมเมิร์ซและเติบโตในเศรษฐกิจดิจิทัลที่มีการแข่งขันสูงในปัจจุบัน<br/>ร่วมกับหน่วยงานที่แข็งแกร่งของภาครัฐเพื่อส่งเสริมผู้ประกอบการไทย ช้อปปี้ร่วมกับพันธมิตรกว่า 10 ราย ซึ่งรวมถึงกรมพัฒนาธุรกิจการค้า (DBD) และสำนักงานส่งเสริมวิสาหกิจขนาดกลางและขนาดย่อม (OSMEP) ที่ได้ร่วมกับช้อปปี้จัดโครงการ ‘Shopee Bootcamp’ หลักสูตรการเรียนการสอนแบบเข้มข้นต่อเนื่อง 3 เดือน ที่ช่วยสนับสนุนผู้ประกอบการรายย่อยของไทยเติบโตทางธุรกิจถึง 100% ซึ่งผู้เข้าร่วมคอร์สอบรมจนจบหลักหลักสูตรกว่า 75% สามารถบรรลุเป้าในการเพิ่มยอดขายได้ 100% ภายใน 3 เดือน ชี้ให้เห็นถึงความสำเร็จของโครงการฯได้เป็นอย่างดี<br/>ผนึกกำลังกับพันธมิตรทางการค้าเพื่อเพิ่มประสิทธิภาพและโอกาสในการขยายธุรกิจ ล่าสุดช้อปปี้ได้จับมือกับ KBank ในการนำเสนอบริการ ‘เงินกู้ธุรกิจออนไลน์’ แก่ผู้ขายบนแพลทฟอร์มช้อปปี้ ให้สามารถเข้าถึงเงินทุนได้ง่ายยิ่งขึ้น เพิ่มความมั่นใจในการต่อยอดธุรกิจในโลกออนไลน์ได้อย่างไร้กังวล สมัครได้ง่ายผ่านแอปพลิเคชัน ไม่ต้องยื่นเอกสาร ไม่ต้องมีหลักประกัน มาพร้อมกับอัตราดอกเบี้ยที่ดีที่สุดในตลาด<br/>แคมเปญเพื่อส่งเสริมการขาย จากความสำเร็จครั้งยิ่งใหญ่ของแคมเปญ 11.11 Big Sale ที่ผ่านมา ช้อปปี้จึงเตรียมพร้อมปล่อยเมกะแคมเปญอย่าง “12.12 Birthday Sale” ซึ่งถือเป็นมหกรรมการช้อปปิ้งโค้งสุดท้ายของปี โดยร้านค้าและแบรนด์ต่าง ๆ บนช้อปปี้สามารถสร้างการเติบโตของยอดขายอย่างมหาศาลเมื่อวันที่ 11 พฤศจิกายนที่ผ่านมา แบรนด์ที่ได้รับความนิยมสูงสุดสามารถเพิ่มจำนวนผู้เข้าชมร้านค้าโดยเฉลี่ยกว่า 4,233 เท่า และยอดขายเติบโตขึ้นถึง 754 เท่า ผู้ขายจึงสามารถคาดหวังยอดขายที่จะเพิ่มขึ้นในช่วงแคมเปญ 12.12 ที่กำลังจะมาถึงนี้อย่างแน่นอน เนื่องจากนักช้อปทั่วประเทศไทยต่างรอคอยและเตรียมพร้อมกับงานลดครั้งใหญ่ส่งท้ายปี</p>
    </article>
  </body>
</html>