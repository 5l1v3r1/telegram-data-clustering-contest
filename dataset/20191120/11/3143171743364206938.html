<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/perseguitano-vicina-ai-domiciliari-coniugi-di-taormina.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T11:58:53+00:00"/>
    <meta property="og:title" content="Perseguitano vicina, ai domiciliari coniugi di Taormina"/>
    <meta property="og:description" content="Polizia arresta coppia di coniugi di Taormina per staking e lesioni ai danni di una donna per problemi di vicinato. Sono ai domiciliari"/>
  </head>
  <body>
    <article>
      <h1>Perseguitano vicina, ai domiciliari coniugi di Taormina</h1>
      <address><time datetime="2019-11-20T11:58:53+00:00">20 Nov 2019, 11:58</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>La vittima è stata minacciata, pedinata, picchiata e le è stato lanciato addosso della candeggina</i>
      </p>
      <p>I problemi di vicinato si erano trasformati in un pericoloso incubo per una donna di Taormina, perseguitata per un anno da una coppia di coniugi.</p>
      <p>Adesso i due sono ai domiciliari con le accuse di stalking e lesioni, dopo la denuncia della donna alla Polizia. Il Commissariato della cittadina jonica hanno infatti trovato i riscontri ai racconti della donna, e la procura di Messina ha chiesto ed ottenuto il provvedimento cautelare per entrambi.</p>
      <p>Tra i coniugi e la vittima i rapporti non erano facili, ma ad un certo punto dalle liti da balcone a balcone la situazione ha preso una piega drammatica, perché i coniugi sono passati ai fatti, forse con l’obiettivo di convincere la donna a trasferirsi altrove.</p>
      <p>Nei mesi scorsi la donna è stata insultata più volte, anche davanti ai figli minorenni, minacciata anche davanti testimoni, e in qualche caso anche picchiata. L’episodio più inquietante è avvenuto lo scorso ottobre, quando la coppia le ha lanciato addosso della candeggina.</p>
    </article>
  </body>
</html>