<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742682"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="'ธนาธร'เปิดใจหลังพ้นสภาพส.ส. ยันพร้อมเดินหน้าต่อไป"/>
    <meta property="og:description" content="“ธนาธร” เปิดใจกับชาวเน็ต หลังศาลรัฐธรรมนูญตัดสินสิ้นสุดสภาพ ส.ส. ยืนยันยังเป็นหัวพรรคอยู่ ยังเดินหน้าต่อไป พร้อมทำงานต่อทันที"/>
  </head>
  <body>
    <article>
      <h1>'ธนาธร'เปิดใจหลังพ้นสภาพส.ส. ยันพร้อมเดินหน้าต่อไป</h1>
      <address>
        <time datetime="2019-11-20T11:00:00+00:00">20 Nov 2019, 11:00</time>
      </address>
      <figure>
        <img src="https://www.dailynews.co.th/admin/upload/20191120/news_qEtzLZOwlI172402_533.jpg?v=20191120226"/>
      </figure>
      <p>
        <b>“ธนาธร” เปิดใจกับชาวเน็ต หลังศาลรัฐธรรมนูญตัดสินสิ้นสุดสภาพ ส.ส. ยืนยันยังเป็นหัวพรรคอยู่ ยังเดินหน้าต่อไป พร้อมทำงานต่อทันที</b>
      </p>
      <p>จากกรณีที่สำนักงานคณะกรรมการการเลือกตั้ง(กกต.) ร้องขอให้ศาลรัฐธรรมนูญวินิจฉัยว่าสมาชิกภาพ ส.ส.ของนายธนาธร จึงรุ่งเรืองกิจ ส.ส.บัญชีรายชื่อและหัวหน้าพรรคอนาคตใหม่ สิ้นสุดตามรัฐธรรมนูญมาตรา 101(6) ประกอบมาตรา 98(3) จากกรณีถือหุ้นสื่อบริษัทวี-ลัค มีเดีย จำกัด หรือไม่ และได้มีการอ่านคำพิพากษาคดี และมีมติจากศาลรัฐธรรมนูญ ตัดสิน “ธราธร” สิ้นสุดสภาพ ส.ส. นับตั้งแต่วันที่ศาลมีคำสั่งให้หยุดปฏิบัติหน้าที่ เมื่อวันที่ 23 พ.ค.62 ตามที่เสนอข่าวไปแล้วนั้น<br/><br/>ความคืบหน้าล่าสุดนายธนาธรได้เปิดใจผ่านการถ่ายทอดสดทางไลฟ์เฟซบุ๊กแฟนเพจ Thanathorn Juangroongruangkit - ธนาธร จึงรุ่งเรืองกิจ พร้อมเผยว่า “ตนขอขอบคุณทุกคนที่มาให้กำลังใจกันอย่างล้นหลาม ขอบคุณอย่างจริงใจ ในวันที่เราเจออุปสรรคขวากหนามทุกคนก็อยู่เป็นกำลังใจ ในวันนี้คำวินิจฉัยสินสุดแล้ว ตนหมดสภาพความเป็นส.ส.แล้วคงไม่ได้เข้าสภาอีกจนกว่าจะเลือกตั้งใหม่อีกครั้ง ตนยืนยันความบริสุทธิ์ใจที่แสดงความไม่เห็นด้วยกับคำตัดสินของศาลรัฐธรรมนูญ ซึ่งก็อาจจะมีการแถลงอย่างเป็นทางการภายใน 1-2 วันนี้ ส่วนคำตอบที่ว่าศาลรัฐธรรมนูญ คำพิพากษายุติธรรมหรือไม่ ตนไม่สามารถไปตัดสินใจตรงนั้นได้ แต่อยากจะให้พี่น้องประชาชนชาวเป็นผู้ตัดสินใจกันเอง เรื่องที่อยากจะชี้แจงคือเรื่องคุณสมบัติการเป็นส.ส. ไม่ได้เกี่ยวกับพรรคอนาคตใหม่ ไม่เกี่ยวกับการยุบพรรค เรื่องนี้เป็นเรื่องส่วนตัว ส่วนท่านใดที่เป็นห่วงว่าจะเกี่ยวกับการยุบพรรค พรรคยังเดินหน้าต่อ และที่สำคัญตนยังเป็นหัวหน้าพรรคอนาคตใหม่อยู่ จะไม่มีการท้อถอย จะเดินหน้าต่อไป ทำในสิ่งที่คิดและฝันไปเรื่อยๆ ส่วนในวันนี้ก็จะเดินหน้าทำงานต่อ เวลา 17.30 ที่สยามสแควร์ โดยจะไปรณรงค์การยกเลิกการเกณฑ์ทหารตามที่เคยให้นโยบายไว้”</p>
      <figure>
        <img src="https://www.dailynews.co.th/admin/upload/20191120/news_udzCczaUSv172418_533.jpg?v=20191120226?v=6708"/>
      </figure>
      <p>ด้านชาวเน็ตก็เข้ามาชมการถ่ายทอดสดพร้อมทั้งคอมเมนต์แสดงความคิดเห็นและให้กำลังใจนายธนาธรกันไม่ขาดสาย</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FThanathornOfficial%2Fvideos%2F2525234607802411%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
    </article>
  </body>
</html>