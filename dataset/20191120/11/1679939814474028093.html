<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/leonardo-bonucci-si-a-prelungit-contractul-cu-juventus-torino_3059674.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T11:26:34+00:00"/>
    <meta property="og:title" content="Leonardo Bonucci şi-a prelungit contractul cu Juventus Torino"/>
    <meta property="og:description" content="Leonardo Bonucci, unul dintre cei mai longevivi fotbaliști din lotul lui Juventus Torino, şi-a prelungit contractul cu clubul. Fundaşul central va juca la"/>
  </head>
  <body>
    <article>
      <h1>Leonardo Bonucci şi-a prelungit contractul cu Juventus Torino</h1>
      <address><time datetime="2019-11-20T11:26:34+00:00">20 Nov 2019, 11:26</time> by <a rel="author">PUBLIKA.MD</a></address>
      <p>
        <b>Leonardo Bonucci, unul dintre cei mai longevivi fotbaliști din lotul lui Juventus Torino, şi-a prelungit contractul cu clubul. Fundaşul central va juca la "Bătrâna Doamnă" până în iunie 2024.</b>
      </p>
      <p>"Cum am mai spus anterior, Juventus este casa mea şi semnarea acestui contract confirmă starea asta de fapt. Îmbrac acest tricou de aproape un deceniu și mă simt împlinit la acest club", a spus fundaşul Juventus Torino, Leonardo Bonucci. <br/><br/>Bonucci a ajuns la Juventus în luna iulie 2010, în plin intersezon. În 376 de meciuri jucate în tricoul alb-negru al clubului torinez, fundaşul a marcat 25 de goluri. Cu "Bătrâna Doamnă" el a cucerit 7 titluri de campion în Serie A, 3 Cupe ale Italiei şi 4 Supercupe.<br/><br/>În sezonul 2017-2018, Bonucci a jucat la AC Milan, după care a revenit la Juve, însă a fost criticat de suporterii grupării de la Torino pentru decizia de a juca la rivala de pe San Siro. </p>
    </article>
  </body>
</html>