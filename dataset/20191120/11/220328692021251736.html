<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/karaday-izbort-na-simeonov-e-provokatsiya-407183.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T11:37:50+00:00"/>
    <meta property="og:title" content="Карадайъ: Изборът на Симеонов е провокация"/>
    <meta property="og:description" content="С този акт границата на търпимост е прекрачена. С този акт ГЕРБ и БСП се олицетворяват с всичко онова, което символизира това недоразумение в политика..."/>
  </head>
  <body>
    <article>
      <h1>Карадайъ: Изборът на Симеонов е провокация</h1>
      <address>
        <time datetime="2019-11-20T11:37:50+00:00">20 Nov 2019, 11:37</time>
      </address>
      <p>Изборът на нов зам.-председател на парламента е обида към парламенатирзма - кошмарът на майките на деца с увреждания беше възнаграден от ГЕРБ и БСП. Това каза председателят на ДПС Мустафа Карадайъ по време на брифинг в Народното събрание, предаде репортер на Агенция „Фокус“.</p>
      <p>"Изборът на нов заместник-председател на НС според нас е обида към парламентаризма, поредното паденение на Народното събрание.</p>
      <p> "Кошмарът на майките на деца с увреждания беше възнаграден от ГЕРБ и БСП.</p>
      <p>С този акт ГЕРБ и БСП се олицетворяват с всичко онова, което символизира това недоразумение в политиката", каза още Карадайъ. Според него това е провокация към цялото общество.</p>
      <p>С акта на избор на Валери Симеонов за зам.-председател на парламента границата на търпимост е прекрачена, каза още той.</p>
      <p>Според него, за ГЕРБ и БСП хората са човекоподобни.</p>
      <p>"За тях човеконенавистта е разбирането за демокрация, или криворазбраната демокрация.</p>
      <p>Актът означава - пълно отрицание на демократичните достижения, означава да властва национализма, омразата, разделението, противопоставянето и агресията. Означава нагла провокация към парламентаризма и евроатлантическите ценности. Означава провокация към цялото общество.</p>
      <p>За ГЕРБ задържането на власт е над стабилността и сигурността на държавата", подчерта още Карадайъ.</p>
    </article>
  </body>
</html>