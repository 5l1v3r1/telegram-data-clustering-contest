<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zerkal-rozpovila-pro-rol-pristajka-ta-ermaka-u-zovnishnij-politici/939030"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T11:30:00+00:00"/>
    <meta property="og:title" content="Зеркаль розповіла про роль Пристайка та Єрмака у зовнішній політиці"/>
    <meta property="og:description" content="На зовнішньополітичні рішення президента щодо реакцій чи дій на офіційному впливає міністр закордонних справ Вадим Пристайко, на рішення щодо комунікації з Росією &amp;mdash; його радник Андрій Єрмак. Про це в інтерв'ю проекту Bihus.info заявила заступниця Пристайка Лана Зеркаль. &quot;Якщо ..."/>
  </head>
  <body>
    <article>
      <h1>Зеркаль розповіла про роль Пристайка та Єрмака у зовнішній політиці</h1>
      <address><time datetime="2019-11-20T11:30:00+00:00">20 Nov 2019, 11:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939030_w_300.jpg?v=0"/>
        <figcaption>За офіційні перемовини відповідає Пристайко, каже Зеркаль. ФОТО: Facebook-сторінка Лани Зеркаль</figcaption>
      </figure>
      <p>На зовнішньополітичні рішення президента щодо реакцій чи дій на офіційному впливає міністр закордонних справ <b>Вадим Пристайко, </b>на рішення щодо комунікації з Росією — його радник<b> Андрій Єрмак.</b></p>
      <p>Про це в інтерв'ю проекту <a href="https://youtu.be/--9pxkHVvAg">Bihus.info</a> заявила заступниця Пристайка <b>Лана Зеркаль</b>.</p>
      <p>"Якщо це зв'язки з європейськими політиками, реакції чи послідовність дій, то, мабуть, це Пристайко. Якщо це офіційні переговори, то це Пристайко", - сказала Зеркаль.</p>
      <p>"Комунікують між собою зараз більше радники президентів — по Росії, по "нормандії" (зустрічі лідерів України, Росії, Німеччини, Франції — <a href="https://gazeta.ua/">Gazeta.ua</a>)", — додала вона, вказуючи, що з Росією комунікує Єрмак.</p>
      <p>На запитання, хто є більш визначальним у зовнішній політиці — Єрмак чи Пристайко, Зеркаль відповіла: "Президент".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_zerkal-prokomentuvala-rishennya-sudu-oon-u-spravi-ukrayina-proti-rosiyi/937347"/>
      </related>
      <blockquote>До 24 листопада Зеркаль <a href="https://gazeta.ua/articles/politics/_zerkal-zayavila-pro-vidstavku-cherez-politichnu-sistemu-zelenskogo/939007">виконає</a> своє останнє завдання в МЗС й піде у відставку.<br/>"Я не можу чинити спротив, будучи дипломатом всередині Міністерства закордонних справ, яке виконує рішення президента".</blockquote>
    </article>
  </body>
</html>