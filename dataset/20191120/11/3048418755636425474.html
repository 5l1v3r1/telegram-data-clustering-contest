<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/israel-bombardeert-omgeving-damascus-na-raketaanval/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T11:36:00+00:00"/>
    <meta property="og:title" content="Israël bombardeert omgeving Damascus na raketaanval"/>
    <meta property="og:description" content="Tientallen militaire doelen bestookt"/>
  </head>
  <body>
    <article>
      <h1>Israël bombardeert omgeving Damascus na raketaanval</h1>
      <h2>Tientallen militaire doelen bestookt</h2>
      <address><time datetime="2019-11-20T11:36:00+00:00">20 Nov 2019, 11:36</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Israëlische gevechtsvliegtuigen hebben Iraanse en Syrische doelen in Syrië aangevallen. Volgens de woordvoerder van het Israëlische leger was het een vergelding voor raketten die een dag eerder op Israël waren afgevuurd.</p>
      <p>“Gevechtsvliegtuigen hebben tientallen militaire doelen die behoren tot het Iraanse Quds-korps en het Syrische leger in Syrië bestookt, waaronder raketinstallaties, hoofdkwartieren, wapendepots en militaire bases”, aldus de woordvoerder.</p>
      <p>Syrisch afweergeschut heeft de meeste raketten neergehaald, meldde het Syrische staatspersbureau SANA. “Om 01.20 uur hebben Israëlische gevechtsvliegtuigen de nabijheid van de hoofdstad Damascus bestookt met meerdere raketten”, berichtte SANA. “Onze luchtverdediging heeft de zware aanval weerstaan en de vijandelijke raketten onderschept voordat de meeste hun doelen konden bereiken.”</p>
      <p>Het Syrisch Observatorium voor de Mensenrechten meldt dat zeker elf “strijders” zijn gedood, onder wie zeven buitenlanders. De in Groot-Brittannië gevestigde organisatie, die zich baseert op lokale bronnen, kon niet zeggen of het gaat om Iraniërs. Ook zouden vier burgers gewond zijn geraakt.</p>
      <p>Iran steunt in Syrië het regime van president Bashar al-Assad. De woordvoerder van het Israëlische leger zegt dat het belangrijkste doelwit zich bevond bij de internationale luchthaven van Damascus. Vanuit dat gebouw zou het transport worden gecoördineerd van “militaire hardware van Iran naar Syrië en dan vanuit Syrië naar andere bestemmingen”.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>