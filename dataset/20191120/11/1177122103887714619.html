<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/novac-sustine-ca-andrei-nastase-a-facut-presiuni-asupra-procurorilor-o-sa-purtati-raspundere-pentru-aceste-ilegalitati-148689.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="Novac susţine că Andrei Năstase a făcut PRESIUNI asupra procurorilor: O să purtaţi răspundere pentru aceste ilegalităţi"/>
    <meta property="og:description" content="După destrămarea coaliţiei ACUM-PSRM, foştii colegi de alianţă, zilnic, se acuză reciproc şi fac mai multe dezvăluiri. Deputatul PSRM Grigore Novac i-a adresat, astăzi, o scrisoare..."/>
  </head>
  <body>
    <article>
      <h1>Novac susţine că Andrei Năstase a făcut PRESIUNI asupra procurorilor: O să purtaţi răspundere pentru aceste ilegalităţi</h1>
      <address>
        <time datetime="2019-11-20T11:00:00+00:00">20 Nov 2019, 11:00</time>
      </address>
      <p>După destrămarea coaliţiei ACUM-PSRM, foştii colegi de alianţă, zilnic, se acuză reciproc şi fac mai multe dezvăluiri. Deputatul PSRM Grigore Novac i-a adresat, astăzi, o scrisoare liderului PPDA Andrei Năstase, în care îl acuză de imixtiune în actul de Justiţie.</p>
      <p>Socialistul a scris pe pagina sa Facebook că în ajunul demiterii Guvernului, Andrei Năstase ar fi făcut presiuni asupra unor procurori "să facă dosare unor deputați PSRM și preşedintelui țării, în speranța că prin asemenea dosare politice reușiți să șantajați deputații PSRM să voteze cum doreați dvs", susţine Novac.</p>
      <p>Parlamentarul spune în prezent se acumulează informaţii despre această ilegalitate comisă de Năstase, pentru ca ulterior, acesta să fie tras la răspundere.</p>
      <p>În scrisoare, Grigore Novac mai spune că Andrei Năstase îşi doreşte foarte mult să devină tot atât de influent ca fostul lider PDM Vlad Plahotniuc.</p>
      <p>Andrei Năstase nu a comentat acuzaţiile.</p>
      <figure>
        <img src="https://media.publika.md/md/image/201911/large/photo_2019-11-19_17-08-02_83912800.jpg"/>
      </figure>
    </article>
  </body>
</html>