<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259941/rodos-i-astynomia-anazita-enan-andra-poy-parenoxlei-tilefonika-ta-somata-asfaleias"/>
    <meta property="og:site_name" content="LiFO"/>
    <meta property="article:published_time" content="2019-11-20T11:17:00+00:00"/>
    <meta property="og:title" content="Ρόδος: Η αστυνομία αναζητά έναν άνδρα που παρενοχλεί τηλεφωνικά τα σώματα ασφαλείας"/>
    <meta property="og:description" content="Σε εξέλιξη βρίσκεται έρευνα της αστυνομίας στη Ρόδο για τον εντοπισμό άνδρα που παρενοχλεί τηλεφωνικά τα σώματα ασφαλείας στη Ρόδο και άλλα νησιά."/>
  </head>
  <body>
    <article>
      <h1>Ρόδος: Η αστυνομία αναζητά έναν άνδρα που παρενοχλεί τηλεφωνικά τα σώματα ασφαλείας</h1>
      <h2>Σε εξέλιξη βρίσκεται έρευνα της αστυνομίας στη Ρόδο για τον εντοπισμό άνδρα που παρενοχλεί τηλεφωνικά τα σώματα ασφαλείας στη Ρόδο και άλλα νησιά.</h2>
      <address><time datetime="2019-11-20T11:17:00+00:00">20 Nov 2019, 11:17</time> by <a rel="author">NEWSROOM</a></address>
      <p>
        <b>Σε εξέλιξη βρίσκεται έρευνα των αστυνομικών της Υποδιεύθυνσης Ασφαλείας <a href="https://www.lifo.gr/tags/%CE%A1%CF%8C%CE%B4%CE%BF%CF%82">Ρόδου </a>για τον εντοπισμό και την σύλληψη ατόμου, που <a href="https://www.lifo.gr/tags/%CE%A0%CE%B1%CF%81%CE%B5%CE%BD%CF%8C%CF%87%CE%BB%CE%B7%CF%83%CE%B7">παρενοχλεί </a>τα τηλεφωνικά κέντρα νευραλγικών υπηρεσιών σωμάτων ασφαλείας.</b>
      </p>
      <p>Σύμφωνα με το ρεπορτάζ του dimokratiki.gr, πρόκειται για έναν άνδρα ο οποίος τηλεφωνεί σχεδόν καθημερινά στα κέντρα των υπηρεσιών σωμάτων ασφαλείας κάνοντας ανήθικες προτάσεις σεξουαλικού περιεχομένου σε όσους ανταποκρίνονται στις κλήσεις του.</p>
      <p>Σύμφωνα με το ίδιο ρεπορτάζ, ο άγνωστος άνδρας πέραν των τηλεφωνημάτων, που κάνει σε αστυνομικές υπηρεσίες στην Ρόδο και άλλα νησιά, φέρεται να επικοινωνεί τηλεφωνικά και σε στρατόπεδα παρενοχλώντας στρατιώτες.</p>
      <p>Ήδη, σύμφωνα με τις πληροφορίες, οι αστυνομικοί του ΑΤ Αρχαγγέλου έχουν ταυτοποιήσει τις κλήσεις με συγκεκριμένο αριθμό σταθερού τηλεφώνου ωστόσο την υπόθεση χειρίζονται πολύ προσεκτικά.</p>
      <p>Αρμοδίως έγινε χθες Τρίτη, γνωστό ότι για το συγκεκριμένο άτομο που ανήκει ο τηλεφωνικός αριθμός, υπήρχαν και στο παρελθόν υποψίες πλην όμως οι αστυνομικές αρχές περιορίστηκαν στο να του απευθύνουν συστάσεις μέσω της Αρχής στην οποία υπάγεται.</p>
      <p>Με πληροφορίες από Dimokratiki</p>
    </article>
  </body>
</html>