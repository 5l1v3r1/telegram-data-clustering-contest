<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kevin-khart-ekranizira-tezhkata-si-godina-407184.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T11:37:58+00:00"/>
    <meta property="og:title" content="Кевин Харт екранизира тежката си година"/>
    <meta property="og:description" content="Сериал за живота на комика ще излезе по Нетфликс"/>
  </head>
  <body>
    <article>
      <h1>Кевин Харт екранизира тежката си година</h1>
      <address><time datetime="2019-11-20T11:37:58+00:00">20 Nov 2019, 11:37</time> by <a rel="author">Агенция Стандарт</a></address>
      <p>Кевин Харт ще екранизира последната година от живота си в сериал по Нетфликс. „Don’t F—k This Up“ ще се състои от 6 епизода и ще проследи всекидневието на комика, което напоследък е доста напрегнато. Поредицата ще проследи драмата покрай наградите „Оскар“ и последствията от нея в личен  и професионален план. Автомобилната катастрофа от лятото също се очаква да е една от централните теми в сериала. Продукцията ще включва и интервюта с приятелите и семейството на Харт, както и архивни материали от детството на комика и от началото на кариерата му. „Развълнуван съм. Последната година беше като влакче в увеселителен парк. Сериалът е автентичен и смятам, че хората трябва да го гледат. Винаги се старая да се развивам и това беше един начин да го направя“, написа комикът в Инстаграм. „Don’t F—k This Up“ излиза по Нетфликс на 27 декември.</p>
    </article>
  </body>
</html>