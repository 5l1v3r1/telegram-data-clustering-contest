<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135418/sule-cet-cinayeti-saniklarinin-birbirine-yazdigi-mektup-ortaya-cikti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T11:43:00+00:00"/>
    <meta property="og:title" content="Şule Çet cinayeti sanıklarının birbirine yazdığı mektup ortaya çıktı!"/>
    <meta property="og:description" content="Ankara'da Gazi Üniversitesi öğrencisi Şule Çet'in (23), geçen 29 Mayıs'ta bir plazanın 20'nci katından şüpheli şekilde düşerek ölmesiyle ilgili tutuklu sanıklar Çağatay Aksu (34) ve Berk Akand'ın (33) yargılanmasına devam edildi."/>
  </head>
  <body>
    <article>
      <h1>Şule Çet cinayeti sanıklarının birbirine yazdığı mektup ortaya çıktı!</h1>
      <h2>Ankara'da Gazi Üniversitesi öğrencisi Şule Çet'in (23), geçen 29 Mayıs'ta bir plazanın 20'nci katından şüpheli şekilde düşerek ölmesiyle ilgili tutuklu sanıklar Çağatay Aksu (34) ve Berk Akand'ın (33) yargılanmasına devam edildi.</h2>
      <address>
        <time datetime="2019-11-20T11:43:00+00:00">20 Nov 2019, 11:43</time>
      </address>
      <p>Ankara'da Gazi Üniversitesi öğrencisi Şule Çet'in (23), geçen 29 Mayıs'ta bir plazanın 20'nci katından şüpheli şekilde düşerek ölmesiyle ilgili tutuklu sanıklar Çağatay Aksu (34) ve Berk Akand'ın (33) yargılanmasına devam edildi.</p>
      <p>Davada savcı mütalaasını açıkladı. Savcı sanık Çağatay Aksu ve Berk Akand'ın ağırlaştırılmış müebbet hapsini istedi.</p>
      <p>Ankara 31. Ağır Ceza Mahkemesindeki duruşmaya tutuklu sanıklar Çağatay Aksu ve Berk Akand ile Şule Çet'in babası İsmail Çet, aile yakınları, tarafların avukatları ile davaya müdahil olan Aile, Çalışma ve Sosyal Hizmetler Bakanlığının avukatı katıldı. Duruşmayı arasında milletvekillerinin de bulunduğu çok sayıda kişi takip etti.</p>
      <p>Duruşma öncesinde çeşitli kadın platformu üyeleri adliye önünde "Erkek adalet değil, gerçek adalet", "Şule Çet için adalet istiyoruz" yazılı pankartlar açtı.</p>
      <p>Ankara Kadın Platformu adına yazılı açıklamayı okuyan Deniz Akıl, "Şule Çet başta olmak üzere, işlenen tüm kadın cinayetlerinin üzerlerinin örtülmemesi için buradayız. Daha dün Isparta'da Güleda Cankel bir erkek tarafından katledildi. Bizler Şule, Güleda ve katledilen her kadın arkadaşımız için isyandayız." dedi. </p>
      <p>Öğrencisi tarafından öldürülen Çankaya Üniversitesi Hukuk Fakültesi Araştırma Görevlisi Ceren Damar Şenel'in babası Mustafa Damar da öldürülen kadınların sayısının gün geçtikçe arttığını belirtti. Toplumun buna duyarsız, sessiz kalamayacağını ifade eden Damar, "Adaletin tecelli etmesi için elimizden geleni yapacağız." dedi.</p>
      <p>Gazi Üniversitesi öğrencisi Şule Çet, 29 Mayıs 2018'de Ankara'daki bir plazanın 20'nci katından düşerek yaşamını yitirmiş, olayla ilgili Çağatay Aksu ve Berk Akand hakkında "cinayet", "nitelikli cinsel saldırı" ve "hürriyeti tahdit" suçlarından dava açılmıştı.</p>
      <h3>"YA BERABER ÇIKARIZ YA BERABER BATARIZ"</h3>
      <p>Duruşmanın başlamasının ardından dosyaya giren evraklar hakkında mahkeme tarafından bilgi verildi. Sanıkların cezaevinde birbirlerine mektup yazdığı ortaya çıktı. Sanıklardan Çağatay'ın mektuplarda Berk'e "Ya beraber çıkarız ya beraber batarız" yazdığı duruşmada aktarılan bilgiler arasında. </p>
      <related>
        <h4>Bağlantılı Haberler</h4>
        <a href="https://www.gercekgundem.com/guncel/135526/sanik-cagatay-aksudan-berk-akanda-bizim-olayda-ciddi-bir-sey-yok-sen-de-biliyorsun"/>
        <a href="https://www.gercekgundem.com/guncel/135445/sule-cet-davasi-4-aralika-ertelendi"/>
        <a href="https://www.gercekgundem.com/guncel/135428/sule-cet-davasi-savci-mutalaasini-acikladi-agirlastirilmis-muebbet"/>
        <a href="https://www.gercekgundem.com/guncel/134891/sule-cet-davasi-sanigi-cagatay-aksunun-ailesi-gazetecileri-hedef-gosterdi"/>
        <a href="https://www.gercekgundem.com/guncel/131658/sule-cet-davasinda-yeni-rapor-dna-ornekleri-berk-akandla-uyumlu-ancak"/>
        <a href="https://www.gercekgundem.com/guncel/130765/sanik-avukati-sule-cetin-transkriptini-dava-dosyasina-koydu"/>
        <a href="https://www.gercekgundem.com/guncel/130461/sule-cet-davasi-saniklarindan-rapora-itiraz"/>
        <a href="https://www.gercekgundem.com/guncel/130257/sule-cet-davasinda-yeni-gelisme"/>
        <a href="https://www.gercekgundem.com/guncel/127682/sule-cetin-ailesinin-avukati-sonuclar-dosyanin-seyrini-degistirebilir"/>
        <a href="https://www.gercekgundem.com/guncel/127178/sule-cet-davasinda-yeni-gelisme-dudak-okuma-raporu-aciklandi"/>
      </related>
    </article>
  </body>
</html>