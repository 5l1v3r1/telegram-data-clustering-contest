<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/20/industria-fim-e-ora-sciopero-generale_3a692a79-f2c3-4171-93b2-ce15981515b1.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T11:35:52+00:00"/>
    <meta property="og:title" content="Industria: Fim, è ora sciopero generale"/>
    <meta property="og:description" content="Bentivogli, &quot;è il momento di mobilitarci, settore per settore, nell'industria meccanica a partire dalla siderurgia epoi arrivare ad un grande sciopero generale con Cgil Cisl e Uil&quot;. (ANSA)"/>
  </head>
  <body>
    <article>
      <h1>Industria: Fim, è ora sciopero generale</h1>
      <h2>Richiesta a Cgil, Cisl e Uil. Prima mobilitazione siderurgia</h2>
      <address><time datetime="2019-11-20T11:35:52+00:00">20 Nov 2019, 11:35</time> by <a rel="author">Redazione ANSA</a></address>
      <p> "Noi pensiamo sia arrivato il momento di mobilitarci, settore per settore, nell'industria meccanica a partire dalla siderurgia e poi chiedere a Cgil, Cisl e Uil di costruire un percorso per arrivare ad un grande sciopero generale". Così il segretario generale della Fim-Cisl, Marco Bentivogli, intervenendo all'assemblea nazionale unitaria dei delegati dei metalmeccanici Fim, Fiom e Uilm. Proposta accolta dagli applausi della platea. "Cgil, Cisl e Uil devono rappresentare la spinta che arriva da questa categoria, insieme a quella degli edili, dei pensionati, proclamando un grande sciopero generale. I metalmeccanici faranno la loro parte", ha concluso Bentivogli.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>