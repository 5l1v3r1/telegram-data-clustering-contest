<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232512/"/>
    <meta property="og:site_name" content="Українська правда"/>
    <meta property="article:published_time" content="2019-11-20T11:16:23+00:00"/>
    <meta property="og:title" content="Найближчим часом відбудеться масштабна заміна послів України за кордоном"/>
    <meta property="og:description" content="Невдовзі відбудеться масштабна заміна послів України за кордоном: буде звільнено та призначено близько 20 керівників посольств."/>
  </head>
  <body>
    <article>
      <h1>Найближчим часом відбудеться масштабна заміна послів України за кордоном</h1>
      <address>
        <time datetime="2019-11-20T11:16:23+00:00">20 Nov 2019, 11:16</time>
      </address>
      <p>Невдовзі відбудеться масштабна заміна послів України за кордоном: буде звільнено та призначено близько 20 керівників посольств. </p>
      <p>Про це йдеться у <b><a href="https://www.eurointegration.com.ua/articles/2019/11/20/7103234/">статті </a></b>"Європейської правди".</p>
      <p>На призначення, зокрема, чекають посли в США, НАТО, Раді Європи (посади вакантні, і кандидатури нових послів вже визначені) та змінений представник у Євросоюзі (за даними ЄП, рішення щодо нового посла не ухвалене).</p>
      <p>Серед послів, призначення яких очікується, є ті, які, ймовірно, викличуть критику. Їх об'єднує одне: усюди послами мають стати досвідчені дипломати. </p>
      <p>Наприкінці вересня міністр закордонних справ України Вадим Пристайко <b><a href="https://www.eurointegration.com.ua/news/2019/09/23/7101065/">заявив</a></b>, що надав президенту Володимиру Зеленському пропозиції щодо близько 20 нових керівників закордонних місій, і вони погоджені з головою держави.</p>
      <p>У МЗС України є ідея провести наприкінці грудня <b><a href="https://www.eurointegration.com.ua/news/2019/11/20/7103263/">велику нараду послів</a></b> – зібрати у Києві всіх чинних (і, ймовірно, низку наступних) послів України, щоб пояснити їм, якою є стратегія Києва у протидії агресії РФ, зокрема на Донбасі. </p>
      <p><b>Детальніше читайте у статті</b> <b><a href="https://www.eurointegration.com.ua/articles/2019/11/20/7103234/">"Зовнішній Зе: хто формує міжнародну політику президента Зеленського".</a></b></p>
      <related>
        <a href="https://www.pravda.com.ua/news/2019/11/20/7232510/"/>
        <a href="https://www.eurointegration.com.ua/news/2019/11/20/7103249/"/>
        <a href="https://www.pravda.com.ua/news/2019/11/20/7232482/"/>
      </related>
    </article>
  </body>
</html>