<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-planuyut-oblashtuvaty-97-majdanchykiv-dlya-vygulu-sobak/"/>
    <meta property="og:site_name" content="VARTA1"/>
    <meta property="article:published_time" content="2019-11-20T11:54:51+00:00"/>
    <meta property="og:title" content="У Львові планують облаштувати 97 спецмайданчиків для вигулу собак"/>
    <meta property="og:description" content="У Львові планують облаштувати 97 майданчиків для вигулу собак"/>
  </head>
  <body>
    <article>
      <h1>У Львові планують облаштувати 97 спецмайданчиків для вигулу собак</h1>
      <address>
        <time datetime="2019-11-20T11:54:51+00:00">20 Nov 2019, 11:54</time>
      </address>
      <p>Post Views: 300</p>
      <p>Цієї осені на сесії міськради затвердили Програму створення інфраструктури для належного вигулу собак у Львові на 2019−2023 роки, яка спрямована на облаштування відокремлених майданчиків для вигулу й прогулянкових маршрутів у парках, скверах, інших зелених зонах міста і кварталах зі щільною забудовою. Відтак, у місті планує з’явиться 97 майданчиків для вигулу собак. Перші з них розпочнуть встановлювати вже наступного року. Про це повідомили у пресслужбі львівської міськради.</p>
      <p>«На сьогодні маємо затверджену програму про створення спеціальної інфраструктури для вигулу собак. Так, ми взяли за досвід інфраструктуру міста Гельсінкі, тому що вона там дуже розвинена і подібна до нашої за вихідними даними.</p>
      <p>Загалом, ми плануємо по всьому місту розмістити 97 локацій, які будуть нанесені на відповідну <b><u><a href="https://www.google.com/maps/d/viewer?mid=1IoPWG9e5ZvWzV4XbgewR-0R7mzipE0oy&amp;ll=49.837047799999986%2C24.018506300000013&amp;z=13">мапу</a></u></b> та перебуватимуть у загальному online-доступі. Також будемо облаштовувати три типи локацій: прогулянкові маршрути, маршрути, де власники собак можуть вигулювати своїх улюбленців на повідку, а також бази під тренувально-вигульний майданчик, які дадуть можливість власникам домашніх улюбленців вигулювати їх без повідка, вони будуть оснащені спеціальним сертифікованим обладнанням”, — зазначив в. о. директора департаменту житлово-комунального господарства Олександр Одинець.</p>
      <p>Посадовець додав, що всі маршрути для вигулу собак матимуть відповідні таблички та контейнери для відходів. На кожній локації буде QR-код, відсканувавши який можна буде перейти на загальну мапу, де будуть нанесені інші пункти вигулу, ветаптеки та ветклініки.</p>
      <p>Загалом, передбачається, що в місті буде 27 майданчиків для вигулу собак, на яких власники зможуть вигулювати своїх улюбленців без повідка, 21 закритий тренувально-вигульний майданчик та 49 прогулянкових маршрутів.</p>
      <p>Кожен проєкт матиме візуалізацію, яка буде оприлюднена для власників тварин та мешканців.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>