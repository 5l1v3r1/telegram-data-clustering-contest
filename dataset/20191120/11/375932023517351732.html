<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/energia/mindenkinek-villanyfenyes-lesz-a-karacsonya-1880265/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T11:08:00+00:00"/>
    <meta property="og:title" content="Mindenkinek villanyfényes lesz a karácsonya"/>
    <meta property="og:description" content="Az idén is kikapcsolási moratóriumot hirdet az ünnepekre az E.ON."/>
  </head>
  <body>
    <article>
      <h1>Mindenkinek villanyfényes lesz a karácsonya</h1>
      <address><time datetime="2019-11-20T11:08:00+00:00">20 Nov 2019, 11:08</time> by <a rel="author">VG</a></address>
      <p>Egyetlen lakossági ügyfélnél sem kapcsolja ki tartós tartozás miatt az áramot az E.ON a karácsonyi ünnepek idején. A moratórium 2019. december 13-tól 2020. január 3-ig lesz érvényben.</p>
      <p>Ahogy 2010 óta minden évben, az E.ON az idén is felfüggeszti lakossági ügyfeleinél a tartozás miatti kikapcsolásokat az ünnepi időszakban.</p>
      <aside>A vállalat saját döntése alapján 2019. december 13. és 2020. január 3. között nem szünteti meg a szolgáltatást áramdíj tartozás miatt.</aside>
      <figure>
        <img src="https://www.vg.hu/wp-content/uploads/2018/12/lightbulb31043551280.jpg"/>
        <figcaption>Fotó: Pixabay</figcaption>
      </figure>
      <p>Az önként vállalt kikapcsolási moratóriummal kíván a vállalat hozzájárulni a békés és nyugodt ünnepekhez, hogy a karácsony és a szilveszter körüli időszakban minden ügyfele számára biztosított legyen a villamosenergia-ellátás.</p>
      <aside>A kikapcsolási moratórium az E.ON Energiakereskedelmi Kft.-vel (egyetemes szolgáltató) szerződésben álló lakossági ügyfeleket érinti.</aside>
      <p>A vállalás a nem lakossági, illetve más energiakereskedővel szerződésben álló ügyfelekre nem vonatkozik.</p>
    </article>
  </body>
</html>