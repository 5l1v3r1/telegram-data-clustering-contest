<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/dissolve.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-20T11:22:00+00:00"/>
    <meta property="og:title" content="மஹிந்த பதவியேற்புடன் நாடாளுமன்றம் கலைகிறது?"/>
    <meta property="og:description" content="இலங்கையின் பிரதமராக இருந்த ரணில் விக்ரமசிங்க இன்று (20) பதவி விலகியுள்ளார். இந்நிலையில் நாளை (21) முன்னாள் ஜனாதிபதியும், ஒக்டோபர் 26 அரச..."/>
  </head>
  <body>
    <article>
      <h1>மஹிந்த பதவியேற்புடன் நாடாளுமன்றம் கலைகிறது?</h1>
      <address><time datetime="2019-11-20T11:22:00+00:00">20 Nov 2019, 11:22</time> by <a rel="author">யாழவன்</a></address>
      <figure>
        <img src="https://1.bp.blogspot.com/-4t-3spSnebE/XdUh1KlqhUI/AAAAAAAAD5o/QDVLaNnwpnstoY1M16cymD5ZqTXbwPDaACNcBGAsYHQ/s1600/8885.jpg"/>
      </figure>
      <p>இலங்கையின் பிரதமராக இருந்த ரணில் விக்ரமசிங்க இன்று (20) பதவி விலகியுள்ளார்.</p>
      <p>இந்நிலையில் நாளை (21) முன்னாள் ஜனாதிபதியும், ஒக்டோபர் 26 அரசியல் சதியின் போது போலிப் பிரதமராகவும் இருந்த மஹிந்த ராஜபக்ச பிரதமராக பதவியேற்கிறார்.</p>
      <p>இதேவேளை மஹிந்த ராஜபக்ச பதவியேற்று ஒரு வாரத்தில் நாடாளுமன்றம் கூடும் போது நாடாளுமன்றத்தைக் கலைக்கும் தீர்மானம் முன்வைக்கப்படவுள்ளது.</p>
      <p>இதன்போது ஐக்கிய தேசிய கட்சி, ஸ்ரீலங்கா சுதந்திர கட்சி, ஸ்ரீலங்கா பொதுஜன பெரமுன மற்றும் தமிழ் தேசிய கூட்டமைப்பின் ஆதரவுடன் குறித்த தீர்மானம் நிறைவேற்றப்பட்டு நாடாளுமன்றம் கலைக்கப்படவுள்ளது.</p>
      <p>இதன்படி, 2020 ஜனவரி மாதமளவில் நாடாளுமன்றத் தேர்தலை நடத்தவும் திட்டமிடப்பட்டுள்ளது என்றும் நம்பத்தகுந்த வட்டாரங்களில் இருந்து தகவல் கிடைத்துள்ளது.</p>
    </article>
  </body>
</html>