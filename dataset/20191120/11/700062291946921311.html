<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714406-thanatos-mesa-sth-dikastikh-aithoysa-eisaggeleas-pyrovolhthhke-apo-karampina-poy-htan-apodeiktiko-stoicheio-ths-dikhs.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T11:27:00+00:00"/>
    <meta property="og:title" content="Θάνατος μέσα στη δικαστική αίθουσα - Εισαγγελέας πυροβολήθηκε από καραμπίνα που ήταν αποδεικτικό στοιχείο της δίκης"/>
    <meta property="og:description" content="Το περιστατικό συνέβη σε δικαστήριο στη Νότια Αφρική. Κατά τη διάρκεια της δίκης και ενώ εξεταζόταν η καραμπίνα - αποδεικτικό - μιας δολοφονίας, γλίστρισε από"/>
  </head>
  <body>
    <article>
      <h1>Θάνατος μέσα στη δικαστική αίθουσα - Εισαγγελέας πυροβολήθηκε από καραμπίνα που ήταν αποδεικτικό στοιχείο της δίκης</h1>
      <address>
        <time datetime="2019-11-20T11:27:00+00:00">20 Nov 2019, 11:27</time>
      </address>
      <p>Το περιστατικό συνέβη σε δικαστήριο στη Νότια Αφρική. Κατά τη διάρκεια της δίκης και ενώ εξεταζόταν η καραμπίνα - αποδεικτικό - μιας δολοφονίας, γλίστρισε από τα χέρια του κλητήρα που την κρατούσε, έπεσε στο πάτωμα και εκπυρσοκρότησε. Μέσα στην αίθουσα επικράτησε πανικός και ουρλιαχτά.  <br/><br/>Η σφαίρα καρφώθηκε στον μηρό της εισαγγελέως, της Αδελαίδας Φερέιρα-Βατ η οποία τινάχτηκε από την καρέκλα της κεραυνοβολημένη.<br/><br/>Ειδοποιήθηκε ασθενοφόρο αλλά μέχρι να φτάσει στο δικαστικό μέγαρο, η εισαγγελέας είχε χάσει πολύ αίμα και δεν τα κατάφερε.<br/><br/>Οι αστυνομικοί που εξετάζουν την υπόθεση προσπαθούν να καταλάβουν γιατί η καραμπίνα που ήταν αποδεικτικό στοιχείο, ήταν γεμάτη με τις σφαίρες του εγκλήματος και γιατί οι σφαίρες δεν είχαν τοποθετηθεί σε ξεχωριστή σακούλα.</p>
    </article>
  </body>
</html>