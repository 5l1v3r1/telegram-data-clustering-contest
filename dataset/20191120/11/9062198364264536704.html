<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381278/mervan-el-bergusiden-mahmud-abbasa-gazze-cagrisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T11:11:00+00:00"/>
    <meta property="og:title" content="Mervan El-Bergusi'den Mahmud Abbas'a Gazze çağrısı"/>
    <meta property="og:description" content="Fetih örgütünün Merkez Konseyi üyesi olan esir Mervan El-Bergusi, Filistin Yönetimi Başkanı Mahmud El-Abbas'ı Filistin'in ulusal birliğine bağlı kalmaya ve eski başkan Yasir Arafat'ın yaptığı gibi bütün kesimleri kapsayan bir politika izlemeye çağırdı. "/>
  </head>
  <body>
    <article>
      <h1>Mervan El-Bergusi'den Mahmud Abbas'a Gazze çağrısı</h1>
      <h2>Fetih örgütünün Merkez Konseyi üyesi esir Mervan El-Bergusi, Mahmud Abbas'tan Gazze'yi cezalandırmaya son vermesini istedi.</h2>
      <address>
        <time datetime="2019-11-20T11:11:00+00:00">20 Nov 2019, 11:11</time>
      </address>
      <p>Fetih örgütünün Merkez Konseyi üyesi olan esir Mervan El-Bergusi, Filistin Yönetimi Başkanı Mahmud El-Abbas'ı Filistin'in ulusal birliğine bağlı kalmaya ve eski başkan Yasir Arafat'ın yaptığı gibi bütün kesimleri kapsayan bir politika izlemeye çağırdı. </p>
      <p>Filistin Enformasyon Merkezi'nde yer alan habere göre Mervan El-Bergusi, Arafat'ın ölümünün 15. yıldönümü münasebetiyle cezaevinden gönderdiği mektupta başkanın seçimler konusunda bir başkanlık kararı çıkarmak suretiyle bir adım atması ve sert tavırlar sergilememesi gerektiğini ifade etti. </p>
      <p>Bergusi aynı zamanda Gazze halkına yönelik uygulanan cezalandırmalara da son verilmesini ve onların direnişlerinin desteklenmesini, bu doğrultuda maaşları kesilenlerin, özellikle de esir ve şehit ailelerinin maaşlarının yeniden bağlanmasını ve bu konuda Arafat'ın vasiyetinin yerine getirilmesini istedi. </p>
      <p>Bergusi, ulusal kurtuluş aşamasına gelinebilmesi için iç meselelerin çözüme kavuşturulması çabalarını hızlandırmak amacıyla tüm halkı kuşatıcı bir strateji geliştirilmesi, onların bölünmesine neden olan tavırlardan kaçınılması gerektiğini vurguladı. </p>
      <p>Bergusi mektubunun sonunda da Fetih'in mensuplarının sorunlarının çözülmesi ve onları kuşatıcı çalışma yapılması için tamamen bu işle ilgilenecek birimler oluşturulması ricasında bulundu. </p>
    </article>
  </body>
</html>