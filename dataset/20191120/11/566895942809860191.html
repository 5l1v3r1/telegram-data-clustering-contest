<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2579012/na-ternopilsini-colovik-spocatku-krav-a-potim-prodavav-drova"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T11:29:00+00:00"/>
    <meta property="og:title" content="На Тернопільщині чоловік спочатку крав, а потім продавав дрова"/>
    <meta property="og:description" content="Продавець викрав їх з лісу"/>
  </head>
  <body>
    <article>
      <h1>На Тернопільщині чоловік спочатку крав, а потім продавав дрова</h1>
      <address><time datetime="2019-11-20T11:29:00+00:00">20 Nov 2019, 11:29</time> by <a rel="author">Антоніна Албул</a></address>
      <p><i>Слідчі Теребовлянського відділу поліції розпочали кримінальне провадження за фактом крадіжки дров щодо 32-річного жителя села Кровінка. Чоловік продав з подвір’я п’ять складометрів деревини,  викраденої з лісу.<br/></i>Завантажений колодами граба та дуба автомобіль правоохоронці зупинили в районному центрі. У водія – жодних дозвільних документів. Як з’ясувалося, товар був придбаний у жителя села Кровінка.<br/>Перевіривши походження дров, поліцейські з’ясували, що продавець викрав їх з лісу. Чоловік працює на місцевому лісництві, проживає неподалік місця, де проводилася планова вирубка насаджень, тож не упустив можливості натягати рубаного до себе на подвір’я.<br/>Зловмисник у скоєному зізнався. Триває досудове розслідування.</p>
    </article>
  </body>
</html>