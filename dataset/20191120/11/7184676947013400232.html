<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/pensijnyj-fond-zrobyv-vazhlyvu-zayavu-pro-vyplaty-pislya-smerti-pensionera/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T11:03:36+00:00"/>
    <meta property="og:title" content="Пенсійний фонд зробив важливу заяву про виплати після смерті пенсіонера"/>
    <meta property="og:description" content="Пенсія після смерті пенсіонера буде автоматично припинятися. 19 листопада запровадили автоматичну взаємодію між реєстрами Міністерства юстиції та Пенсійного Фонду України."/>
  </head>
  <body>
    <article>
      <h1>Пенсійний фонд зробив важливу заяву про виплати після смерті пенсіонера</h1>
      <h2>Нова система зробить неможливими будь-які махінації з пенсіями померлих людей</h2>
      <address>
        <time datetime="2019-11-20T11:03:36+00:00">20 Nov 2019, 11:03</time>
      </address>
      <p>Пенсія після смерті<a href="https://narodna-pravda.ua/?p=296169&amp;preview=true"> пенсіонера</a> буде автоматично припинятися, це стане можливим завдяки запуску 19 листопада автоматичної взаємодії між реєстрами Міністерства юстиції та Пенсійного Фонду України в рамках національної системи «Трембіта».</p>
      <p>Як пише НАРОДНА ПРАВДА, про це повідомляє Пенсійний фонд України.</p>
      <p>Loading...</p>
      <figure>
        <img src="https://narodna-pravda.ua/wp-content/uploads/2019/11/soobshhenye-745334-XMa99VGr.gif"/>
      </figure>
      <p>Зазначається, що нова система дасть змогу Пенсійному фонду оперативно отримувати інформацію про смерть отримувача пенсії від Міністерства юстиції України.</p>
      <p>Своєчасне інформування зробить можливим своєчасне надання соціальної допомоги на поховання померлого. Пенсія з цього моменту не нараховуватиметься.</p>
      <p>До цього часу передача даних про смерть пенсіонера здійснювалася у ручному режимі та тривала до десяти робочих днів, при цьому існував ризик суб’єктивних технічних помилок. Нова система зробить неможливими будь-які махінації з пенсіями померлих людей.</p>
      <p>Раніше повідомлялося, що індексація (перерахунок виплат) пенсіонерам у зв’язку зі зміною цін у 2019 році проводиться автоматично – відтепер пенсія щорічно зростатиме у березні. При цьому<a href="https://narodna-pravda.ua/?p=276982&amp;preview=true"> пенсія у 2019 році зросте ще раз – у грудні.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>