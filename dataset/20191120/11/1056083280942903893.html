<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919090/%D8%AA%D8%A7%DA%A9%DB%8C%D8%AF-%D9%88%D8%B2%DB%8C%D8%B1-%D9%88%D8%B1%D8%B2%D8%B4-%D8%A8%D9%87-%D8%AA%D8%A7%D8%AC-%D8%AA%DB%8C%D9%85-%D8%A7%D9%85%DB%8C%D8%AF-%D8%A7%DB%8C%D8%B1%D8%A7%D9%86-%D8%A8%D8%A7%DB%8C%D8%AF-%D8%B1%D8%A7%D9%87%DB%8C-%D8%A7%D9%84%D9%85%D9%BE%DB%8C%DA%A9-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T11:02:22+00:00"/>
    <meta property="og:title" content="تاکید وزیر ورزش به تاج: تیم امید ایران باید راهی المپیک شود"/>
    <meta property="og:description" content="مسعود سلطانی‌فر در دیدار با رییس فدراسیون فوتبال گفت: ۴۴ سال در انتظار حضور فوتبال ایران در المپیک هستیم و از شما و سرمربی تیم امید انتظار دارم با تمام قدرت و استفاده از ظرفیت‌های فدراسیون، کمیته ملی المپیک و وزارتخانه برای صعود قطعی به المپیک توکیو تلاش کنید."/>
  </head>
  <body>
    <article>
      <h1>تاکید وزیر ورزش به تاج: تیم امید ایران باید راهی المپیک شود</h1>
      <address>
        <time datetime="2019-11-20T11:02:22+00:00">20 Nov 2019, 11:02</time>
      </address>
      <p>مسعود سلطانی‌فر در دیدار با رییس فدراسیون فوتبال گفت: ۴۴ سال در انتظار حضور فوتبال ایران در المپیک هستیم و از شما و سرمربی تیم امید انتظار دارم با تمام قدرت و استفاده از ظرفیت‌های فدراسیون، کمیته ملی المپیک و وزارتخانه برای صعود قطعی به المپیک توکیو تلاش کنید.</p>
      <p>به گزارش ایسنا و به نقل از وزارت ورزش و جوانان، مسعود سلطانی‌فر در دیدار با مهدی تاج رییس فدراسیون فوتبال گفت: ۴۴ سال در انتظار حضور فوتبال ایران در المپیک هستیم و از شما و سرمربی تیم امید انتظار دارم با تمام قدرت و استفاده از ظرفیت‌های فدراسیون، کمیته ملی المپیک و وزارتخانه برای صعود قطعی به المپیک توکیو تلاش کنید.</p>
      <p>وزیر ورزش و جوانان به تاج تاکید کرد: فوتبال ایران از هر نظر برای راهیابی به المپیک ژاپن شایسته است و باید شاهد حضور استعدادهای بزرگ فوتبال ایران در بازی‌های المپیک باشیم.</p>
      <p> سلطانی‌فر گفت: در کنار بسکتبال که با شایستگی به المپیک رسید منتظر حضور دو رشته مهم فوتبال و والیبال هستیم و برای این اتفاق مهم همه‌گونه پشتیبانی و حمایت را از فوتبال و والیبال و سایر قهرمانانمان خواهیم داشت.</p>
      <p>در این دیدار مهدی تاج گزارشی از فعالیت‌های فدراسیون فوتبال و آمادگی تیم امید و تیم ملی بزرگسالان برای راهیابی به دور نهایی انتخابی جام جهانی ۲۰۲۲ قطر به وزیر ورزش ارائه کرد.</p>
      <p>انتهای پیام</p>
    </article>
  </body>
</html>