<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640914/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D9%82%D8%B2%D9%88%DB%8C%D9%86-%DA%A9%D8%B1%D8%AC-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:28:00+00:00"/>
    <meta property="og:title" content="ترافیک در آزادراه قزوین-کرج نیمه سنگین است"/>
    <meta property="og:description" content="سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و نهم آبان ماه ۹۸) را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640914/%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D9%82%D8%B2%D9%88%DB%8C%D9%86-%DA%A9%D8%B1%D8%AC-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%A7%D8%B3%D8%AA">ترافیک در آزادراه قزوین-کرج نیمه سنگین است</a>
      </h1>
      <h2>سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (بیست و نهم آبان ماه ۹۸) را تشریح کرد.</h2>
      <address><time datetime="2019-11-20T11:28:00+00:00">20 Nov 2019, 11:28</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرهنگ نادر رحمانی رئیس مرکز اطلاعات کنترل ترافیک پلیس راهور ناجا  درباره آخرین وضعیت راه‌های کشور اظهار کرد: در حال حاضر تردد در محور‌های هراز، چالوس، فیروزکوه و آزادراه قزوین-رشت (رفت وبرگشت) روان است.</p>
      <p>وی افزود: در محور‌های هراز، چالوس و فیروزکوه بارش برف و باران و در آزادراه قزوین-رشت بارش باران را شاهد هستیم.</p>
      <p>رئیس مرکز اطلاعات کنترل ترافیک پلیس راهور ناجا گفت: ترافیک در آزادراه قزوین-کرج محدوده ساسانی نیمه سنگین است.</p>
      <p>سرهنگ رحمانی تصریح کرد: در محور‌های استان‌های مازندران، تهران، گیلان، البرز، گلستان، زنجان، قزوین، همدان، سمنان، مرکزی، خراسان شمالی، کرمانشاه بارش برف و باران و در محور‌های استان‌های خراسان جنوبی، خراسان رضوی بارش باران را شاهد هستیم و برای تردد در محور‌های کوهستانی به همراه داشتن زنجیر چرخ و تجهیزات زمستانی الزامی است.</p>
      <p>وی افزود: محور‌های شریانی قدیم پلدختر-خرم آباد و شهداد-نهبندان مسدود هستند.</p>
      <p>رئیس مرکز اطلاعات کنترل ترافیک پلیس راهور ناجا گفت: کمربندی دهلران مسدود است و تردد از داخل شهر دهلران انجام می‌شود.</p>
      <p>سرهنگ رحمانی تصریح کرد: محور‌های غیرشریانی شمشک-دیزین، اولنگ-شاهرود، شهداد – اندوهجرد، سی سخت-پادنا، وازک-بلده، گنجنامه-تویسرکان و پونل -خلخال بعلت نبود ایمنی کافی تا اطلاع بعدی مسدود هستند.</p>
    </article>
  </body>
</html>