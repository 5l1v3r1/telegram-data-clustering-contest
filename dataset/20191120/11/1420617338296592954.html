<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/pomezia-due-casi-di-scabbia-tra-gli-alunni-dellistituto-di-via-della-tecnica.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T11:29:09+00:00"/>
    <meta property="og:title" content="Pomezia, due casi di scabbia tra gli alunni dell’Istituto di via della Tecnica"/>
    <meta property="og:description" content="Due casi di scabbia nella scuola di via della Tecnica, a Pomezia. E’ successo nei giorni scorsi, per l’esattezza il 14 novembre. A darne notizia alle famiglie degli studenti lo stesso Dirigente scolastico, il prof. Stefano Colucci, attraverso la circolare n. 82. “Questa mattina – si legge nella circolare datata 14 novembre – si è […]"/>
  </head>
  <body>
    <article>
      <h1>Pomezia, due casi di scabbia tra gli alunni dell’Istituto di via della Tecnica</h1>
      <address><time datetime="2019-11-20T11:29:09+00:00">20 Nov 2019, 11:29</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/scabbia.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Due casi di scabbia nella scuola di via della Tecnica, a Pomezia. E’ successo nei giorni scorsi, per l’esattezza il 14 novembre. A darne notizia alle famiglie degli studenti lo stesso Dirigente scolastico, il prof. Stefano Colucci, attraverso la circolare n. 82.</p>
      <p>“Questa mattina – si legge nella circolare datata 14 novembre – si è tenuta presso il teatro dell’IC Via della Tecnica una riunione tra i medici del Servizio Igiene e Sanità Pubblica (SISP) dell’ASL Roma 6, il Dirigente Scolastico e i genitori di due classi del nostro istituto. L’incontro ha garantito la necessaria informazione su due casi di malattia contagiosa non grave (scabbia) presenti nel nostro istituto. I casi sono stati già trattati e risolti: ad oggi sono gli unici casi notificati all’Asl e comunicati alla scuola”.</p>
      <p>Il dirigente fornisce poi le indicazioni per le famiglie: “Anche se fastidiosa, la malattia non ha alcuna grave conseguenza; nessuna azione preventiva è necessaria per chi non ha contratto la malattia; nessuna disinfestazione è necessaria a scuola, che non è stata individuata come luogo del contagio; qualsiasi diagnosi deve essere certificata da un medico. Un eventuale nuovo caso di contagio, possibile per un prolungato contatto fisico nelle settimane di incubazione e non per la semplice condivisione degli spazi, dovrà essere certificato da un medico, notificato dal medico stesso al SISP e poi trasmesso dal SISP alla scuola”.</p>
      <p>“L’istituto provvederà a convocare le famiglie coinvolte per l’informativa – conclude la nota – solo nel caso di notifica di nuovi episodi da parte dell’ASL: nel caso a queste famiglie sarà richiesta solo una maggiore attenzione nell’osservazione dell’eventuale insorgere di prurito o bollicine sulla pelle.</p>
      <p>Sebbene non sia necessaria disinfestazione delle aule, è stata richiesta una più accurata pulizia degli ambienti scolastici.</p>
      <p>Si rassicurano le famiglie riguardo ad una situazione che, seppur sgradevole, non rappresenta un’emergenza e non giustifica allarmismi: la vicenda è costantemente monitorata dall’ASL, con procedura ordinaria, in continua comunicazione con l’istituzione scolastica”.</p>
      <p>(foto di repertorio)</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/superenalotto-centrato-un-5-da-25mila-euro-a-pomezia-la-vincita-a-torvaianica.html"/>
        <a href="https://www.ilcorrieredellacitta.com/news/pomezia-edifici-devastati-dal-maltempo-scuole-chiuse-lunedi.html"/>
        <a href="https://www.ilcorrieredellacitta.com/ostia-cronaca/giardino-di-roma-invasa-dai-ratti-la-scuola-di-via-gherardi-i-topi-ballano-nelle-aule.html"/>
        <a href="https://www.ilcorrieredellacitta.com/news-ardea/strage-di-allodole-nelle-campagne-di-ardea-e-pomezia-denunciati-5-cacciatori.html"/>
        <a href="https://www.ilcorrieredellacitta.com/ultime-notizie/pomezia-il-riposino-dei-bambini-allasilo-si-ma-sul-banco.html"/>
        <a href="https://www.ilcorrieredellacitta.com/ultime-notizie/pomezia-terribile-incidente-frontale-al-confine-con-ardea-coinvolti-tre-veicoli.html"/>
      </related>
    </article>
  </body>
</html>