<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/polityka/ukrayina-hotuye-novi-vymohy-rf-pro-vyplatu-50-mln-dol.-kompensacziyi-porty-krymu"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T11:36:57+00:00"/>
    <meta property="og:title" content="Україна готує нові вимоги до РФ про виплату компенсації за порти Криму"/>
    <meta property="og:description" content="Адміністрація морських портів України (АМПУ) готує нові вимоги до уряду Російської Федерації про виплату компенсації за збитки, завдані через втрату портів у анексованому Криму."/>
  </head>
  <body>
    <article>
      <h1>Україна готує нові вимоги до РФ про виплату компенсації за порти Криму</h1>
      <address>
        <time datetime="2019-11-20T11:36:57+00:00">20 Nov 2019, 11:36</time>
      </address>
      <p>
        <b>Адміністрація морських портів України (АМПУ) готує нові вимоги до уряду Російської Федерації про виплату компенсації за збитки, завдані через втрату портів у анексованому Криму.</b>
      </p>
      <p>Про це йдеться в опублікованому в середу повідомленні на сайті відомства.</p>
      <p>«<i>Вартість державного майна, яке було закріплено за філіями АМПУ і незаконно присвоєно самопроголошеною владою Криму, становить понад 1,24 млрд гривень ($51,2 млн)</i>», - йдеться в повідомленні.</p>
      <p>«<i>Цього разу ми використовуємо положення Угоди про заохочення і взаємний захист інвестицій. Перший крок - це направлення вимог про компенсацію збитків безпосередньо уряду РФ. Якщо протягом півроку ми не отримаємо відповіді, ця справа перейде на розгляд в міжнародний арбітраж</i>», - зазначив з цього приводу сам керівник АМПУ Райвис Вецкаганс.</p>
      <p>Відповідне письмове повідомлення до уряду РФ відомство планує передати до кінця 2019 року. Інтереси АМПУ в суперечці з Росією буде представляти юридична компанія Covington &amp; Burling LLP.</p>
      <p>Нагадаємо, наприкінці минулого року <a href="https://www.slovoidilo.ua/2019/07/23/novyna/finansy/sud-dozvolyv-oshhadbanku-styahnuty-milyard-dolariv-rosiyi">міжнародний арбітраж ухвалив рішення про стягнення з РФ на користь Ощадбанку 1,3 мільярда доларів США</a> у справі щодо втрачених у Криму активів. Наприкінці жовтня Паризький апеляційний суд <a href="https://www.slovoidilo.ua/2019/08/22/novyna/ekonomika/rf-oskarzhyla-rishennya-arbitrazhu-shhodo-aktyviv-oshhadbanku-krymu">відхилив заяву РФ про призупинення</a> примусового виконання рішення у справі Ощадбанку. Згідно з зазначеним рішенням арбітражу було визнано, що РФ несе відповідальність за збитки, завдані внаслідок окупації АР Крим.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/22/novyna/ekonomika/rf-oskarzhyla-rishennya-arbitrazhu-shhodo-aktyviv-oshhadbanku-krymu"/>
        <a href="https://www.slovoidilo.ua/2019/07/25/novyna/ekonomika/rosiya-ne-vyznaye-rishennya-sudu-pozovom-oshhadbanku"/>
        <a href="https://www.slovoidilo.ua/2019/07/23/novyna/finansy/sud-dozvolyv-oshhadbanku-styahnuty-milyard-dolariv-rosiyi"/>
      </related>
    </article>
  </body>
</html>