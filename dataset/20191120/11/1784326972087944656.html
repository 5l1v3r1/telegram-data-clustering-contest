<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/lea-michele-karacsonyi-klipjetol-azonnal-unnepi-hangulatba-kerulsz/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T11:11:00+00:00"/>
    <meta property="og:title" content="Lea Michele karácsonyi klipjétől azonnal ünnepi hangulatba kerülsz"/>
    <meta property="og:description" content="Ezután még jobban fogod várni a karácsonyt!"/>
  </head>
  <body>
    <article>
      <h1>Lea Michele karácsonyi klipjétől azonnal ünnepi hangulatba kerülsz</h1>
      <h2>Ezután még jobban fogod várni a karácsonyt!</h2>
      <address><time datetime="2019-11-20T11:11:00+00:00">20 Nov 2019, 11:11</time> by <a rel="author">Cosmopolitan.hu</a></address>
      <p><b>Lea Michele</b> az utóbbi időben inkább filmes karrierjére és családjára koncentrált, ám most úgy tűnik, hogy végre újra énekel, sőt, még egy lemezt is kiad még karácsony előtt.</p>
      <figure>
        <iframe src="https://giphy.com/embed/XWZ5Oe2WcPlGo" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/glee-jeff-leroy-XWZ5Oe2WcPlGo">via GIPHY</a>
      </p>
      <p> </p>
      <p>A színésznőnek az elmúlt években jócskán kijutott a rosszból; egykori szerelmével és egyben sorozatbeli partnerével, <b>Cory Monteith</b>-al egy párt alkottak, amikor a fiú tragikus körülmények között elhunyt még 2013-ban. Ezt Lea érthető módon nagyon nehezen tudta elfogadni és megemészteni, ám azóta szerencsére újra rátalált a boldogság, hiszen <b>tavaly férjhez ment, </b>és ma már nincs nála boldogoabb ember.</p>
      <p>A sztár szeirnt pont ez a kiegyensúlyozottság és boldogság az, amit legújabb <a href="https://cosmopolitan.hu/szepseg/2019/11/03/2019-legmesesebb-beauty-adventi-naptarjai/">karácsonyi</a> albuma képvisel:</p>
      <p>„Nemrég házasodtam meg, így ez egy igazán boldog időszak most az életemben. Az album ezt tökéletesen prezentálja.”</p>
      <figure>
        <embed-post data-src="https://www.instagram.com/p/B2jt1jeAukk" data-service="Instagram"/>
      </figure>
      <p>A sztár azt is elmondta, hogy milyen sokat jelent számára a karácsony, és New York, így nem csoda, ha az album névadó dala, a ‘Christmas in the City’-ből készítették el az első videóklippet:</p>
      <p>„New Yorkban nőttem fel, szóval szerintem karácsonykor nem létezik gyönyörűbb hely a világon. Ezt a dalt úgy írtam meg, mintha egy szerelmes levél lenne, New Yorknak. <b>Carrie Bradshaw egyszer azt mondta, hogy New York a pasija</b>, nos, ezzel kicsit én is így vagyok.”</p>
      <p>A klip abszolút gyönyörű lett, Lea hangja pedig még mindig csodálatos, úgyhogy ha egy kicsit is szeretnél ráhangolódni a karácsonyra, akkor ezt a videót ma kötelező megnézned! <b>Ünnepi, csajos, és tele van New Yorkkal</b>!</p>
      <figure>
        <iframe src="https://www.youtube.com/embed/DudygHca9AY" width="640" height="360" data-service="Youtube" scrolling="no"/>
      </figure>
    </article>
  </body>
</html>