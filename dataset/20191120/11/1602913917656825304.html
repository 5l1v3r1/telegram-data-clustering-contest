<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/curs-bnr/cresterea-euro-nu-da-semne-de-oboseala-cursul-creste-din-nou-si-ajunge-la-un-nou-maxim-istoric-euro-se-apropie-periculos-de-predictiile-sumbre-ale-analistilor-si-ajunge-la-4-7776-lei-euro-18598319"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T11:09:00+00:00"/>
    <meta property="og:title" content="Creşterea euro nu dă semne de oboseală: Cursul creşte din nou şi ajunge la un nou maxim istoric. Euro se apropie periculos de predicţiile sumbre ale analiştilor şi ajunge la 4.7776 lei/euro"/>
    <meta property="og:description" content="Cursul de schimb al monedei naţionale a atins miercuri al treilea minim istoric la rând în raport cu euro, fiind cotat de către Banca Naţională a României (BNR) la 4,7776 lei/euro, de la 4,7759 lei în sedinţa de marţi şi 4,7729 în cea de luni. Deprecierea faţă de şedinţa precedentă este de 0,04%."/>
  </head>
  <body>
    <article>
      <h1>Creşterea euro nu dă semne de oboseală: Cursul creşte din nou şi ajunge la un nou maxim istoric. Euro se apropie periculos de predicţiile sumbre ale analiştilor şi ajunge la 4.7776 lei/euro</h1>
      <address>
        <time datetime="2019-11-20T11:09:00+00:00">20 Nov 2019, 11:09</time>
      </address>
      <p>Cursul de schimb al monedei naţionale a atins miercuri al treilea minim istoric la rând în raport cu euro, fiind cotat de către Banca Naţională a României (BNR) la 4,7776 lei/euro, de la 4,7759 lei în sedinţa de marţi şi 4,7729 în cea de luni. Deprecierea faţă de şedinţa precedentă este de 0,04%.</p>
      <p>Joi, 14 noiembrie, cursul a fost de 4,7669 lei/euro, iar vineri a rămas practic în aceeaşi zonă, înregistrînd o scădere nesemnificativă la 4,7667 lei/euro.</p>
      <p>Minimul semnificativ anterior evoluţiei din ultima perioadă, de 4,7648 lei/euro a fost atins în data de 25 ianuarie, la câteva săptămâni după adoptarea OUG 114/2018.</p>
      <p>Leul a demarat o tendinţă de depreciere faţă de euro în ultimele două luni şi jumătate, mai precis începând cu luna septembrie, scăderea fiind de circa 5 bani în perioada analizată.</p>
      <p>Banca Naţională a României se aşteaptă la o acomodare lentă a monedei naţionale în raport cu poziţia economiei, a declarat, marţi, pentru MEDIAFAX, Dan Suciu, purtător de cuvânt al BNR.</p>
      <p>Totodată, dolarul american a fost cotat de BNR la 4,3172 lei, în uşoară urcare faţă de referinţa din ziua anterioară.</p>
      <p>
        <b>Cursul BNR de miercuri, 20 noiembrie</b>
        <b>:</b>
      </p>
      <table bordered="">
        <tr>
          <td>
            <b>Euro</b>
          </td>
          <td>4.7776</td>
          <td>+0.0017</td>
          <td>+0.04%</td>
        </tr>
        <tr>
          <td>
            <b>Dolar american</b>
          </td>
          <td>4.3172</td>
          <td>+0.0027</td>
          <td>+0.06%</td>
        </tr>
        <tr>
          <td>
            <b>Francul elveţian</b>
          </td>
          <td>4,3546</td>
          <td/>
          <td/>
        </tr>
      </table>
      <p>Notă ZF: Cursul afişat este calculat şi anunţat de Banca Naţională pe baza tranzacţiilor interbancare. </p>
    </article>
  </body>
</html>