<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/20/news/lenovo_apre_a_milano_primo_flagship_store_europeo-241485624/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T11:50:00+00:00"/>
    <meta property="og:title" content="Lenovo, il colosso cinese dei pc apre a Milano il primo flagship store d'Europa"/>
    <meta property="og:description" content="L'inaugurazione è prevista per i primi mesi del 2020. Il nuovo spazio nell'edificio su tre piani all'angolo fra corso Matteotti e via S."/>
  </head>
  <body>
    <article>
      <h1>Lenovo, il colosso cinese dei pc apre a Milano il primo flagship store d'Europa</h1>
      <h2>L'inaugurazione è prevista per i primi mesi del 2020. Il nuovo spazio nell'edificio su tre piani all'angolo fra corso Matteotti e via S. Pietro all'Orto</h2>
      <address>
        <time datetime="2019-11-20T11:50:00+00:00">20 Nov 2019, 11:50</time>
      </address>
      <p>Lenovo, il più grande produttore di computer e smartphone al mondo, ha scelto Milano per aprire il suo primo flagship store europeo. L'inaugurazione è prevista per i primi mesi del 2020. La multinazionale cinese aprirà il nuovo spazio nel centralissimo edificio su tre piani all'angolo fra corso Matteotti e via S. Pietro all'Orto: all'interno sarà diviso in diverse areeper offrire esperienze immersive e spazi di utilizzo dei prodotti, zone di co-working, un auditorium, angolo commerciale, bar e luogo di incontro.<br/><br/>"Siamo orgogliosi di aprire a Milano uno spazio di incontro tecnologico, sociale, culturale ma anche di relax e di svago, in cui le persone possano provare nuove esperienze con il mondo digitale", spiega Emanuele Baldi, ad e Country general manager di Lenovo per l'Italia. "Ci auguriamo con questa iniziativa di dare un contributo alla creazione di un ecosistema dedicato all'innovazione, che possa offrire a Milano ulteriore impulso verso l'apertura e la crescita internazionali". Lenovo è attiva in 180 paesi e ha 57 mila dipendenti.<br/><br/> </p>
    </article>
  </body>
</html>