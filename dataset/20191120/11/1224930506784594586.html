<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/skilki-rokiv-sobaci-za-lyudskimi-mirkami-zyavilas-formula-dlya-rozrahunku_n169841"/>
    <meta property="og:site_name" content="Радіо Максимум"/>
    <meta property="article:published_time" content="2019-11-20T11:43:00+00:00"/>
    <meta property="og:title" content="Скільки років собаці за людськими мірками: точна формула для розрахунку - Радіо Максимум"/>
    <meta property="og:description" content="Попри поширений стереотип, рік людини – це не 7 років для собаки. Нова формула допоможе вам точно дізнатись вік свого улюбленця!"/>
  </head>
  <body>
    <article>
      <h1>Скільки років собаці за людськими мірками: точна формула для розрахунку - Радіо Максимум</h1>
      <address><time datetime="2019-11-20T11:43:00+00:00">20 Nov 2019, 11:43</time> by <a rel="author">Русінкевич Тетяна</a></address>
      <p>
        <b>Попри поширений стереотип, рік людини – це не 7 років для собаки. Нова формула допоможе вам точно дізнатись вік свого улюбленця!</b>
      </p>
      <p>Команда вчених з Каліфорнійського університету взялась за цікаве питання для власників собак: як з'ясувати, скільки тварині років у переводі на людські роки? Після масштабного дослідження їм вдалося вивести й обґрунтувати найточнішу формулу.</p>
      <related>
        <h4>Це цікаво:</h4>
        <a href="https://maximum.fm/yak-cholovikiv-zminyuye-poyava-sobaki-kumedne-video_n169726"/>
      </related>
      <p>Вчені порівнювали процес метилювання ДНК, який є одним із біомаркерів старіння, у собак і людей. Для цього вони провели спеціальні аналізи крові 320 людей у ​​віці від 1 до 103 років, а також 104 лабрадорів-ретриверів. Порівняння даних по ключових точках фізіологічного розвитку дозволило виявити нелінійне співвідношення віку.</p>
      <p>Математична формула відкриття виглядає так:</p>
      <p>
        <b>людський вік = ln (вік собаки) * 16 + 31</b>
      </p>
      <figure>
        <video src="https://media1.giphy.com/media/xT5LMAxeVekfRdgaqs/source.gif" autoplay="" loop=""/>
      </figure>
      <p>Значення <b>ln</b> – натурального логарифма числа – можна дізнатися за допомогою інженерного калькулятора (такий режим є навіть в калькуляторі iPhone). Або ж просто пошукати в Google "натуральний логарифм (число)" – відповідь буде першим же результатом.</p>
      <p>Відповідно до цієї формули, 7-тижневому цуценяті в людському вимірі "відповідає" 9-місячна дитина. Але пубертат і статеве дозрівання у собак проходить значно швидше, і формула це теж відображає: <b>однорічній собаці за людськими мірками вже 31 рік</b>!</p>
      <figure>
        <video src="https://i.gifer.com/G1uy.gif" autoplay="" loop=""/>
      </figure>
      <p>Формула розрахована для собак із середньою тривалістю життя<b> 16 років</b>, тому результат не буде точний для всіх порід. Однак, це все одно більш наближено до реальності, ніж традиційне "помножте вік на 7".</p>
      <related>
        <h4>Читайте також:</h4>
        <a href="https://maximum.fm/yak-zlamati-kota-v-merezhi-startuvav-divnij-fleshmob_n169810"/>
      </related>
      <p>Джерело: <a href="https://www.biorxiv.org/content/10.1101/829192v1?ct=">biorxiv</a></p>
      <related>
        <h4>До теми</h4>
        <a href="https://maximum.fm/zbirna-ukrayini-na-yevro-2020-z-kim-zigraye-komanda-shevchenka_n169883"/>
        <a href="https://maximum.fm/pogoda-v-ukrayini-21-listopada-tochnij-prognoz-po-mistah_n169860"/>
        <a href="https://maximum.fm/6-porad-yaki-zroblyat-seks-na-odnu-nich-najkrashchim-dlya-vas-oboh_n169878"/>
      </related>
    </article>
  </body>
</html>