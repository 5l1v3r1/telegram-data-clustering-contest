<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904477/details-over-incident-bij-antwerp-fans-gooiden-medewerker-van-de-trappen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T11:01:00+00:00"/>
    <meta property="og:title" content="'Antwerp-fans gooiden veiligheidscoördinator van de trappen op Bosuil'"/>
    <meta property="og:description" content="Antwerp heeft besloten om fans uit tribune 2 en 3 niet langer toegang te verlenen tot de hoofdtribune"/>
  </head>
  <body>
    <article>
      <h1>'Antwerp-fans gooiden veiligheidscoördinator van de trappen op Bosuil'</h1>
      <address>
        <time datetime="2019-11-20T11:01:00+00:00">20 Nov 2019, 11:01</time>
      </address>
      <p>
        <b><a href="https://www.voetbalprimeur.be/nieuws/904390/antwerp-grijpt-in-bij-eigen-fans-na-incidenten-in-partij-tegen-club-brugge.html?utm_source=doorlink&amp;utm_medium=doorlink&amp;utm_campaign=doorlink">Antwerp heeft besloten om fans uit tribune 2 en 3 niet langer toegang te verlenen tot de hoofdtribune</a>. De club gaf aan dat het ging om een beslissing na 'een incident'. Nu is daar ook meer over te weten gekomen.</b>
      </p>
      <p>Na de wedstrijd tegen Club Brugge probeerden verschillende Antwerpsupporters van tribune 2 toegang te krijgen tot de hoofdtribune. Bij die poging werd ook een veiligheidscoördinator van de trappen gegooid. De man in kwestie brak daarbij zijn knieschijf en is nu werkonbekwaam, meldt <i>Het Laatste Nieuws</i>.</p>
      <p>Een betreurenswaardig incident, waarop Antwerp besloot om tot op actie over te gaan. "Elke keer is het er miserie omdat een aantal altijd proberen niveau 2 binnen te dringen. Maar dat is de businessruimte en dus niet toegankelijk", zegt een Antwerpsupporter van tribune 2.</p>
      <p>"Maar na de match tegen Club Brugge is het compleet uit de hand gelopen. Opnieuw probeerde een groepje niveau 2 binnen te dringen. Er werd wat geroepen en dat escaleerde tot duwen en trekken. De veiligheidscoördinator werd van de trappen gegooid."</p>
      <p>Na het incident krijgen supporters van Tribune 2 en 3 geen toegang meer tot Tribune 1 na de wedstrijd. En dat tot het einde van het seizoen.</p>
      <aside>Lees meer<br/><a href="https://www.voetbalprimeur.be/nieuws/904428/vp-rapport-benteke-en-carrasco-tonen-zich-de-bruyne-de-grote-uitblinker.html?itm_source=www.voetbalprimeur.be&amp;itm_medium=highlighted-content">VP Rapport: Benteke en Carrasco tonen zich, De Bruyne de grote uitblinker</a></aside>
    </article>
  </body>
</html>