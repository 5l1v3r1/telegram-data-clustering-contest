<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109231-1000-butilki-rakiya-i-380-kutii-cigari-zaloviha-na-GKPP-%20Dunav-most%20"/>
    <meta property="og:site_name" content="Канал 3"/>
    <meta property="article:published_time" content="2019-11-20T11:24:00+00:00"/>
    <meta property="og:title" content="1000 бутилки ракия и 380 кутии цигари заловиха на ГКПП &quot;Дунав мост&quot;"/>
    <meta property="og:description" content="Всичкиса били облепени с валиден български акцизен бандерол, но за тях не са представени необходимите придружителни документи"/>
  </head>
  <body>
    <article>
      <h1>1000 бутилки ракия и 380 кутии цигари заловиха на ГКПП "Дунав мост"</h1>
      <h2>Всичкиса били облепени с валиден български акцизен бандерол, но за тях не са представени необходимите придружителни документи</h2>
      <address>
        <time datetime="2019-11-20T11:24:00+00:00">20 Nov 2019, 11:24</time>
      </address>
      <p><b>Митнически служители от Главна дирекция "Митническо разузнаване и разследване" /ГД МРР/ откриха 451.2 л бутилиран и фабрично запечатан алкохол и 380 кутии цигари, при две проверки, в района на ГКПП Дунав мост при Русе.<br/></b> </p>
      <p>Информацията е от Агенция Митници. При един от случаите, на 15 ноември, товарен автомобил "Мерцедес Спринтер" с белгийска регистрация пътувал от България за Белгия, като превозвал хранителни продукти и безалкохолни напитки.</p>
      <p> <br/> </p>
      <p>Возилото, в което пътували шофьорът и неговата съпруга, било отклонено от митническите служители, в района на ГКПП "Дунав мост" – Русе, за щателна митническа проверка. При нея, сред обявената стока били открити 840 бутилки с ракия, водка, мастика, уиски от различни търговски марки и във фабрични разфасовки от 0,5 до 0,7 литър, с общо количество 302.4 литра.</p>
      <p> </p>
      <p>Ден по-рано, в друг микробус, отново с белгийска регистрация, управляван от български гражданин, в товарното отделение били открити високоалкохолни напитки и цигари, в пазарски чанти. Иззети са 210 бутилки с ракия, мастика, бренди, уиски от шест различни търговски марки и във фабрични разфасовки от 0,5 до 1 литър, с общо количество 148,8 литра, както и 380 кутии /7600/ къса цигари от две различни търговски марки.</p>
      <p> </p>
      <p>Всички алкохолни напитки и цигарите са били облепени с валиден български акцизен бандерол, но за тях не са представени необходимите придружителни документи, според изискванията на Закона за акцизите и данъчните складове /ЗАДС/.</p>
      <p> </p>
      <p>По случаите са съставени актове за установени административни нарушения.</p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/108274-900-butilki-s-alkohol-otkriti-v-potanal-korab-ot-Parvata-svetovna-voyna"/>
        <a href="http://kanal3.bg/news/world/middleeast/100611-Dubay-razreshava-alkohol-na-turistite"/>
        <a href="http://kanal3.bg/news/bulgaria/zakonired/100557-Konfiskuvaha-nad-700-litra-alkohol-bez-banderol-i-kupishta-tyutyun-sled-akciya-v-Pleven"/>
      </related>
    </article>
  </body>
</html>