<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/sallsynt-orn-i-bergs-dromkak-chockade-fagelskadare/"/>
    <meta property="og:site_name" content="DN.SE"/>
    <meta property="article:published_time" content="2019-11-20T11:25:33+00:00"/>
    <meta property="og:title" content="Sällsynt örn i ”Bergs drömkåk” chockade fågelskådare"/>
    <meta property="og:description" content="Den vithövdade havsörnen är USA:s nationalfågel. Den har aldrig skådats i Sverige men syntes ändå i Kanal 5:s realityserie ”Bergs drömkåk”."/>
  </head>
  <body>
    <article>
      <h1>Sällsynt örn i ”Bergs drömkåk” chockade fågelskådare</h1>
      <address><time datetime="2019-11-20T11:25:33+00:00">20 Nov 2019, 11:25</time> by <a rel="author" href="https://www.dn.se/av/mohamed-yussuf/" target="_blank">Mohamed Yussuf</a></address>
      <slideshow>
        <figure>
          <img src="https://cached-images.bonnier.news/cms30/UploadedImages/2019/11/20/b98d3096-d451-450f-bf2c-58bb3a49b1e4/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 1 av 2</b> Carina och Erik Berg är aktuella i realityserien ”Bergs drömkåk” på Kanal 5.<cite>Foto: Carolina Byrmo/Aftonbladet/TT</cite></figcaption>
        </figure>
        <figure>
          <img src="https://cached-images.bonnier.news/cms30/UploadedImages/2019/11/20/c1098ad6-e8dc-43ff-a31b-54c01f439d3d/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 2 av 2</b> Vithövdad havsörn som var den fågel som dök upp i programmet.<cite>Foto: Gerry Broome</cite></figcaption>
        </figure>
      </slideshow>
      <p>
        <b>Den vithövdade havsörnen är USA:s nationalfågel och har aldrig tidigare skådats i Sverige. Ändå <a href="https://www.gp.se/kultur/kultur/kanal-5-chockade-sveriges-f%C3%A5gelsk%C3%A5dare-1.20543207">syntes fågeln i Kanal 5:s realityserie ”Bergs drömkåk”</a>. Nu visar det sig att örnen inte filmades på plats, rapporterar Göteborgs-Posten.</b>
      </p>
      <p>Den mörkbruna örnen med vitt huvud och vit stjärt återfinns på både USA:s stora sigill samt på den amerikanska presidentens officiella sigill. </p>
      <p>Örnen var utrotningshotad under hela 1900-talet och har varit fridlyst sedan 40-talet. Den rör sig sällan utanför Nordamerika och har aldrig skådats i Sverige. Därför förvånades svenska fågelintresserade när den syntes till i ”Bergs drömkåk”. </p>
      <p><b>Niklas Aronsson, ornitolog</b> och redaktör för tidskriften ”Vår fågelvärld”, säger till GP att han blivit tillfrågad om hur örnen hamnade på en svensk skärgårdsö. </p>
      <p>– Någon på Kanal 5 har klippt in örnen i programmet för att, jag vet inte, skapa lite stämning antar jag. En slags genrebild från naturen. Och så blev det helt fel, säger han.</p>
      <p>Enligt Aronsson har också många uttryckt irritation över Kanal 5:s tilltag.   </p>
      <p>Nu bekräftar realityseriens pressansvariga Mathilde Albinsson att örnen inte är filmad på plats i Sverige, utan att filmsekvensen kommer från en bildbank. </p>
      <p>– Det är ingen ovanlighet att tv-produktioner använder sig av bilder från bildbanker för att förstärka en viss känsla eller miljö i sina program, vilket också har varit fallet här, svarar hon i ett mejl till GP. </p>
      <p><b>”Bergs drömkåk” hade</b> premiär 22 oktober och kretsar kring äkta paret Erik och Carina Bergs renovering av ett fallfärdigt hus på Stockholms skärgård. </p>
      <p>
        <b>Läs mer: </b>
      </p>
      <p>
        <a href="https://www.dn.se/kultur-noje/vannerna-berg-och-gynning-hittar-sig-sjalva-i-ny-podd/">Vännerna Berg och Gynning hittar sig själva i ny podd</a>
      </p>
      <p>
        <a href="https://www.dn.se/sport/fotboll/erik-johansson-presenterad-av-djurgarden/">Erik Berg väljer Djurgården för kärlekens skull</a>
      </p>
    </article>
  </body>
</html>