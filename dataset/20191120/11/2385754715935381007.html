<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598259/xairetizei-tin-trimeri-synantisi-sto-verolino-i-mosxa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T11:46:00+00:00"/>
    <meta property="og:title" content="Χαιρετίζει την τριμερή συνάντηση στο Βερολίνο η Μόσχα"/>
    <meta property="og:description" content="Η Μόσχα χαιρετίζει τις προσπάθειες του ΓΓ του ΟΗΕ να ενθαρρύνει τις δύο κοινότητες στην Κύπρο να επαναρχίσουν τον διάλογο για την επανένωση της χώρας,..."/>
  </head>
  <body>
    <article>
      <h1>Χαιρετίζει την τριμερή συνάντηση στο Βερολίνο η Μόσχα</h1>
      <address><time datetime="2019-11-20T11:46:00+00:00">20 Nov 2019, 11:46</time> by <a rel="author">SigmaLive</a></address>
      <p><b>Η Μόσχα χαιρετίζει τις προσπάθειες του ΓΓ του ΟΗΕ να ενθαρρύνει τις δύο κοινότητες στην Κύπρο να επαναρχίσουν τον διάλογο για την επανένωση της χώρας, διαβεβαιώνοντας παράλληλα ότι η θέση της στο Κυπριακό δεν έχει αλλάξει.<br/></b> <br/>Σύμφωνα με σχόλιο του Τμήματος Τύπου και Πληροφοριών του ρωσικού Υπουργείου Εξωτερικών, που αναρτήθηκε στην ιστοσελίδα του ΥΠΕΞ την περασμένη εβδομάδα, η Μόσχα εξάρει «την πρόθεση του Αντόνιο Γκουτέρες να πραγματοποιήσει συνάντηση με τους ηγέτες των Ελληνοκυπρίων και Τουρκοκυπρίων στο Βερολίνο στις 25 Νοεμβρίου αυτού του έτους».<br/> <br/>Αναφέρεται ακόμη ότι η θέση της Ρωσίας στο Κυπριακό είναι συνεπής και δεν έχει αλλάξει. «Υποστηρίζουμε την επίτευξη μιας συνολικής, δίκαιης και βιώσιμης λύσης στο νησί στη βάση των ψηφισμάτων του Συμβουλίου Ασφαλείας του ΟΗΕ για την Κύπρο» προστίθεται.<br/> <br/>Το ρωσικό ΥΠΕΞ εκφράζει, τέλος, την πεποίθηση ότι μια πιο δραστήρια εμπλοκή όλων των Μονίμων Μελών του Συμβουλίου Ασφαλείας του ΟΗΕ και η υποστήριξή τους προς τη διαδικασία των διαπραγματεύσεων θα βοηθήσει ώστε να υπάρξει πρόοδος σε σχέση με το επιθυμητό αποτέλεσμα.<br/> <br/>Πηγή: ΚΥΠΕ </p>
    </article>
  </body>
</html>