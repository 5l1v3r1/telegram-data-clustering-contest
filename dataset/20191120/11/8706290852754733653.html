<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685471/kontozamanis-ston-realfm-978-to-schedio-antimetopisis-tou-kapnism"/>
    <meta property="og:site_name" content="enikos.gr"/>
    <meta property="article:published_time" content="2019-11-20T11:45:00+00:00"/>
    <meta property="og:title" content="Κοντοζαμάνης στον Realfm: Το σχέδιο αντιμετώπισης του καπνίσματος είναι μία εμβληματική κίνηση εκσυγχρονισμού της καθημερινότητας των πολιτών"/>
    <meta property="og:description" content="Ο υφυπουργός Υγείας Βασίλης Κοντοζαμάνης..."/>
  </head>
  <body>
    <article>
      <h1>Κοντοζαμάνης στον Realfm: Το σχέδιο αντιμετώπισης του καπνίσματος είναι μία εμβληματική κίνηση εκσυγχρονισμού της καθημερινότητας των πολιτών</h1>
      <address>
        <time datetime="2019-11-20T11:45:00+00:00">20 Nov 2019, 11:45</time>
      </address>
      <p>“Το κάπνισμα απαγορεύεται σε κλειστούς χώρους που υπάρχει παροχή εργασίας, στο εσωτερικό όλων των καταστημάτων υγειονομικού ενδιαφέροντος, σε όλα τα Μέσα Μαζικής Μεταφοράς, στα ιδιωτικής και δημόσιας χρήσεως οχήματα που επιβαίνουν ανήλικοι, σε νυχτερινά κέντρα”, είπε μεταξύ άλλων ο υφυπουργός Υγείας Βασίλης Κοντοζαμάνης σχετικά με τον <a href="http://www.enikos.gr/society/685314/oi-tesseris-axones-tou-ethnikou-schediou-drasis-kata-tou-kapnisma">αντικαπνιστικό νόμο</a>, μιλώντας στον Realfm 97,8 και τους Γιώργο Χουδαλάκη και Νίκο Ρογκάκο.</p>
      <p>“Σε όλα τα σύγχρονα κράτη δεν καπνίζει κανείς μέσα στα καταστήματα, βγαίνει ο κόσμος στο πεζοδρόμιο και μπορεί να καπνίσει. Δεν είπαμε ότι θα βάλουμε σόμπες για να καπνίζει ο κόσμος έξω”, ανέφερε ο κ. Κοντοζαμένης και σημείωσε:</p>
      <p>“Αν διαβάσετε το στρατηγικό σχέδιο αντιμετώπισης του καπνίσματος θα δείτε ότι υπάρχουν τέσσερις σημαντικοί άξονες. Το θέμα είναι πρώτον να υπάρχει η προαγωγή υγείας και πρόληψης στον πληθυσμό για να αποτραπεί η έναρξη. Δεύτερον, να προστατεύσουμε τους μη καπνιστές από το παθητικό κάπνισμα διότι υπάρχουν σημαντικές επιπτώσεις στον γενικό πληθυσμό και ιδιαίτερα στα παιδιά και βεβαίως να καθιερώσουμε μία κουλτούρα σεβασμού προς τους μη καπνιστές. Τρίτον, να υποστηρίξουμε τη διακοπή του καπνίσματος, όλοι γνωρίζουμε τις βλαβερές συνέπειες του καπνίσματος και τέταρτον να ρυθμίσουμε θέματα που αφορούν την κυκλοφορία των προϊόντων καπνού. Άρα είναι μία συνολική προσέγγιση, είναι μία εμβληματική κίνηση εκσυγχρονισμού της καθημερινότητας των πολιτών”.</p>
      <p>“Όλα τα χρόνια είχαμε ψηφίσει νόμους και βεβαίως οι κυβερνήσεις δεν τόλμησαν, οι διοικήσεις είχαν αδρανήσει και η κοινωνία το ανεχόταν... Το κράτος δεν στερεί από τους επίμονους καπνιστές το δικαίωμα τους στον ιδιωτικό τους χώρο να καπνίζουν, είπαμε ότι ο ιδιωτικός χώρος είναι ιερός”, πρόσθεσε ο υφυπουργός Υγείας.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/685471_2e8a9fd2e5-b5b5b8d0e9009be5.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/685293/kikilias-o-antikapnistikos-nomos-tha-efarmostei-choris-exaireseis%0A%20%20%20%20%0A"/>
        <a href="http://www.enikos.gr/politics/685295/mitsotakis-echthros-einai-o-kapnos-kai-ochi-oi-kapnistes-h-anafor%0A%20%20%20%20%0A"/>
        <a href="http://www.enikos.gr/politics/685428/sti-thessaloniki-simera-i-gennimata-tha-episkefthei-kai-to-kentro%0A%20%20%20%20%0A"/>
        <a href="http://www.enikos.gr/politics/685426/to-keimeno-apofasi-ton-53-tou-syriza-ti-zitoun-enopsei-tou-synedr%0A%20%20%20%20%0A"/>
        <a href="http://www.enikos.gr/politics/685385/dimoskopisi-pos-axiologoun-oi-polites-tous-ypourgous-tis-kyvernis%0A%20%20%20%20%0A"/>
        <a href="http://www.enikos.gr/politics/685343/synantisi-mitaraki-me-syntaxiouchous-dikastikous-ti-dilose-gia-ta%0A%20%20%20%20%0A"/>
        <a href="http://www.enikos.gr/politics/685321/to-programma-tou-prothypourgou-sto-synedrio-tou-elk-stin-kroatia-%0A%20%20%20%20%0A"/>
        <a href="http://www.enikos.gr/politics/685344/achtsioglou-apolytos-psevdis-i-dilosi-vroutsi-gia-epanafora-tis-a%0A%20%20%20%20%0A"/>
        <a href="http://www.enikos.gr/politics/685349/tsiaras-to-dikastiko-systima-tha-einai-teleios-diaforetiko-se-mia%0A%20%20%20%20%0A"/>
      </related>
    </article>
  </body>
</html>