<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/ukrajina-stvoryuye-umovi-dlya-kriptovalyut-oglyad-dzheymsa-bruka-50054557.html"/>
    <meta property="og:site_name" content="НВ"/>
    <meta property="article:published_time" content="2019-11-20T11:22:00+00:00"/>
    <meta property="og:title" content="Стисло і зрозуміло: Закон, який не дозволить Коломойському повернути Приватбанк, і нові умови для криптовалюта"/>
    <meta property="og:description" content="Середа, 20 листопада. Щоденний моніторинг головних новин про бізнес та економіку в Україні"/>
  </head>
  <body>
    <article>
      <h1>Стисло і зрозуміло: Закон, який не дозволить Коломойському повернути Приватбанк, і нові умови для криптовалюта</h1>
      <h2>Середа, 20 листопада. Щоденний моніторинг головних новин про бізнес та економіку в Україні</h2>
      <address><time datetime="2019-11-20T11:22:00+00:00">20 Nov 2019, 11:22</time> by <a rel="author">Джеймс Брук</a></address>
      <figure>
        <img src="https://nv.ua/upload/UBN_NV_banner_660X80.jpg"/>
      </figure>
      <ul>
        <li><b>Міністерство цифрової трансформації подало до Верховної Ради законопроект про коригування Податкового кодексу для обліку операцій з криптовалютами.</b> Розроблений спільно з Блокчейн-асоціацією, законопроект визначає такі поняття, як віртуальний актив, криптоакт, розподілений реєстр, токен і токен, що підтримується активом. «Перша особливість — це 5-відсоткова ставка податку на доходи фізичних осіб для інвестиційного прибутку від продажу криптоактивів протягом 5 років», — повідомляє прес-служба міністерства. Продаж криптоактивів не обкладається податком на додану вартість або ПДВ. Минулого місяця представники уряду і бізнесу підписали меморандум про співпрацю щодо впровадження технології розподіленого реєстру або блокчейну.</li>
      </ul>
      <ul>
        <li><b>Міністерство також планує легалізувати криптомайнінг.</b> В останні місяці майнінг криптовалют, що вимагає великої кількості електроенергії і десятків комп’ютерів, був виявлений в незвичайних місцях: в будівлі Львівської залізниці, на атомній електростанції і в занедбаному басейні національного університету. В Україні одні з найнижчих тарифів на електроенергію в Європі.</li>
      </ul>
      <ul>
        <li><b>В Україні хочуть працювати три великі криптовалютні біржі.</b> Про це «Інтерфакс-Україна» повідомив голова правління Української асоціації венчурного і приватного капіталу Андрій Колодюк. Він зазначив, що від 25 до 30% всіх криптотрейдерів працюють в колишньому Радянському Союзі, в основному в Україні або в Росії. «За останні 2,5 роки три світові біржі криптовалюа попросили мене легально працювати в Україні». Додавши, що «ринок криптовалют є багатомільярдним», він сказав: «Україна, яка як держава сьогодні нічого не заробляє, почне отримувати податки після того, як біржі вийдуть на наш ринок».</li>
      </ul>
      <ul>
        <li><b>Binance, найбільша в світі біржа криптовалют,</b> погодилася співпрацювати з Міністерством цифровий трансформації «для розробки стратегії впровадження технології блокчейна і створення нового ринку віртуальних активів і віртуальних валют в Україні». «Міністерство має намір створити комфортне, конкурентне середовище для криптоіндустріі в Україні», — сказав Михайло Федоров, міністр цифровий трансформації. «Ми відкриваємо Україну для однієї з найбільших криптовалютних бірж в світі і дозволяємо Binance легально розпочати тут свій бізнес. Завдяки цьому кроку і українці, і світові криптовалютні компанії зможуть працювати в Україні відкрито і прозоро.</li>
      </ul>
      <ul>
        <li><b>Генеральний директор Binance Чанпен Чжао заявив:</b> «Легалізація криптовалют і відповідне прийняття прогресивного законодавства в цій сфері може стати одним з ключових чинників стимулювання позитивного зростання української економіки, а також залучення додаткових інвестицій в країну».</li>
      </ul>
      <ul>
        <li><b>Під керівництвом МВФ Україна розробляє новий закон про неспроможність банків, який заборонить повертати неплатоспроможні банки їх колишнім власникам,</b> — повідомляє Reuters. Схоже, цей закон розроблений для того, щоб заспокоїти МВФ, переконавши в тому, що у Ігоря Коломойського немає шансу повернути ПриватБанк. Після того як у Коломойського забрали його три роки тому, було інвестовано $6,4 мільярда для порятунку банку від банкрутства.</li>
      </ul>
      <ul>
        <li><b>За словами заступника глави Фонду державних гарантій, який компенсує вклади збанкрутілих банків, новий закон прискорить процес вирішення спорів між власниками неплатоспроможних банків і державою.</b> Він також передбачає, що жоден суд не може перешкодити державі продати активи неплатоспроможних банків, навіть якщо неплатоспроможність згодом була визнана незаконною. За даними Гарантійного фонду, в період з 2012 по жовтень 2019 року влада витратила $3,4 мільярда на компенсації вкладникам збанкрутілих банків.</li>
      </ul>
      <ul>
        <li><b>У вівторок голова Укрексімбанку був звільнений під заставу в розмірі $120 000.</b> Одночасно з’ясувалося, що Міністерство фінансів оголосило конкурс на його посаду. Олександр Гриценко, голова державного банку, був арештований в суботу за звинуваченням в розтраті, відмиванні грошей і створенні злочинної організації. Міністерство фінансів заявляє, що в п’ятницю вирішило провести конкурс на його посаду. Гриценко, який був наближений до президента Порошенка, обіймав цю посаду протягом п’яти років. Агентство Оджерс Берндтсон Україна веде пошук, і кінцевий термін подання резюме — 2 грудня.</li>
      </ul>
      <ul>
        <li>Олександр Писарук, голова правління Райффайзен Банку Аваль, звільнений під заставу в п’ятницю, обраний до ради Європейської бізнес-асоціації. Писарук отримав повідомлення про підозру у справі, датованій 2015 роком, коли він був першим заступником голови Національного банку України. Найбільша в Україні асоціація іноземних бізнесменів ЄВА налічує 1100 членів.</li>
      </ul>
      <ul>
        <li><b>Вищий антикорупційний суд прийняв у п’ятницю постанову заарештувати кількох державних чиновників у кримінальній справі про шахрайство і хабарництво,</b> повідомляє УП. Національне антикорупційне бюро розкрило схему, за якоюпідозрювані нібито вимагали хабар в розмірі $300 000, для призначення на ключову посаду в Нафтогазі. Серед заарештованих — заступник міністра культури Вікторія Ліснича і директор департаменту доступу президента до громадської інформації Світлана Кондзеля.</li>
      </ul>
      <ul>
        <li><b>Зенон Завада з Concorde Capital пише:</b> «Український суд нечасто заарештовує навіть чиновників середньої ланки, поки вони перебувають на своєму посту. Таким чином, ці арешти вказують на те, що Вищий антикорупційний суд, незалежний орган, створений у вересні за вказівкою МВФ, позитивно розпочинає роботу… Якщо він зможе забезпечити незалежну роботу суду, це буде важливим досягненням Зеленського».</li>
      </ul>
      <ul>
        <li><b>Відповідно до нового звіту EBRD,</b> закони про вільний ринок, прийняті цієї осені новим урядом, можуть додати 1,2 відсотка в рік до економічного зростання України в 2020-х роках. Уряд прагне до зростання на 5−7% на рік. У третьому кварталі зростання становило 4,2%. Тімоті Еш пише з Лондона: «Нинішній удар по політичних опонентах адміністрації Зеленського нагадує вибіркове правосуддя».</li>
      </ul>
      <ul>
        <li><b>Через високу зацікавленість іноземних інвесторів Міністерство фінансів знизило прибутковість нижче 14% за всіма облігаціями, розміщеними у вівторок на щотижневому аукціоні.</b> Продавши $54 мільйони в гривневих казначейських зобов’язаннях, міністерство досягло середньозважених значень: 3-місячні облігації — 13,95% (зниження на 0.4%); річні облігації — 13,46% (зниження — на 0.28%); 2-річні облігації — 13,5% (зниження на 1.14%.). Цього року іноземні інвестиції в гривневі облігації зросли з $23 мільйонів в січні до $ 4мільярдів на сьогодні.</li>
      </ul>
      <ul>
        <li><b>ДТЕК Енерго, провідний український вугільний і енергетичний холдинг, завершив реструктуризацію боргу в $207 мільйонів,</b> зокрема, шляхом конвертації боргу в єврооблігації до $100 мільйонів з пропозицією купона в розмірі 10,7% річних, повідомила компанія в понеділок на сайті Ірландської фондової біржі.</li>
      </ul>
      <ul>
        <li><b>Олександр Паращій з Concorde Capital</b> пише: «Після завершення реструктуризації боргу ДТЕК Енерго слід підвищити свої кредитні рейтинги, що спонукатиме до підвищення вартості облігацій ДТЕК. Це також відкриває можливість для ДТЕК Енерго спробувати рефінансувати існуючий борг за нижчими ставками».</li>
      </ul>
      <p>
        <b>Від редакції:</b>
      </p>
      <p>Щотижня — новий євробонд. Республіканці докоряють Україну, але їх брати з Вол-стріт скуповують всі українські цінні папери, які тільки можливо. Стівен Батлер, організатор українського інвестиційного роудшоу в Лондоні 2 грудня, розповів мені, що реєстрація на конференцію щодо облігацій відбувається удвічі швидше, ніж торік. Роудшоу проходить у штаб-квартирі Thomson Reuters в Кенері-Уорф, Лондон. UBN є медіаспонсором роудшоу.</p>
      <p><i>Стисло і зрозуміло </i>—<i> щоденний моніторинг ділових новин. Публікується в партнерстві з <a href="https://www.ubn.news/">Ukrainian Business News (UBN)</a>. Републікацію повної версії тексту заборонено.</i></p>
      <p>Натисніть <a href="https://www.ubn.news/subscribe">підписатися</a>, щоб отримувати ранкову розсилку UBN з новинами, заснованими на фактах, для інвесторів та інвестиційних менеджерів в Україні.</p>
    </article>
  </body>
</html>