<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://from-ua.com/news/520439-pravozahisnik-zelenskii-virishiv-vzyati-pid-kontrol-dbr-tomu-v-byuro-zavorushilisya.html"/>
    <meta property="og:site_name" content="Новости Украины - From-UA"/>
    <meta property="article:published_time" content="2019-11-20T11:07:00+00:00"/>
    <meta property="og:title" content="Правозахисник: Зеленський вирішив взяти під контроль ДБР, тому в Бюро «заворушилися»"/>
    <meta property="og:description" content="Протягом минулих 5 років у суспільства накопичилося дуже багато питань щодо колишнього президента і його оточення. Про це в ексклюзивному коментарі журналісту інтернет-видання Новости Украины – From-UA розповів правозахисник, член правління Української Гельсінської Спілки Володимир Чемерис."/>
  </head>
  <body>
    <article>
      <h1>Правозахисник: Зеленський вирішив взяти під контроль ДБР, тому в Бюро «заворушилися»</h1>
      <address>
        <time datetime="2019-11-20T11:07:00+00:00">20 Nov 2019, 11:07</time>
      </address>
      <p>Протягом минулих 5 років у суспільства накопичилося дуже багато питань щодо колишнього президента і його оточення. Про це в ексклюзивному коментарі журналісту інтернет-видання <a href="https://from-ua.com/">Новости Украины – From-UA</a> розповів правозахисник, член правління Української Гельсінської Спілки Володимир Чемерис.</p>
      <p>«Суть подання стосується перевищення повноважень колишнім президентом під час так званої судової реформи. Смисл цього втручання був у тому, щоб поставити під свій контроль, зокрема, Вищу Раду правосуддя. Ключовий орган в судовій системі України. Щодо Порошенка ДБР заявляло 13 різних справ, які стосуються, так чи інакше, президента України. І, звичайно, можна очікувати, що рано чи пізно якась справа повинна вже рушити з місця, тим більше, що колишній президент не любить ходити на допити в ДБР. Тому цього можна чекати», - зазначає експерт.</p>
      <p>За словами правозахисника, протягом минулих 5 років у суспільства накопичилося дуже багато питань щодо колишнього президента і його оточення.</p>
      <p>«Звичайно, що суспільство хоче отримати відповідь врешті-решт, чи були якісь зловживання, чи ні. Провести слідство і суд. І саме тому гасло кандидата Зеленського «прийде весна - саджати будемо» отримало велику підтримку. Але весна вже пройшла, і навіть петрушку не посадили, тому садити можна і восени», - каже співрозмовник видання.</p>
      <p>На думку експерта, президент Зеленський хоче взяти під контроль силові органи, зокрема ДБР.</p>
      <p>«Відповідний законопроект ухвалений у ВР, тому керівництво ДБР хоче показати, очевидно, такими справами, що врешті-решт почалися вже якісь дії відносно колишнього президента, що орган працездатний і що він може якимось чином розслідувати справи, в тому числі проти таки високих чиновників», - резюмував Володимир Чемерис.</p>
      <related>
        <h4>Читайте также:</h4>
        <a href="https://from-ua.com/news/519805-gbr-nagryanulo-s-obiskom-policeiskii-glavk-na-poltavschine.html"/>
        <a href="https://from-ua.com/news/519882-gbr-vzyalos-rassledovat-prichini-novih-vzrivov-v-balaklee.html"/>
        <a href="https://from-ua.com/news/520151-i-snova-ignor-poroshenko-v-ocherednoi-raz-ne-yavilsya-na-dopros-gbr.html"/>
        <a href="https://from-ua.com/news/520433-ne-tolko-poroshenko-pravozaschitnik-podskazal-gbr-kem-nuzhno-zanyatsya-esche.html"/>
      </related>
    </article>
  </body>
</html>