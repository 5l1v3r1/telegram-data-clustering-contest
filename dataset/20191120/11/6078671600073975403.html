<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/yambol-rezyltatite-bolnitza-1618412.html"/>
    <meta property="og:site_name" content="Cross"/>
    <meta property="article:published_time" content="2019-11-20T11:45:00+00:00"/>
    <meta property="og:title" content="Стафилококово хранително отравяне била причината за състоянието на децата от Ямбол"/>
    <meta property="og:description" content="/КРОСС/ При всички деца от Хаджидимитрово, които са настанени в инфекциозната болница в Ямбол е изолиран стафилококус ауреус. Причината за състоянието им е стафилококово хранително отравяне."/>
  </head>
  <body>
    <article>
      <h1>Стафилококово хранително отравяне била причината за състоянието на децата от Ямбол</h1>
      <address>
        <time datetime="2019-11-20T11:45:00+00:00">20 Nov 2019, 11:45</time>
      </address>
      <p>/КРОСС/ При всички деца от Хаджидимитрово, които са настанени в инфекциозната болница в Ямбол е изолиран стафилококус ауреус. Причината за състоянието им е стафилококово хранително отравяне.</p>
      <p>Това заяви за БНТ д-р Стефка Желязкова, началник на отделението в болницата, цитирана от БНТ.</p>
      <p>Д-р Желязкова заяви, че резултатите от изследванията са станали ясни днес сутринта.</p>
      <p>Предстои да бъде изяснено дали проблемът е възникнал от предоставяната в училището или извън него храна. В 10-дневен срок трябва да бъдат готови резултатите от назначената от Районната прокуратура в Ямбол проверка по случая.</p>
      <p>Децата остават под наблюдение и ще бъдат изписани в четвъртък, съобщи шефът на ямболската болница.</p>
    </article>
  </body>
</html>