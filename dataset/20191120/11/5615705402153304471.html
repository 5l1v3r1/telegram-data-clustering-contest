<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204680-ampu-vimagatime-u-rf-ponad-124-mlrd-grn-za-zahoplennya-portiv-ta-majna-v-krimu"/>
    <meta property="og:site_name" content="Mind UA"/>
    <meta property="article:published_time" content="2019-11-20T11:11:00+00:00"/>
    <meta property="og:title" content="АМПУ вимагатиме у РФ понад 1,24 млрд грн за захоплення портів та майна в Криму"/>
    <meta property="og:description" content="Якщо російський уряд не надасть відповідь протягом півроку, ця справа перейде на розгляд в міжнародний арбітраж"/>
  </head>
  <body>
    <article>
      <h1>АМПУ вимагатиме у РФ понад 1,24 млрд грн за захоплення портів та майна в Криму</h1>
      <h2>Якщо російський уряд не надасть відповідь протягом півроку, ця справа перейде на розгляд в міжнародний арбітраж</h2>
      <address>
        <time datetime="2019-11-20T11:11:00+00:00">20 Nov 2019, 11:11</time>
      </address>
      <p>Адміністрація морських портів України готує вимогу до уряду Російської Федерації про виплату компенсації збитків, понесених внаслідок тимчасової окупації території автономної республіки Крим. Вартість державного майна, яке було закріплено за філіями АМПУ і незаконно присвоєно самопроголошеної владою Криму становить понад 1,24 млрд грн. Про це повідомляє <a href="http://www.uspa.gov.ua/ru/press-tsentr/novosti/novosti-ampu/17315-ampu-potrebuet-ot-rossii-bolee-1-24-mlrd-grn-kompensatsii-za-utrachennoe-imushchestvo-v-krymskikh-portakh">пресслужба </a>АМПУ.</p>
      <p>Це вже другий шлях, який АМПУ використовує, щоб отримати компенсацію за збитки, понесені в Криму. Раніше держпідприємство надавало вичерпну інформацію про власні активи на півострові Міністерству юстиції України, яке подавало загальний позов до Європейського суду з прав людини.</p>
      <p>«Цього разу ми використовуємо положення Угоди про заохочення і взаємний захист інвестицій. Перший крок – це направлення вимог по компенсації збитків безпосередньо уряду РФ. Якщо протягом півроку ми не отримаємо відповіді, ця справа перейде на розгляд в міжнародний арбітраж », – підкреслив керівник АМПУ Райвіс Вецкаганс.</p>
      <p>Відповідне письмове повідомлення в уряд РФ з вимогою врегулювати спір по відшкодуванню інвестиційних втрат в зв'язку з експропріацією активів АМПУ на тимчасово окупованій території Криму відповідно до угоди між Кабінетом Міністрів України та урядом Російської Федерації про заохочення та взаємний захист інвестицій, яка діє від 1998 року, планується направити до кінця 2019 року.</p>
      <p>Інтереси ДП «АМПУ» в суперечці з Росією буде представляти юридична компанія Covington &amp; Burling LLP, яка має досвід захисту інтересів суб'єктів господарювання у міжнародних публічно-правових арбітражних інститутах.</p>
      <p>В АМПУ наголошують, що наміри судитись щодо тимчасово непідконтрольних активів на території півострова, аж ніяк не означають, що підприємство погоджується з існуванням будь-яких правових підстав для окупації і анексії Криму, який залишається територією України.</p>
      <related>
        <h4>Також читайте</h4>
        <a href="https://mind.ua/news/20204648-rf-vidpracovue-kiberataki-v-ukrayini-a-potim-mozhe-spryamuvati-yih-na-krayini-nato-ta-es-rnbo"/>
        <a href="https://mind.ua/news/20204555-zahopleni-ukrayinski-kateri-viveli-iz-kerchi"/>
        <a href="https://mind.ua/news/20204510-rosijski-shpiguni-jmovirno-perehopili-rozmovu-trampa-iz-poslom-pro-ukrayinu-cnn"/>
      </related>
    </article>
  </body>
</html>