<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fluor.ara.cat/debilitats/Brussosa-anys-botiga-Barcelona-via-augusta_0_2347565313.html"/>
    <meta property="og:site_name" content="Ara.cat"/>
    <meta property="article:published_time" content="2019-11-20T11:33:01+00:00"/>
    <meta property="og:title" content="Brussosa celebra 10 anys amb nova botiga a Barcelona"/>
    <meta property="og:description" content="La marca de bosses i complements inaugura un nou espai a la Via Augusta"/>
  </head>
  <body>
    <article>
      <h1>Brussosa celebra 10 anys amb nova botiga a Barcelona</h1>
      <h2>La marca de bosses i complements inaugura un nou espai a la Via Augusta</h2>
      <address><time datetime="2019-11-20T11:33:01+00:00">20 Nov 2019, 11:33</time> by <a rel="author">ARA</a></address>
      <p>Brussosa és una firma catalana de moda, capitanejada per Núria i Carme Brussosa, dues germanes que en plena crisi van decidir canviar de vida i dedicar-se al que més els apassiona: els complements. 10 anys després d'aquella aposta, Brussosa segueix més viva que mai, amb les creacions de la Núria en primera fila: bosses de pell de producció artesana i local, d'estil atemporal, versàtils, un punt 'oversize' i aptes per a homes i dones, que conviuen a la botiga amb bosses i complements d'altres marques de primera qualitat com Numero 10, Campomaggi i Christian Peau, entre d'altres.</p>
      <figure>
        <img src="https://fluor.ara.cat/2019/11/20/imatges/peces-Brussosa_2347575338_67512539_340x510.jpg"/>
        <figcaption>Algunes peces de Brussosa ​</figcaption>
      </figure>
      <p>I 10 anys després de la seva inauguració estrenen nova botiga a la Via Augusta de Barcelona. "Aquest canvi d'ubicació ens suposa tenir un espai més propi, més singular, que ens permet relacionar-nos amb la nostra clientela d'una manera més personalitzada i propera", explica Núria Brussosa, l'ànima creativa de la firma.</p>
      <figure>
        <img src="https://fluor.ara.cat/2019/11/20/imatges/germanes-Nuria-Carme-Brussosa_2347575339_67512739_532x299.jpg"/>
        <figcaption>Les germanes Núria i Carme Brussosa ​</figcaption>
      </figure>
      <p>També és moment de fer balanç. Si miren enrere veuen molta feina, esforç i dedicació. "Arribem a aquest 10è aniversari amb el reconeixement de la bona feina i també amb la il·lusió per l'entrada en una nova fase plena de reptes arran dels grans canvis que es produeixen en el món del <i>retail</i>, que, lluny de desanimar-nos, ens motiven", destaca. Ara els seus principals reptes són continuar apostant per la qualitat, una de les marques de la casa, "a través d'un producte dissenyat i confeccionat totalment a Barcelona, i millorant les primeres matèries i els processos per obtenir productes de més qualitat i més sostenibles", explica Brussosa. Si teniu ganes de conèixer-les i veure de prop els seus disseny, les trobareu a la nova botiga, on la Núria té el seu despatx i d'on surten les seves creacions.</p>
    </article>
  </body>
</html>