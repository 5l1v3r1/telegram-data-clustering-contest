<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ion-chicu-la-intrevedere-cu--alexei-miller-nu-vom-admite-cresterea-tarifelor-pentru-gazele-naturale_3059673.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T11:14:59+00:00"/>
    <meta property="og:title" content="Ion Chicu la întrevedere cu Alexei Miller: Nu vom admite creșterea tarifelor pentru gazele naturale"/>
    <meta property="og:description" content="Nu vom admite creșterea tarifelor pentru gazele naturale. Declaraţia a fost făcută, luni, de premierul Ion Chicu, după întrevederea cu preşedintele concernului rus"/>
  </head>
  <body>
    <article>
      <h1>Ion Chicu la întrevedere cu Alexei Miller: Nu vom admite creșterea tarifelor pentru gazele naturale</h1>
      <address><time datetime="2019-11-20T11:14:59+00:00">20 Nov 2019, 11:14</time> by <a rel="author">PUBLIKA.MD</a></address>
      <p>
        <b>Nu vom admite creșterea tarifelor pentru gazele naturale. Declaraţia a fost făcută, luni, de premierul Ion Chicu, după întrevederea cu preşedintele concernului rus "Gazprom", Alexei Miller. </b>
      </p>
      <p>Potrivit unui comunicat al guvernului moldovean, părţile au discutat un șir de subiecte importante, precum alimentarea cu gaze naturale a consumatorilor din Republica Moldova, achitările pentru gazele consumate, dar și implementarea pachetului energetic III.</p>
      <p>În context, Alexei Miller a menționat că, în prezent, „Moldovagaz” achită consumul curent în măsură deplină.</p>
      <p>Totodată, președintele „Gazprom” a descris scenariile tehnice existente de furnizare a gazelor naturale în RM, inclusiv prin România și Bulgaria, și a menționat că acestea pot asigura necesitățile naționale.</p>
      <p>"În finalul discuției, părțile au convenit să fie realizate un set de măsuri, care să asigure furnizarea continuă a gazelor consumatorilor din RM", se mai arată în comunicatul guvernului, fără a oferi mai multe detalii. </p>
      <related>
        <h4>Pe aceeaşi temă</h4>
        <a href="https://www.publika.md/ion-chicu-despre-rezultatele-vizitei-la-moscova-am-ajuns-la-o-intelegere-privind-diminuarea-semnificativa-a-pretului-la-gaze_3059688.html"/>
      </related>
    </article>
  </body>
</html>