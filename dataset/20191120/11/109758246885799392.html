<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281587-control-death-stranding-och-the-outer-worlds-nominerade-till-2019-ars-basta-spel"/>
    <meta property="og:site_name" content="FZ.se"/>
    <meta property="article:published_time" content="2019-11-20T11:07:25+00:00"/>
    <meta property="og:title" content="Control, Death Stranding och The Outer Worlds nominerade till 2019 års bästa spel"/>
    <meta property="og:description" content="Game Awards har släppt nomineringarna."/>
  </head>
  <body>
    <article>
      <h1>Control, Death Stranding och The Outer Worlds nominerade till 2019 års bästa spel</h1>
      <h2>Game Awards har släppt nomineringarna.</h2>
      <address><time datetime="2019-11-20T11:07:25+00:00">20 Nov 2019, 11:07</time> by <a rel="author" href="https://www.fz.se/medlem/16" target="_blank">Tomas Helenius</a></address>
      <p>Vi närmar oss upploppet för det år vi kallar 2019, och snart är det dags att kora årets bästa spel. FZ presenterar sina utmärkelser på en livesänd uppesittarkväll fredagen den 20:e.</p>
      <p>Game Awards kan inte bärga sig så länge. Den 12 december presenterar man vinnarna, och redan nu är nomineringarna klara. Man nominerar spel i 29 kategorier. Intressantast är förstås "Game of the year", som ju lär indikera vilka titlar som lär hamna i kommande GOTY-diskussioner. Att man är så tidigt ute innebär också att spel släppta sent 2018 finns med, t.ex. <i>Gris</i>.</p>
      <p>Nominerade till "Game of the Year 2019" hos Game Awards är:</p>
      <ul>
        <li>
          <i>
            <a href="https://www.fz.se/artikel/280743">Control</a>
          </i>
        </li>
        <li>
          <i>
            <a href="https://www.fz.se/artikel/281388">Death Stranding</a>
          </i>
        </li>
        <li>
          <i>
            <a href="https://www.fz.se/artikel/278851">Resident Evil 2</a>
          </i>
        </li>
        <li>
          <i>
            <a href="https://www.fz.se/artikel/279370">Sekiro: Shadows Die Twice</a>
          </i>
        </li>
        <li>
          <i>
            <a href="https://www.fz.se/artikel/278559">Super Smash Bros. Ultimate</a>
          </i>
        </li>
        <li>
          <i>
            <a href="https://www.fz.se/artikel/281296">The Outer Worlds</a>
          </i>
        </li>
      </ul>
      <p>Nomineringarna tas fram av representanter för 80 spelmedier och spelinfluencers världen över (ingen från Sverige). Vinnarna röstas fram dels av en jury, dels av allmänhetens röster på internet. Fördelningen av rösterna är 90/10. Om du vill rösta kan du göra det nu, fram till natten mellan den 11 och 12 december. Mer om hur det funkar <a href="https://thegameawards.com/faq">här</a>.</p>
      <p>Galan sänds live tidigt fredag den 13 december, den börjar klockan 2:30 på natten. Den kan ses kostnadsfritt på "alla stora digitala, sociala och spelrelaterade plattformar", som man säger.</p>
      <p>FZ kommer förstås låta dig se den inbäddat i en nyhet, där du också kan diskutera vinnarna och förlorarna med andra FZ-användare. Mer om det när galan närmar sig.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1416969?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjk2OSIsImZpbHRlcnMiOltdLCJwYXJhbXMiOltdLCJrZXkiOiIwZGIyOWZmOTZhNmZkNDkxZWZmOWM5NTk1NzU2ZTYyOCJ9"/>
        <figcaption>Diskutera – året hittills bästa spel är...</figcaption>
      </figure>
      <figure>
        <img src="https://cdn.fz.se/artikel/bild/1411445?l=eyJyZXNvdXJjZSI6IlwvYXJ0aWtlbFwvYmlsZFwvMTQxMTQ0NSIsImZpbHRlcnMiOltdLCJwYXJhbXMiOltdLCJrZXkiOiI5OWE0Yjc0NzNkZTE2NTQ5Njc5ZWFhZmNlNjU3YjcyYiJ9"/>
        <figcaption>FZ utser 2018 års spel</figcaption>
      </figure>
      <figure>
        <img src="https://cdn.fz.se/artikel/bild/1411173?l=eyJyZXNvdXJjZSI6IlwvYXJ0aWtlbFwvYmlsZFwvMTQxMTE3MyIsImZpbHRlcnMiOltdLCJwYXJhbXMiOltdLCJrZXkiOiI0ZDdhNTRiYzhiYzViYWQ5NTJiNjg2MzNhNGQ3MTQxZiJ9"/>
        <figcaption>Red Dead 2 vann INTE Game Awards 2018</figcaption>
      </figure>
    </article>
  </body>
</html>