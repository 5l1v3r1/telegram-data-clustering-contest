<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_zabezpechyly_lisovidnovlennya_na_ploshchi_1961_ga_331206.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T11:38:00+00:00"/>
    <meta property="og:title" content="На Львівщині забезпечили лісовідновлення на площі 1961 га"/>
    <meta property="og:description" content="Одним із пріоритетних напрямків роботи лісівників є створення нових біологічно стійких лісів на місці пошкоджених хворобами і шкідниками насаджень, похідних і тих деревостанів, що досягли віку стиглості. Про це Гал-інфо повідомили у прес-службі ЛОДА."/>
  </head>
  <body>
    <article>
      <h1>На Львівщині забезпечили лісовідновлення на площі 1961 га</h1>
      <h2>Одним із пріоритетних напрямків роботи лісівників є створення нових біологічно стійких лісів на місці пошкоджених хворобами і шкідниками насаджень, похідних і тих деревостанів, що досягли віку стиглості. Про це Гал-інфо повідомили у прес-службі ЛОДА.</h2>
      <address>
        <time datetime="2019-11-20T11:38:00+00:00">20 Nov 2019, 11:38</time>
      </address>
      <slideshow>
        <figure>
          <img src="https://galinfo.com.ua/media/gallery/full/l/i/lisovidnovlennia.jpg"/>
          <figcaption>На Львівщині забезпечили лісовідновлення на площі 1961 га</figcaption>
        </figure>
        <figure>
          <img src="https://galinfo.com.ua/media/gallery/full/l/i/lisovidnovlennia1.jpg"/>
          <figcaption>На Львівщині забезпечили лісовідновлення на площі 1961 га</figcaption>
        </figure>
        <figure>
          <img src="https://galinfo.com.ua/media/gallery/full/l/i/lisovidnovlennia3.jpg"/>
          <figcaption>На Львівщині забезпечили лісовідновлення на площі 1961 га</figcaption>
        </figure>
      </slideshow>
      <p>За інформацією Львівського обласного управління лісового та мисливського господарства, усі завдання з лісовідновлення та догляду за лісовими культурами виконано, відповідно до затверджених проектів. Станом на сьогоднішній день, забезпечено лісовідновлення на площі 1961 га (109% до плану), з них на площі 1045 га створено лісові культури з яких: І класу якості – 480 га (46%), ІІ класу якості – 515 га (49%), ІІІ класу якості – 33 га (5%).</p>
      <p>На площі 916 га забезпечено природне поновлення. Також кожного року на ділянках лісокультурного фонду проводиться доповнення лісових культур і введення недостаючи порід на площах, залишених під природне відновлення, для досягнення відповідного складу та густоти насаджень.  Так роботи з доповнення лісових культур та введення недостаючих порід проведено на площі 1729 га.</p>
      <p>Протягом року лісогосподарські підприємства провели догляди за лісовими культурами на площі понад 7400 га. На даний час проводиться підготовка ґрунту на ділянках для садіння лісових культур у наступному 2020 році.</p>
      <p>Для реалізації завдань з лісовідновлення лісогосподарські підприємства щорічно вирощують близько 15 млн. шт. стандартного садивного матеріалу. Згідно даних проведеної осінньої інвентаризації лісогосподарськими підприємствами вирощено 14081,46 шт. садивного матеріалу з відкритою кореневою системою, в тому числі: сосни зв. – 3714,49 тис. шт., ялини євр.- 838,52 тис.шт., ялиці білої - 974,036 тис.шт., модрини – 802,74 тис.шт., дуба зв. – 6251,46 тис.шт., клена – 350,2 тис.шт., дуба пн. – 661,77 тис.шт., вільхи ч.- 171,81 тис.шт. Також на базі ДП ʺЛьвівський ЛСНЦʺ, де створено лісорозсадницький комплекс, вирощено бизько 1 млн. шт. садивного матеріалу із закритою кореневою системою.</p>
      <p>Згідно ʺПрограми розвитку лісового господарства області на 2017 – 2021 рокиʺ у поточному році Львівською обласною радою із загального фонду обласного бюджету для проведення робіт з створення лісових культур і вирощування садивного матеріалу державним лісогосподарським підприємствам виділено 3,5 млн гривень. За ці кошти, а це 1 млн. грн - створено 51,7 га лісових культур, іншу частину коштів – 2,5 млн. грн використано на вирощування садивного матеріалу. </p>
      <p>Нагадаємо, як писало Гал-інфо, нещодавно на Львівщині висадили майже <a href="https://galinfo.com.ua/news/na_lvivshchyni_vysadyly_mayzhe_10_tysyach_sadzhantsiv_derev_329332.html">10 тисяч саджанців дерев</a>.</p>
    </article>
  </body>
</html>