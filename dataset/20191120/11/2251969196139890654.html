<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/auto-invade-la-corsia-opposta-schianto-contro-un-bus-sulla-rampa-della14/1327108/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T11:40:25+00:00"/>
    <meta property="og:title" content="Auto invade la corsia opposta: schianto contro un bus sulla rampa dell’A14"/>
    <meta property="og:description" content="CIVITANOVA - L'incidente è avvenuto in direzione di Ancona, ferita una coppia di anziani residenti a Senigallia che è stata portata in ospedale. L'autista del pullman ha tentato di evitare l'impatto ma aveva pochi margini di manovra"/>
  </head>
  <body>
    <article>
      <h1>Auto invade la corsia opposta: schianto contro un bus sulla rampa dell’A14</h1>
      <h2>CIVITANOVA - L'incidente è avvenuto in direzione di Ancona, ferita una coppia di anziani residenti a Senigallia che è stata portata in ospedale. L'autista del pullman ha tentato di evitare l'impatto ma aveva pochi margini di manovra</h2>
      <address><time datetime="2019-11-20T11:40:25+00:00">20 Nov 2019, 11:40</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fauto-invade-la-corsia-opposta-schianto-contro-un-bus-sulla-rampa-della14%2F1327108%2F">Condividi232</a><a href="https://twitter.com/intent/tweet?text=Auto+invade+la+corsia+opposta%3A++schianto+contro+un+bus++sulla+rampa+dell%27A14&amp;url=https%3A%2F%2Fwww.cronachemaceratesi.it%2F2019%2F11%2F20%2Fauto-invade-la-corsia-opposta-schianto-contro-un-bus-sulla-rampa-della14%2F1327108%2F">Tweet</a>Email232 Condivisioni</p>
      <p> </p>
      <p>
        <b>Auto invade la rampa d’ingresso in A14 e si schianta contro un autobus: feriti marito e moglie che erano a bordo della vettura. L’incidente è avvenuto poco dopo le 12 a Civitanova. La vettura, una Jaguar, con a bordo la coppia di Senigallia (lei, P. D. A., di 80 anni e lui, R. C., 82) ha imboccato la rampa in direzione di Ancona e, per cause in corso di accertamento, ha invaso la corsia opposta andata a schiantarsi contro un bus della linea Roma Express che stava uscendo dall’A14. L’autista del bus quando ha visto l’auto invadere la corsia, nel rispetto delle norme e tutelando l’incolumità dei passeggeri, non ha potuto comunque evitare lo schianto. Subito dopo l’incidente </b>
        <b>sul posto sono arrivati 118, Croce verde di Civitanova, vigili del fuoco e polizia autostradale di Porto San Giorgio. La coppia di anziani è stata trasferita all’ospedale di Civitanova, le loro condizioni non sarebbero di particolare gravità. La donna, ricoverata in codice rosso, lamentava dolori al costato. Nessuna conseguenza invece per l’autista e i passeggeri del bus. Il traffico è stato bloccato fino allo sgombero della carreggiata.</b>
      </p>
      <p>
        <i>(Foto <b>Federico De Marco</b>)</i>
      </p>
      <p>
        <i>(Ultimo aggiornamento alle 18,30)</i>
      </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/auto-conto-bus-autostrada-a14-civitanova-FDM-5-650x357.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/incidente-rampa-autostrada-3-650x488.jpeg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/auto-conto-bus-autostrada-a14-civitanova-FDM-4-650x434.jpg"/>
      </figure>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/auto-conto-bus-autostrada-a14-civitanova-FDM-6-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/auto-conto-bus-autostrada-a14-civitanova-FDM-7-650x433.jpg"/>
      </figure>
    </article>
  </body>
</html>