<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/srbin-prvo-murinjovo-pojacanje-u-totenhemu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T11:20:27+00:00"/>
    <meta property="og:title" content="Srbin prvo Murinjovo pojačanje u Totenhemu?!"/>
    <meta property="og:description" content="Srpski fudbaler Nemanja Matić mogao bi da pojača ekipu Totenhema u predstojećem zimskom prelaznom roku, prenose engleski mediji. Matić je u drugom planu trenera Ole Gunara Solsjkera u ovoj sezoni, te bi, prema pisanju engleskih medija, on na zimu mogao da se preseli u Totenhem kod Žozea Murinja, koji je veliki fan sprskog veziste. Njih […]"/>
  </head>
  <body>
    <article>
      <h1>Srbin prvo Murinjovo pojačanje u Totenhemu?!</h1>
      <address><time datetime="2019-11-20T11:20:27+00:00">20 Nov 2019, 11:20</time> by <a rel="author">Nemanja</a></address>
      <p>Srpski fudbaler Nemanja Matić mogao bi da pojača ekipu Totenhema u predstojećem zimskom prelaznom roku, prenose engleski mediji.</p>
      <p>Matić je u drugom planu trenera Ole Gunara Solsjkera u ovoj sezoni, te bi, prema pisanju engleskih medija, on na zimu mogao da se preseli u Totenhem kod Žozea Murinja, koji je veliki fan sprskog veziste.</p>
      <p>Njih dvojica su radili zajedno u Čelsiju i Junajtedu i Matić je već upoznat sa Portugalčevim metodama, ali problem bi mogao da predstavlja prvi čovek Totenhema Danijel Levi, kojeg će Murinjo morati da ubedi da je tridesetjednogodišnji defanzivni vezista baš ono što je timu iz Londona potrebno.</p>
      <p>Veruje se da će 15 miliona funti biti dovoljno da se Matić preseli na velelepni stadion u prestonici Engleske, a spominje se i eventualna pozajmica.</p>
      <p>Nemanja Matić je ove sezone odigrao pet utakmica u dresu Mančester junajteda, od čega tri u Premijer ligi.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/murinjo-novi-trener-totenhema/"/>
        <a href="https://www.sportskacentrala.com/2019/11/19/kraj-ljubavi-totenhem-otpustio-poketina/"/>
        <a href="https://www.sportskacentrala.com/2019/11/09/crveno-beli-ipak-zaustavili-totenhem-sefild-jaci-od-var-a-raspolozeni-englezi/"/>
        <a href="https://www.sportskacentrala.com/2019/11/06/milojevic-ovo-je-nivo-vise-poketino-bilo-je-sjajno-iskustvo-igrati-ovde/"/>
        <a href="https://www.sportskacentrala.com/2019/11/06/son-ugasio-nade-delija-video/"/>
        <a href="https://www.sportskacentrala.com/2019/11/06/zvezda-gubi-na-poluvremenu-stativa-precka-pa-lo-selso-video/"/>
        <a href="https://www.sportskacentrala.com/2019/11/06/live-crvena-zvezda-totenhem/"/>
        <a href="https://www.sportskacentrala.com/2019/11/06/milojevic-spremio-iznenadjenje-son-i-kejn-napadaju-zvezdu/"/>
        <a href="https://www.sportskacentrala.com/2019/11/06/live-crvena-zvezda-u-19-totenhem-u-19/"/>
      </related>
    </article>
  </body>
</html>