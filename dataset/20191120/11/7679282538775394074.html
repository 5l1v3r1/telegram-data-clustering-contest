<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-honda-giving-discount-above-two-lakh-on-its-car-know-full-list-2859622.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T11:59:13+00:00"/>
    <meta property="og:title" content="Honda अपनी कारों पर दे रही है 2.50 लाख रुपये तक का डिस्काउंट, जानें पूरी लिस्ट"/>
    <meta property="og:description" content="अगर आप होंडा (Honda) की नई कार खरीदने का विचार कर रहे हैं तो आपके लिए काम की खबर है। cardekho.com के मुताबिक होंडा अपनी सात कारों पर भारी डिस्काउंट की पेशकश कर रही है। यहां जानिए होंडा की किस कार पर..."/>
  </head>
  <body>
    <article>
      <h1>Honda अपनी कारों पर दे रही है 2.50 लाख रुपये तक का डिस्काउंट, जानें पूरी लिस्ट</h1>
      <address><time datetime="2019-11-20T11:59:13+00:00">20 Nov 2019, 11:59</time> by <a rel="author">लाइव हिन्दुस्तान टीम,नई दिल्ली</a></address>
      <p>अगर आप होंडा (Honda) की नई कार खरीदने का विचार कर रहे हैं तो आपके लिए काम की खबर है। cardekho.com के मुताबिक होंडा अपनी सात कारों पर भारी डिस्काउंट की पेशकश कर रही है। यहां जानिए होंडा की किस कार पर मिल रहा है कितना डिस्काउंट। </p>
      <p><b>होंडा अमेज</b><br/>अमेज पर कंपनी 42,000 रुपये तक के फायदे दे रही है। इस कार पर कंपनी 30,000 का एक्सचेंज बोनस और चौथे व पांचवे साल की एक्सटेंड वारंटी फ्री दे रही है, जिसकी कीमत 12,000 रुपये है। इस प्रकार आप इस कार पर 42,000 रुपये की बचत कर सकते हैं। जो ग्राहक एक्सचेंज बोनस का फायदा नहीं लेते हैं उनके लिए कंपनी तीन साल का होंडा केयर मेनटेनेंस प्रोग्राम पैकेज फ्री दे रही है, जिसकी कीमत 16,000 रुपये है। यह ऑफर एस एडिशन को छोड़कर होंडा अमेज के सभी वेरिएंट पर मान्य है। </p>
      <p>एस एडिशन पर कंपनी 30,000 रुपये का एक्सचेंज बोनस दे रही है। अगर आप एक्सचेंज बोनस का लाभ नहीं लेते हैं तो तीन साल के होंडा केयर मेनटेनेंस प्रोग्राम का फायदा ले सकते हैं। </p>
      <p><b>होंडा जैज़</b><br/>जैज पर कंपनी 50,000 रुपये के फायदे दे रही है, जिस में 25,000 रुपये का नगद डिस्काउंट और 25,000 रुपये का एक्सचेंज बोनस शामिल है। यह ऑफर होंडा जैज़ के सभी वेरिएंट पर मान्य है। </p>
      <p><b>होंडा डब्ल्यूआर-वी</b><br/>इस कार पर आप 45,000 रुपये की बचत कर सकते हैं। डब्ल्यूआर-वी पर 25,000 रुपये का नकद डिस्काउंट और 20,000 रुपये का एक्सचेंज बोनस दिया जा रहा है। यह ऑफर होंडा डब्ल्यूआर-वी के सभी वेरिएंट पर मान्य है। </p>
      <p><b>होंडा सिटी</b><br/>सिटी सेडान पर कंपनी 32,000 रुपये का नगद डिस्काउंट और 30,000 रुपये का एक्सचेंज बोनस दे रही है। इस कार आप इस कार पर कुल 62,000 रुपये की बचत कर सकते हैं। यह ऑफर होंडा सिटी के सभी वेरिएंट पर मान्य है। </p>
      <p><b>होंडा बीआर-वी</b><br/>एस पेट्रोल मैनुअल को छोड़कर होंडा बीआर-वी सभी वेरिएंट पर कंपनी 1.1 लाख रुपये तक की छूट दे रही है। इस में 33,500 रुपये का नगद डिस्काउंट, 26,500 रुपये की एक्सेसरीज और 50,000 रुपये का एक्सचेंज बोनस शामिल है। जो ग्राहक एक्सचेंज बोनस का लाभ नहीं लेते हैं उन्हें कंपनी नगद डिस्काउंट के साथ 36,500 रुपये की फ्री एक्सेसरीज देगी। </p>
      <p>एस पेट्रोल मैनुअल पर कंपनी 50,000 रुपये का एक्सचेंज बोनस दे रही है। </p>
      <p><b>होंडा सिविक</b><br/>सिविक डीजल पर कंपनी 2.5 लाख रुपये का नगद डिस्काउंट दे रही है। इसके साथ ही कंपनी 36 महीने या 75,000 किलोमीटर पर 52 प्रतिशत बायबैक की गारंटी भी दे रही है। चुनिंदा कॉर्पोरेट कर्मचारियों को कंपनी यह कार 3, 4 और 5 साल के लिए लीज पर भी दे रही है। <br/> </p>
      <p>सिविक वी सीवीटी पेट्रोल वेरिएंट पर दो लाख रुपये का नगद डिस्काउंट दिया जा रहा है। इस पर भी लीज ऑप्शन उपलब्ध है। वीएक्स और जेडएक्स पेट्रोल सीवीटी वेरिएंट पर 75,000 रुपये का नगद डिस्काउंट, 25,000 रुपये का एक्सचेंज बोनस और लीज ऑप्शन दिया जा रहा है। </p>
      <p><b>होंडा सीआर-वी</b><br/>सीआर-वी पर कंपनी सबसे ज्यादा छूट दे रही है। इसके डीजल 4डब्ल्यूडी 9एटी वेरिएंट पर कंपनी 5 लाख रुपये की नगद छूट दे रही है। इसके साथ ही इस कार पर 52 प्रतिशत बायबैक की गारंटी भी दी जा रही है। अगर आप इसका 2डब्ल्यूडी 9एटी वेरिएंट लेते हैं तो आपको 4 लाख रुपये की नगद छूट और बायबैक गारंटी मिलेगी। कॉर्पोरेट कर्मचारी इस कार 3, 4 और पांच साल के लिए लीज पर भी ले सकते हैं।<br/><a href="https://www.livehindustan.com/business/story-jio-prepaid-and-postpaid-plan-will-be-costly-soon-relinace-jio-declared-2859244.html">Jio ग्राहकों को लगेगा झटका, 2 हफ्ते में महंगे हो जाएंगे सभी प्लान्स </a></p>
    </article>
  </body>
</html>