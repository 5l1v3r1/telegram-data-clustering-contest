<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-cisce-10th-12th-exam-check-icse-10th-isc-12th-rechecking-fees-structure-2859528.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T11:21:59+00:00"/>
    <meta property="og:title" content="CISCE 10th 12th exam : फीस स्ट्रक्चर में हुआ बदलाव, जानें अब किस काम के लगेंगे कितने रुपये"/>
    <meta property="og:description" content="काउंसिल फॉर द इंडियन स्कूल सर्टिफिकेट एग्जामिनेशन (सीआईएससीई) ने 10वीं और 12वीं की फीस संरचना में बदलाव किया है। इसकी जानकारी स्कूलों को दी गयी है। बोर्ड की मानें तो अगर कोई छात्र बोर्ड परीक्षा के..."/>
  </head>
  <body>
    <article>
      <h1>CISCE 10th 12th exam : फीस स्ट्रक्चर में हुआ बदलाव, जानें अब किस काम के लगेंगे कितने रुपये</h1>
      <address><time datetime="2019-11-20T11:21:59+00:00">20 Nov 2019, 11:21</time> by <a rel="author">वरीय संवाददाता,पटना</a></address>
      <p>काउंसिल फॉर द इंडियन स्कूल सर्टिफिकेट एग्जामिनेशन (सीआईएससीई) ने 10वीं और 12वीं की फीस संरचना में बदलाव किया है। इसकी जानकारी स्कूलों को दी गयी है। बोर्ड की मानें तो अगर कोई छात्र बोर्ड परीक्षा के बाद अपनी कॉपी की दुबारा जांच की मांग करते हैं तो इसके लिए विद्यार्थी को एक हजार रुपये देने होंगे। यह शुल्क प्रति विषय होगा। अगर किसी छात्र का एडमिट कार्ड खो जायेगा तो वह बोर्ड से डुप्लीकेट एडमिट कार्ड ले सकता है। इसके लिए छात्र को 750 रुपये शुल्क देने होंगे।</p>
      <p>बोर्ड ने यह बदलाव छात्रों की सुविधा को देखते हुए किया है। अभी तक सीआईएससीई द्वारा दुबारा कॉपी जांच का सिस्टम नहीं था। लेकिन 2019 से बोर्ड ने यह शुरू किया है। 2020 में 10वीं और 12वीं बोर्ड देने वाले छात्रों को यह सुविधा मिलेगी। बोर्ड द्वारा अब डॉक्यूमेंट वेरिफिकेशन चार्ज भी लिया जायेगा। इसके लिए पांच सौ रुपये शुल्क देने होंगे। कंपार्टमेंटल परीक्षा के लिए 15 सौ रुपये शुल्क देने होंगे।</p>
      <p><b>किसके लिए कितना शुल्क</b><br/>9वीं का रजिस्ट्रेशन- 500<br/>11वीं का रजिस्ट्रेशन- 1000<br/>माइग्रेशन चार्ज - 250<br/>डुप्लीकेट  माइग्रेशन चार्ज - 750<br/>डॉक्यूमेंट वेरिफिकेशन- 500</p>
      <p>संबद्धता की दी गयी जानकारी <br/>बोर्ड ने संबद्धता शुल्क की भी जानकारी स्कूलों को दी है। प्रोविजनल एफिलिएशन के लिए दो लाख रुपये देने होंगे। वहीं 10वीं से 12वीं में अपग्रेड के लिए 50 हजार रुपये शुल्क के तौर पर जमा करने होंगे। अगर स्कूल कोई विषय की पढ़ाई शुरू करने जा रहा है तो इसके लिए 25 हजार अनुमति शुल्क के तौर पर बोर्ड को देने होंगे। बोर्ड ने परीक्षा शुल्क अब 15 सौ रुपये किये हैं।</p>
    </article>
  </body>
</html>