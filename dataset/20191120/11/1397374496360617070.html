<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/konacno-u-domovini-podolski-se-drzi-obecanja-393258.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T11:31:00+00:00"/>
    <meta property="og:title" content="Konačno u domovini, Podolski se drži obećanja?"/>
    <meta property="og:description" content="Nekadašnji svetski šampion blizu promene kluba."/>
  </head>
  <body>
    <article>
      <h1>Konačno u domovini, Podolski se drži obećanja?</h1>
      <h2>Nekadašnji svetski šampion blizu promene kluba.</h2>
      <address><time datetime="2019-11-20T11:31:00+00:00">20 Nov 2019, 11:31</time> by <a rel="author">Stefan Matić</a></address>
      <p>Nekadašnji prvotimac Bajern Minhena trenutno svoju platu zarađuje na Dalekom Istoku gde nastupa u japanskom Visel Kobeu pored Andreasa Inijeste.<br/><br/>Tridesetčetvorogodišnji napadač ima ugovor do kraja 2019. godine, deluje da Japanci neće produžavati saradnju te će "Poldi" moći konačno da ispuni svoje obećanje.<br/><br/>Podolski je nekoliko puta u prošlosti izjavio da želi povratak u Poljsku i nastupe u Gornjiku Zabržeu, tima koji podržava godinama unazad. Klub koji je četrnaest puta bio šampion Poljske ozbiljno razmišlja o saradnji i izvesno je da će do nje doći već u prvim danima januara.<br/><br/>Iskusni napadač ima još toga da ponudi na samom terenu, ali veruje se da će njegov učinak biti veći van zelenog tepiha kao jedan od simbola jednog od omiljenijih klubova Poljske.</p>
      <p>Izvor: Sportske.net</p>
    </article>
  </body>
</html>