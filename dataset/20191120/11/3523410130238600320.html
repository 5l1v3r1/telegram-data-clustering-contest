<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640910/%D8%A2%D9%85%D8%B1%DB%8C%DA%A9%D8%A7-%D9%87%DB%8C%DA%86%DA%AF%D8%A7%D9%87-%D8%AE%DB%8C%D8%B1%D8%AE%D9%88%D8%A7%D9%87-%D8%AF%DB%8C%DA%AF%D8%B1-%D9%85%D9%84%D8%AA%E2%80%8C%D9%87%D8%A7-%D9%86%D8%A8%D9%88%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:24:00+00:00"/>
    <meta property="og:title" content="آمریکا هیچگاه خیرخواه دیگر ملت‌ها نبوده است"/>
    <meta property="og:description" content="خبرنگار شبکه راشاتودی در گزارشی، نظر برخی از شهروندان ایرانی درباره ادعای حمایت آمریکا از ملت ایران را جویا شد."/>
  </head>
  <body>
    <article>
      <h1>
        <a href="https://www.bultannews.com/fa/news/640910/%D8%A2%D9%85%D8%B1%DB%8C%DA%A9%D8%A7-%D9%87%DB%8C%DA%86%DA%AF%D8%A7%D9%87-%D8%AE%DB%8C%D8%B1%D8%AE%D9%88%D8%A7%D9%87-%D8%AF%DB%8C%DA%AF%D8%B1-%D9%85%D9%84%D8%AA%E2%80%8C%D9%87%D8%A7-%D9%86%D8%A8%D9%88%D8%AF%D9%87-%D8%A7%D8%B3%D8%AA">آمریکا هیچگاه خیرخواه دیگر ملت‌ها نبوده است</a>
      </h1>
      <h2>خبرنگار شبکه راشاتودی در گزارشی، نظر برخی از شهروندان ایرانی درباره ادعای حمایت آمریکا از ملت ایران را جویا شد.</h2>
      <address><time datetime="2019-11-20T11:24:00+00:00">20 Nov 2019, 11:24</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در پی ناآرامی‌ها در ایران و موضع اغواکننده آمریکا درباره حمایت از مردم کشورمان در اعتراضات، خبرنگار شبکه روسی راشاتودی در تهران به سطح شهر آمد و در گزارشی از برخی از شهروندان ایرانی درباره‌ حمایت‌های ادعایی واشنگتن پرس و جو کرد.</p>
      <p>شهروندی ایرانی در مصاحبه با خبرنگار راشاتودی گفت: «همه‌ی وعده‌های آمریکا دروغ است؛ آمریکا از هیچ کشوری حمایت نمی‌کند؛ تنها می‌خواهد کشور‌های ضعیف را زیر سیطره‌ خود قرار بدهد. مقام‌های ایرانی در اقدامی عاقلانه و خردمندانه از دادن هرگونه امتیاز به آمریکا خودداری کردند.»</p>
      <p>شهروند دیگری گفت: «اگر آمریکا واقعا می‌خواهد از ایران حمایت کند، ابتدا باید تحریم‌ها را بردارد و با کمک به مردم به بهبود وضع اقتصادی کمک کند. همه‌ خانواده‌ها بیمار در خانه دارند و نمی‌توانند از پس تامین داروهایش بر بیایند، به لطف ترامپ مشکلات ایرانی‌ها دوچندان شده است!»</p>
      <p>یک شهروند ایرانی دیگر گفت: «آمریکا هیچگاه خیرخواه دیگر ملت‌ها نبوده و اگر می‌گوید می‌خواهد از کشوری حمایت کند، فریبکاری است. کسانی که دارند به این شکل اعتراض و اموال عمومی را تخریب می‌کنند، آن‌ها واقعا معترض نیستند بلکه از جای دیگری دستور می‌گیرند.»</p>
      <p>اخیرا کاخ سفید در بیانیه‌ای مداخله‌جویانه درباره ناآرامی‌های ایران مدعی حمایت از مردم کشورمان شده است. (اینجا) برایان هوک، نماینده ویژه آمریکا در امور ایران، ضمن تکرار اتهامات خود علیه کشورمان در اظهاراتی مداخله‌جویانه اعلام کرد که آمریکا از ناآرامی‌ها در ایران حمایت می‌کند. (بیشتر بخوانید)</p>
      <p>واشنگتن در حالی ادعای حمایت از ملت ایران را دارد که که دونالد ترامپ، رئیس‌جمهور آمریکا، بارها در اظهاراتی وقیحانه، ملتمان را «ملتی تروریست» خوانده است و تحریم‌های گسترده‌ای را علیه ایران اعمال کرده است.</p>
      <p>دیروز ده‌ها هزار نفر در شهر‌های مختلف ایران در محکومیت ناآرامی‌ها، تظاهرات و اقدامات خرابکارانه برخی از عوامل را محکوم کردند</p>
    </article>
  </body>
</html>