<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58727/pokmon-swordshield-bija-rekordy-w-japonii.html"/>
    <meta property="og:site_name" content="CD-Action"/>
    <meta property="article:published_time" content="2019-11-20T11:57:00+00:00"/>
    <meta property="og:title" content="Pokémon Sword/Shield biją rekordy w Japonii"/>
    <meta property="og:description" content="Nintendo Switch dzięki nim przekroczył kolejną magiczną barierę."/>
  </head>
  <body>
    <article>
      <h1>Pokémon Sword/Shield biją rekordy w Japonii</h1>
      <address><time datetime="2019-11-20T11:57:00+00:00">20 Nov 2019, 11:57</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Nintendo Switch dzięki nim przekroczył kolejną magiczną barierę.</p>
      <p>Nowe Pokémony to wyjątkowo ciekawy przypadek. Z jednej strony <a href="https://www.cdaction.pl/news-58675/pokmon-swordshield-krytycy-przemowili-znamy-ich-oceny-recenzje.html"><b>zebrały bardzo dobre oceny od krytyków</b></a> i są potencjalnie najlepszą częścią do rozpoczęcia przygody z serią. Z drugiej – wieloletni fani słusznie wskazują całą górę mankamentów, w tym nieobecność wielu potworów (nie zdobędziemy ich nawet dzięki wymianie), mały postęp w warsie audio-wizualnej czy skromny post-game.</p>
      <p>Niezależnie od tego, co uważamy o samej jakości gry, wszyscy jesteśmy chyba świadomi, jak ważnym wydarzeniem była jej premiera w świecie miłośników Nintendo. Dowodem na to jest wynik, jakim pochwalić się mogły Sword i Shield po trzech dnia od debiutu. Magazyn Famitsu donosi, że w samej Japonii w tym czasie sprzedano ok. <b>1,365 miliona</b> kopii. Jest to nowy rekord dla Switcha – poprzedni należał do Super Smash Bros. Ultimate (1,23 miliona).</p>
      <p>Co ciekawe, także sama konsola odnotowała wzrost zainteresowania w tym okresie (do klientów trafiło w zeszłym tygodniu ponad 180 tysięcy sztuk). Dzięki temu może pochwalić się liczbą <b>10 milionów egzemplarzy </b>wysłanych do sklepów w rodzimym kraju (łącznie z Litem). Oznacza to, że ok. 1/4 wszystkich kopii Switcha (41,67 milionów na całym świecie do końca września) znalazła swoich właścicieli właśnie tam.</p>
      <related>
        <h4>Podobne newsy</h4>
        <a href="https://www.cdaction.pl/news-58675/pokmon-swordshield-krytycy-przemowili-znamy-ich-oceny-recenzje.html"/>
        <a href="https://www.cdaction.pl/news-58557/pokmon-swordshield-masa-przeciekow-na-temat-nadchodzacych-czesci-plotki-galeria.html"/>
        <a href="https://www.cdaction.pl/news-58379/pokmon-swordshield-pikachu-sie-roztyl-meowth-urosl-a-charizard-wyglada-fenomenalnie-wideo.html"/>
        <a href="https://www.cdaction.pl/news-58082/pokmon-swordshield-wazne-sirfetchd-ewolucja-farfetchda-wazne.html"/>
        <a href="https://www.cdaction.pl/news-57636/pokmon-swordshield-przeciwnikow-pokonamy-online-dzieki-wachlarzowi-nowych-umiejetnosci-wideo.html"/>
      </related>
    </article>
  </body>
</html>