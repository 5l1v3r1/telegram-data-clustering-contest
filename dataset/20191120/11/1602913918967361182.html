<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/energie/radet-anunta-ca-a-schimbat-conducta-care-alimenteaza-spitalele-marie-curie-si-robanescu-din-capitala-dupa-ce-copiii-au-stat-in-frig-si-fara-apa-calda-48-de-ore-18598382"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T11:18:09+00:00"/>
    <meta property="og:title" content="RADET anunţă că a schimbat conducta care alimentează spitalele „Marie Curie” şi „Robănescu” din Capitală, după ce copiii au stat în frig şi fără apă caldă 48 de ore"/>
    <meta property="og:description" content="RADET a anunţat, miercuri, că au fost finalizate lucrările pentru înlocuirea unor porţiuni din conductă afectată din magistrala Berceni, care alimentează inclusiv zona Spitalului de Urgenţă pentru copii „Maria Sklodowska Curie” şi a Centrului de Recuperare Neuropsihomotorie „Dr. Nicolae Robănescu”."/>
  </head>
  <body>
    <article>
      <h1>RADET anunţă că a schimbat conducta care alimentează spitalele „Marie Curie” şi „Robănescu” din Capitală, după ce copiii au stat în frig şi fără apă caldă 48 de ore</h1>
      <address><time datetime="2019-11-20T11:18:09+00:00">20 Nov 2019, 11:18</time> by <a rel="author" href="https://www.zf.ro/autor/nicolae-oprea" target="_blank">Nicolae Oprea</a></address>
      <p>RADET a anunţat, miercuri, că au fost finalizate lucrările pentru înlocuirea unor porţiuni din conductă afectată din magistrala Berceni, care alimentează inclusiv zona Spitalului de Urgenţă pentru copii „Maria Sklodowska Curie” şi a Centrului de Recuperare Neuropsihomotorie „Dr. Nicolae Robănescu”.</p>
      <p>„Succesiunea manevrelor premergătoare lucrării a presupus următoarele: închiderea vanelor, ventilarea galeriei pentru a permite accesul angajaţilor în subteran - operaţiunea fiind de durată având în vedere faptul că temperatura agentului termic din conducte depăşeşte 90 de grade - controlul conductelor, urmate de golirea acestora (…) În cazul unor astfel de lucrări, echipele RADET lucrează 24 ore din 24, tocmai pentru a reduce timpii de discomfort”, a anunţat, miercuri, RADET.</p>
      <p>Regia a sistat, de luni seara, apa caldă şi căldura în zona Bulevardului Brâncoveeanu, fiind afectate şi Spitalele de Copii „Marie Curie” şi Centrului de Recuperare Neuropsihomotorie „Dr. Nicolae Robănescu".</p>
      <p>Începând de luni seară, timp de 48 de ore, două spitale de copii din Capitală, „Marie Curie” şi Centrul de Recuperare pentru Copii „Nicolae Robănescu”, au rămas fără apă caldă şi fără căldură pentru că RADET a demarat reparaţii la magistrala de pe „Brâncoveanu”.</p>
    </article>
  </body>
</html>