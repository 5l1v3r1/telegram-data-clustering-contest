<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321678/Transporteur-die-wordt-verdacht-van-mishandeling-deurwaarder-persoonlijk-failliet"/>
    <meta property="og:site_name" content="RTV Oost"/>
    <meta property="article:published_time" content="2019-11-20T11:10:43+00:00"/>
    <meta property="og:title" content="Transporteur die wordt verdacht van mishandeling deurwaarder persoonlijk failliet"/>
    <meta property="og:description" content="Dennis D., de transportondernemer uit Nieuwleusen die wordt verdacht van de brute mishandeling van een deurwaarder, is persoonlijk failliet verklaard. Hij heeft het faillissement zelf aangevraagd."/>
  </head>
  <body>
    <article>
      <h1>Transporteur die wordt verdacht van mishandeling deurwaarder persoonlijk failliet</h1>
      <address>
        <time datetime="2019-11-20T11:10:43+00:00">20 Nov 2019, 11:10</time>
      </address>
      <slideshow>
        <figure>
          <img src="https://imgo.rgcdn.nl/e4e977679cb94a37aace554c87b56800/opener/De-vrachtwagens-van-de-persoonlijk-failliet-verklaarde-transporteur-Dennis-D-Foto-RTV-OOST.jpg?v=rA5qt0KgRQJ7RZm9bsM2bA2"/>
        </figure>
        <figure>
          <img src="https://imgo.rgcdn.nl/e4e977679cb94a37aace554c87b56800/opener/De-vrachtwagens-van-de-persoonlijk-failliet-verklaarde-transporteur-Dennis-D-Foto-RTV-OOST.jpg?v=rA5qt0KgRQJ7RZm9bsM2bA2"/>
        </figure>
        <figcaption>De vrachtwagens van de persoonlijk failliet verklaarde transporteur Dennis D. (Foto: RTV OOST)</figcaption>
      </slideshow>
      <p>Dennis D., de transportondernemer uit Nieuwleusen die wordt verdacht van de brute mishandeling van een deurwaarder, is persoonlijk failliet verklaard. Hij heeft het faillissement zelf aangevraagd.</p>
      <p>Curator Sybe de Vries zegt nog geen idee te hebben over de hoogte van de schuldenlast: "Ik heb hem nog niet kunnen spreken." Daarvoor zal de curator overigens naar het huis van bewaring moeten, want de 36-jarige D. zit al maanden achter de tralies. S. wordt ervan verdacht dat hij samen met zijn echtgenote Sophie B. een gerechtsdeurwaarder heeft mishandeld.</p>
      <p><b>Poging doodslag<br/></b>Daarbij zou het echtpaar de deurwaarder anderhalf uur lang hebben gegijzeld en met een stalen buis tientalen malen hebben geslagen. Het slachtoffer liep breuken in zijn voet en arm op.</p>
      <p>Het stel is tijdens de rechtszaak twee weken geleden poging tot doodslag ten laste gelegd, waarna de officier van justitie tegen beiden vijf jaar celstraf eiste. De rechtbank wijst morgen vonnis in deze spraakmakende zaak.</p>
      <p><b>Voor tonnen in krijt<br/></b>Nadat Dennis D. zelf het faillissement had aangevraagd, is dit uitgesproken door de Zwolse rechtbank. Het bankroet staat overigens los van de verschillende bedrijven die D. had. Die liggen al enige tijd stil.<br/><br/>Omdat Dennis D. nog voor tonnen in het krijt staat bij zowel de vakbond FNV als het pensioenfonds, is de verwachting dat op termijn ook het faillissement voor D.'s bedrijven zullen worden aangevraagd.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Transporteur+die+wordt+verdacht+van+mishandeling+deurwaarder+persoonlijk+failliet">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/321080/Zo-verliep-de-emotionele-rechtszitting-tegen-transportondernemer-Dennis-D"/>
        <a href="https://www.rtvoost.nl/nieuws/320976/Vijf-jaar-cel-geeist-tegen-transporteur-Dennis-D-en-echtgenote-voor-mishandelen-deurwaarder"/>
        <a href="https://www.rtvoost.nl/nieuws/320918/Echtpaar-D-voor-rechter-wegens-aftuigen-deurwaarder"/>
        <a href="https://www.rtvoost.nl/nieuws/320260/Echtpaar-Nieuwleusen-langer-vast-voor-mishandeling-deurwaarder"/>
      </related>
    </article>
  </body>
</html>