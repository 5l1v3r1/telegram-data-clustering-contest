<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/kocaeli/izmit/prefabrik-ev-dolandiricisi-yakalandi-1255811"/>
    <meta property="og:site_name" content="CNN Türk"/>
    <meta property="article:published_time" content="2019-11-20T11:51:16+00:00"/>
    <meta property="og:title" content="Prefabrik ev dolandırıcısı yakalandı"/>
    <meta property="og:description" content="Prefabrik ev dolandırıcısı yakalandı"/>
  </head>
  <body>
    <article>
      <h1>Prefabrik ev dolandırıcısı yakalandı</h1>
      <address>
        <time datetime="2019-11-20T11:51:16+00:00">20 Nov 2019, 11:51</time>
      </address>
      <p>Selda Hatun TAN/İZMİT(<a href="https://www.cnnturk.com/haberleri/kocaeli">Kocaeli</a>), (<a href="https://www.cnnturk.com/haberleri/dha">DHA</a>) – İZMİT’te, internet üzerinden prefabrik ev ilanı vererek dolandırıcılık yapan H.Ö. düzenlenen operasyonla yakalandı.</p>
      <p>Kocaeli Emniyet Müdürlüğü Asayiş Şube Müdürlüğü Yankesicilik ve Dolandırıcılık Büro Amirliği ekipleri, internet üzerinden prefabrik ev ilanı vererek Antalya’da yaşayan bir kişiden 5 bin 500 TL alarak dolandırıcılık yapan kişiyi yakalamak için çalışma başlattı. Yatırılan paranın <a href="https://www.cnnturk.com/haberleri/izmit">İzmit</a>’te bulunan bir bankanın ATM’sinden çekildiğinin belirlenmesi üzerine ATM kameraları incelendi. Parayı çeken hesap sahibi M.G. isimli kadın tespit edildi. M.G.’yi yönlendirerek çekilen parayı alan şahsın bu tür suçlardan çok sayıda kaydı olan, hakkında 8 adet aranma kaydı bulunan H.Ö.(27)  olduğu belirlendi. H.Ö.’nün kullandığı aracın plakası tespit edilerek, Plaka Tanıma Sistemi’nden aracın İzmit’te bulunduğu yer belirlendi. Takibe alınan araç durdurularak H.Ö. gözaltına alındı. 25 sabıka kaydı bulunan H.Ö emniyetteki işlemlerin ardından adliyeye sevk edildi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/izmir/karsiyaka-icin-firsat-haftasi-1255129"/>
        <a href="https://www.cnnturk.com/yerel-haberler/kayseri/kayseride-11-ev-fuhustan-kapatildi-1254221"/>
        <a href="https://www.cnnturk.com/yerel-haberler/manisa/manisa-fk-da-sari-alarm-1253922"/>
      </related>
    </article>
  </body>
</html>