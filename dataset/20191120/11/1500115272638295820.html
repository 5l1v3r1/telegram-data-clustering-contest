<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4928226/schaatsshow-heeft-jan-smit-uitgeput"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T11:07:34+00:00"/>
    <meta property="og:title" content="'Schaatsshow heeft Jan Smit uitgeput'"/>
    <meta property="og:description" content="Deelname aan het nieuwe AVROTROS-programma De IJzersterkste heeft Jan Smit compleet uitgeput. Collega en vriend Jan Dulles van de 3JS denkt dat dat wel eens de druppel voor Jan is geweest om de rest van het jaar alles te laten vallen."/>
  </head>
  <body>
    <article>
      <h1>'Schaatsshow heeft Jan Smit uitgeput'</h1>
      <address>
        <time datetime="2019-11-20T11:07:34+00:00">20 Nov 2019, 11:07</time>
      </address>
      <p>Deelname aan het nieuwe AVROTROS-programma De IJzersterkste heeft Jan Smit compleet uitgeput. Collega en vriend Jan Dulles van de 3JS denkt dat dat wel eens de druppel voor Jan is geweest om de rest van het jaar alles te laten vallen.</p>
      <blockquote>"Hij zag er niet goed uit"</blockquote>
      <p>"Ik heb Jan er niet over gesproken, maar ik keek niet op van het nieuws. Hij is echt uitgeput", zei Dulles woensdag in de ochtendshow van Barry Paf op 100% NL. "Ik heb hem in de afgelopen periode wel een paar keer gezien, toen zag hij er niet goed uit. Zo is hij een kilo of 13 afgevallen, op een gegeven moment houdt je lichaam dat niet meer vol."</p>
      <p>"Hij heeft natuurlijk met dat schaatsprogramma meegedaan en hij is al drie maanden lang, iedere dag aan het schaatsen", legt Dulles uit. "Dat doe ik hem sowieso niet na, maar Jan doet dat naast zijn agenda die al z√≥ druk is dat het onmenselijk wordt."</p>
      <p>De zanger van 3JS begrijpt dan ook het besluit om tot het einde van jaar vrij te nemen. "Ik heb daar zelf ook last van, als ik vermoeid ben dan houdt mijn stem ermee op. En dat is bij hem nu ook gebeurd. Ik vind het een heel wijs en dapper besluit dat hij nu tot het einde van het jaar zijn agenda leeg heeft gemaakt. En ik ben eigenlijk ook een beetje jaloers op hem, hij heeft tot het einde van het jaar gewoon lekker vrij nu."</p>
      <p>Jan Smit maakte eerder deze week bekend dat hij een rustpauze neemt, omdat hij met zijn gezondheid tobt. Hij heeft al enige tijd flinke last van zijn keel en stem. Jan moet daardoor wel verschillende shows afzeggen. Ook is hij volgende maand niet bij het Grote Songfestivalfeest en mist hij mogelijk een nieuw seizoen van de Beste zangers.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4925991/jan-smit-annuleert-meer-shows-vanwege-gezondheidsklachten"/>
        <a href="https://www.rtlboulevard.nl/entertainment/showbizz/artikel/4924426/jan-smit-viert-negende-verjaardag-dochtertje-emma"/>
        <a href="https://www.rtlboulevard.nl/entertainment/music/artikel/4923631/zieke-jan-smit-knapt-op-van-steun-fans"/>
        <a href="https://www.rtlboulevard.nl/entertainment/music/artikel/4928286/marco-borsato-heeft-primeur-met-ticket-year-award"/>
        <a href="https://www.rtlboulevard.nl/entertainment/music/artikel/4928056/maarten-heijmans-komt-met-ramses-shaffy-album"/>
        <a href="https://www.rtlboulevard.nl/entertainment/showbizz/artikel/4927991/ragnbone-man-en-vrouw-na-zes-maanden-uit-elkaar"/>
      </related>
      <related>
        <a href="https://www.rtlboulevard.nl/entertainment/showbizz/artikel/4925991/jan-smit-annuleert-meer-shows-vanwege-gezondheidsklachten"/>
      </related>
      <related>
        <a href="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
      </related>
    </article>
  </body>
</html>