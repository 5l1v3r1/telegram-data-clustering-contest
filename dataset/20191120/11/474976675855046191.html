<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121045/chojna-duch-komentuje-wycofanie-przez-pis-kandydata-do-tk.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T11:09:00+00:00"/>
    <meta property="og:title" content="Chojna-Duch komentuje wycofanie przez PiS kandydata do TK"/>
    <meta property="og:description" content="Według informacji mediów PiS wycofał kandydaturę Roberta Jastrzębskiego na sędziego Trybunału Konstytucyjnego. Sprawę skomentowała Elżbieta Chojna-Duch, była kandydatka tej partii do TK."/>
  </head>
  <body>
    <article>
      <h1>Chojna-Duch komentuje wycofanie przez PiS kandydata do TK</h1>
      <address>
        <time datetime="2019-11-20T11:09:00+00:00">20 Nov 2019, 11:09</time>
      </address>
      <h4>Według informacji mediów PiS wycofał kandydaturę Roberta Jastrzębskiego na sędziego Trybunału Konstytucyjnego. Sprawę skomentowała Elżbieta Chojna-Duch, była kandydatka tej partii do TK.</h4>
      <p><a href="https://dorzeczy.pl/kraj/121037/onet-pis-wycofa-jedna-kandydature-do-trybunalu-konstytucyjnego.html">Portal Onet podał w środę</a>, że kandydatura Roberta Jastrzębskiego została przez PiS wycofana. Poseł tej partii i szef sejmowej komisji sprawiedliwości, Marek Ast, powiedział PAP, że jest tym zaskoczony i nie zna uzasadnienia tej decyzji.</p>
      <p>Przypomnijmy, najpierw PiS zgłosił jako kandydatów do TK Stanisława Piotrowicza, Krystynę Pawłowicz i Elżbietę Chojnę-Duch. Tę ostatnią następnie wycofano i zastąpioną Robertem Jastrzębskim. Teraz wycofano i jego.</p>
      <p>– Spodobał mi się wpis: śpieszmy się kochać kandydatów do TK, tak szybko odchodzą – skomentowała całą sprawę w rozmowie z portalem Polsat News Chojna-Duch. Dodała, że "nie do końca rozumie, co się wokół tego (Trybunału – red.) dzieje".</p>
      <p>Wszystko wskazuje na to, że na razie w grze pozostały już tylko dwie kandydatury: Piotrowicza i Pawłowicz. Sejmowa komisja sprawiedliwości, która będzie przesłuchiwać kandydatów na sędziów TK, zbiera się o godz. 17.00. Wybór kandydatów przez Sejm zaplanowano na czwartek.</p>
      <p>Przepisy mówią, że kandydatów na sędziów TK może wskazać Prezydium Sejmu lub grupa co najmniej 50 posłów. Na początku grudnia kończą się kadencję trzech sędziów Trybunału: Marka Zubika, Piotra Tulei i Stanisława Rymara.</p>
      <footer>/ Źródło: <a href="http://www.polsatnews.pl/">Polsat News<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/119572/andrzej-rzeplinski-przy-tej-kandydaturze-kaczynski-rechotal.html"/>
      </related>
    </article>
  </body>
</html>