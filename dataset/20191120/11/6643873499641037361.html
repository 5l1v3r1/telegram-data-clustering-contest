<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/awerqL/eieren-av-morris-kjeden-har-soekt-om-konkursbeskyttelse"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T11:26:26+00:00"/>
    <meta property="og:title" content="Eieren av Morris-kjeden har søkt om konkursbeskyttelse"/>
    <meta property="og:description" content="Svenske Venue Retail Group har søkt om konkursbeskyttelse. Selskapet eier blant annet den norske Morris-kjeden, som selger ting som kofferter og vesker."/>
  </head>
  <body>
    <article>
      <h1>Eieren av Morris-kjeden har søkt om konkursbeskyttelse</h1>
      <h2>Svenske Venue Retail Group har søkt om konkursbeskyttelse. Selskapet eier blant annet den norske Morris-kjeden, som selger ting som kofferter og vesker.</h2>
      <address><time datetime="2019-11-20T11:26:26+00:00">20 Nov 2019, 11:26</time> by <a rel="author">NTB</a></address>
      <p>Ifølge <a href="https://e24.no/naeringsliv/i/y3JLQr/eieren-av-koffertkjeden-morris-soeker-konkursbeskyttelse">E24</a> er det Nordea, den største kreditoren, som har krevd at selskapet søker om konkursbeskyttelse og foretar en nyemisjon for å hente inn minst 40 millioner svenske kroner, i tillegg til at hovedeieren stiller med samme sum.</p>
      <p>Morris har 41 butikker og 294 ansatte i Norge. Tallet på butikker i Norge har blitt redusert de siste årene.</p>
      <p>Det er imidlertid i Sverige at Venue Retail Group virkelig sliter med å tjene penger, skriver E24. I Sverige var underskuddet siste regnskapsår 27,3 millioner svenske kroner, mens det i Norge ble et overskudd på 2,7 millioner kroner.</p>
      <p>Venue Retail Group-aksjen hadde ved 11-tiden falt over 30 prosent på børsen i Stockholm.</p>
      <related>
        <h4>Les også</h4>
        <a href="https://www.bt.no/kultur/i/6jemJe/bokhandlerkjeden-notabene-er-konkurs"/>
        <a href="https://www.bt.no/nyheter/okonomi/i/BRnK2v/4sound-i-strandgaten-reddet-etter-konkurs-bergenser-gaar-inn-paa-eiersi"/>
        <a href="https://www.bt.no/nyheter/okonomi/i/awk03L/styreledere-politianmeldt-skal-ha-proevd-aa-lure-28-millioner-ut-av-ko"/>
        <a href="https://www.bt.no/sport/i/dOabGX/nest-sotra-unngikk-konkurs"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/lokalt/i/vQdWOj/bystyret-ga-edel-et-halmstraa"/>
        <a href="https://www.bt.no/btmeninger/debatt/i/LAXz71/havarikommisjonen-identifiserer-ikke-hovedaarsakene-til-helge-ingstad-u"/>
        <a href="https://www.bt.no/nyheter/lokalt/i/K3XOKE/2200-ansatte-i-bergen-kommune-ble-lurt-av-falsk-e-post"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/utenriks/i/y3014a/prins-andrew-frasier-seg-alle-offentlige-oppdrag"/>
      </related>
      <ol>
        <li>
          <a href="https://www.bt.no/tag/Venue_Retail_Group">Venue Retail Group</a>
        </li>
        <li>
          <a href="https://www.bt.no/tag/butikk">butikk</a>
        </li>
      </ol>
    </article>
  </body>
</html>