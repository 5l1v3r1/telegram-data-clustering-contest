<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640919/%D8%A2%D8%AE%D8%B1%DB%8C%D9%86-%D8%A7%D8%AE%D8%A8%D8%A7%D8%B1-%D8%A7%D8%B2-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%85%D9%88%D8%AA%D9%88%D8%B1%D9%87%D8%A7%DB%8C-%D9%81%D8%B1%D8%B3%D9%88%D8%AF%D9%87-%D9%88%D9%BE%DB%8C%DA%A9%E2%80%8C%D9%87%D8%A7%DB%8C-%D9%85%D9%88%D8%AA%D9%88%D8%B1%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:41:00+00:00"/>
    <meta property="og:title" content="آخرین اخبار از سهمیه بنزین موتورهای فرسوده وپیک‌های موتوری"/>
    <meta property="og:description" content="مدیر برنامه ریزی شرکت ملی پخش فرآورده های نفتی ایران گفت: مصوبه دولت به ما می‌گوید که فقط سهمیه خودروهای شخصی و موتورسیکلت‌ها ذخیره می شود"/>
  </head>
  <body>
    <article>
      <h1>
        <a href="https://www.bultannews.com/fa/news/640919/%D8%A2%D8%AE%D8%B1%DB%8C%D9%86-%D8%A7%D8%AE%D8%A8%D8%A7%D8%B1-%D8%A7%D8%B2-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%85%D9%88%D8%AA%D9%88%D8%B1%D9%87%D8%A7%DB%8C-%D9%81%D8%B1%D8%B3%D9%88%D8%AF%D9%87-%D9%88%D9%BE%DB%8C%DA%A9%E2%80%8C%D9%87%D8%A7%DB%8C-%D9%85%D9%88%D8%AA%D9%88%D8%B1%DB%8C">آخرین اخبار از سهمیه بنزین موتورهای فرسوده وپیک‌های موتوری</a>
      </h1>
      <h2>مدیر برنامه ریزی شرکت ملی پخش فرآورده های نفتی ایران گفت: مصوبه دولت به ما می‌گوید که فقط سهمیه خودروهای شخصی و موتورسیکلت‌ها ذخیره می شود</h2>
      <address><time datetime="2019-11-20T11:41:00+00:00">20 Nov 2019, 11:41</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شهرام رضایی، مدیر برنامه ریزی شرکت ملی پخش فرآورده های نفتی ایران اظهار داشت: مصوبه دولت به ما می‌گوید که فقط سهمیه خودروهای شخصی و موتورسیکلت‌ها ذخیره می شود و سهمیه ناوگان عمومی در پایان ماه، به ماه بعد منتقل نمی شود.</p>
      <p>** موتورسیکلت‌های بالای 10 سال نه کارت سوخت دارند و نه سهمیه بنزین</p>
      <p>وی افزود: موتورسیکلت‌های با سن بالای 10 سال بر اساس مصوبه هوای پاک، فرسوده تلقی می شوند و بر اساس قانون به آنها کارت سوخت داده نمی شود، از اینرو سهمیه بنزین نیز ندارند؛ اگر بخواهد این قانون تغییر کند، باید به ما ابلاغ شود؛ تا این لحظه هیچ ابلاغی به شرکت نفت برای اینکه به دارندگان موتورسیکلت‌های با سن بالای 10 سال، کارت سوخت بدهیم، صورت نگرفته است، اما هر زمان این ابلاغ صورت بگیرد ما آمادگی داریم که به آنها کارت سوخت و سهمیه بدهیم.</p>
      <p>** پیک‌های موتوری چگونه سهمیه بنزین بگیرند؟</p>
      <p>رضایی در خصوص سهمیه بنزین پیک‌های موتوری گفت: در آخرین کارگروهی که متشکل از وزارتخانه‌های کشور، نفت و سازمان برنامه و بودجه بود، آنجا مصوب کردند که فعالان پیک‌های موتوری به شرط آنکه پیمایش داشته باشند و سامانه داشته باشند که وزارت کشور طبق آن، پیمایش آنها را با عنوان موتورسیکلت‌های حمل بار شهری مورد تأیید قرار دهد، ما به صورت اعتباری و بر اساس تفاوت نرخ‌های اول و دوم به آنها سهمیه بنزین می دهیم.</p>
      <p>وی ادامه داد: تاکسی‌های اینترنتی هم باید پیمایش‌شان تأیید شود و بعد از تأیید پیمایش توسط وزارت کشور، سهمیه اعتباری آنها واریز می شود.</p>
      <p>** کسانی که در چند تاکسی اینترنتی فعال‌اند چطور سهمیه می‌گیرند؟</p>
      <p>مدیر برنامه ریزی شرکت ملی پخش فرآورده های نفتی ایران در پاسخ به اینکه "اگر کسی در دو برند متفاوت تاکسی اینترنتی به صورت همزمان فعال باشد، چگونه سهمیه دریافت می کند"، گفت: بر اساس مجموع پیمایش در تمامی برند‌های تاکسی اینترنتی که فعالیت می کند، سهمیه اعتباری دریافت خواهد کرد.</p>
      <p>وی افزود: اگر فردی که در تاکسی‌های اینترنتی یا پیک‌های موتوری مشغول فعالیت است و سهمیه‌ای دریافت نمی‌کند، باید از شرکت کارفرمای خود و یا اتحادیه مربوط به فعالیت‌اش پیگیری کند تا میزان پیمایش وی در سامانه‌ای ثبت شود، و اتحادیه و شرکت‌های مربوطه، از وزارت صمت و وزارت کشور پیگری می کنند و در این صورت است که وزارت کشو میزان پیمایش این فرد را تأیید کرده و سهمیه به صورت اعتباری در پایان هر ماه به وی تعلق می‌گیرد.</p>
    </article>
  </body>
</html>