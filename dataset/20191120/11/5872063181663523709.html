<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/1560822/ofi-san-simera-to-monadiko-hat-trik-tou-gianni-samara/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T11:44:41+00:00"/>
    <meta property="og:title" content="ΟΦΗ: Σαν σήμερα το μοναδικό χατ τρικ του Γιάννη Σαμαρά"/>
    <meta property="og:description" content="Τι έγινε στις 20 Νοεμβρίου σε επίπεδο Α΄Εθνικής..."/>
  </head>
  <body>
    <article>
      <h1>ΟΦΗ: Σαν σήμερα το μοναδικό χατ τρικ του Γιάννη Σαμαρά</h1>
      <address><time datetime="2019-11-20T11:44:41+00:00">20 Nov 2019, 11:44</time> by <a rel="author">Μιμίκος Γιώργος</a></address>
      <p>
        <b>Τι έγινε στις 20 Νοεμβρίου σε επίπεδο Α΄Εθνικής...</b>
      </p>
      <p>Σαν σήμερα, το μακρινό πια 1988, ο Γιάννης Σαμαράς πετυχαίνει το μοναδικό χατ τρικ στην καριέρα του και ο ΟΦΗ κάνει εύκολη νίκη με 4-0 επί του Απόλλωνα Καλαμαριάς (5’ κεφαλιά, 66’ κεφαλιά, 69’ πέναλτι Σαμαράς, 86’ σουτ Βέρα). Μετά από ένα περίπου μήνα ο Σαμαράς πήγε στον Παναθηναϊκό.</p>
      <p>Σαν σήμερα επίσης σε επίπεδο Α΄Εθνικης είχαμε:</p>
      <p><b>1966</b><br/><br/>Οι παίκτες του Ηρακλή πετυχαίνουν πέντε γκολ στο Καυτανζόγλειο, αλλά η ομάδα τους επικρατεί με 3-2 του Πιερικού, αφού τα δύο από αυτά είναι αυτογκόλ (5’ σουτ Κασάπης, 15’ σουτ Καλλιοντζής, 60’ σουτ Καλλιοντζής – 26’ αυτογκόλ Κουρτίδης, 47’ αυτογκόλ Μπατάκης).</p>
      <p><b>2000</b><br/><br/>Ο Πανιώνιος προηγήθηκε το Εθνικού Αστέρα με 3-0 στο πρώτο ημίχρονο στη Νέα Σμύρνη, ωστόσο ο αγώνας τελείωσε με άγχος για τους γηπεδούχους, καθώς οι φιλοξενούμενοι στο τέλος κυνήγησαν την ισοπαλία αλλά το σκορ σταμάτησε στο 4-3 (8’ σουτ Πρεζέ, 26’ φάουλ Γιοβάνοβιτς, 42’ σουτ Γιοβάνοβιτς, 74’ κεφαλιά Ρόμπερτς – 64’ σουτ Μπεναλί, 80’ σουτ Θωμαϊδης, 89’ κεφαλιά Κοντόπουλος).<br/><br/><b>2008</b><br/><br/>Ο Ντούσαν Μπάγεβιτς αναλαμβάνει για τρίτη φορά στην καριέρα του προπονητής της ΑΕΚ, παίρνοντας τη θέση του Γιώργου Δώνη. Μένει στην ομάδα για κάτι λιγότερο από δύο χρόνια.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/editors-blogs/stelios-maltezakis-blog/1549322/giannis-samaras-to-megalo-kefali-tou-ofi/"/>
      </related>
    </article>
  </body>
</html>