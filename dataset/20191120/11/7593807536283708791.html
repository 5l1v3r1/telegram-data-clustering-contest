<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/gemeente-wijchen-heeft-nieuw-systeem-voor-veilig-e-mailen/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-20T11:52:02+00:00"/>
    <meta property="og:title" content="Gemeente Wijchen heeft nieuw systeem voor veilig e-mailen"/>
    <meta property="og:description" content="De gemeente Wijchen heeft een nieuw systeem om veilig te kunnen e-mailen. Dit systeem heet ZorgMail: “We gebruiken dit als we persoonlijke gegevens van u nodig hebben of wanneer wij informatie geven met privacygevoelige inhoud. U kunt denken aan uw Burgerservicenummer, een kopie van uw paspoort/ID, adres, telefoonnummer of geboortedatum. Hoe werkt het? Als u [&amp;hellip"/>
  </head>
  <body>
    <article>
      <h1>Gemeente Wijchen heeft nieuw systeem voor veilig e-mailen</h1>
      <address>
        <time datetime="2019-11-20T11:52:02+00:00">20 Nov 2019, 11:52</time>
      </address>
      <p>De gemeente Wijchen heeft een nieuw systeem om veilig te kunnen e-mailen. Dit systeem heet ZorgMail: “We gebruiken dit als we persoonlijke gegevens van u nodig hebben of wanneer wij informatie geven met privacygevoelige inhoud. U kunt denken aan uw Burgerservicenummer, een kopie van uw paspoort/ID, adres, telefoonnummer of geboortedatum.</p>
      <p><b>Hoe werkt het?<br/></b>Als u een mail van ons ontvangt via ZorgMail dan is het onderwerp: ‘ZorgMail Secure e-mail – Nieuw bericht van gemeente Wijchen’. In deze e-mail leest u dat er een nieuw bericht voor u klaar staat in ZorgMail.</p>
      <ul>
        <li>U klikt in de e-maill op de knop “Bericht lezen”. Er opent automatisch een scherm met daarin een knop met de tekst “Stuur toegangscode”.  Klik op deze knop.</li>
        <li>Als uw 06-nummer bekend is bij ons, dan krijgt u de code via een sms’je.  Hebben we alleen uw e-mailadres? Dan sturen wij een code per mail.</li>
        <li>Voer deze code in. Let op: deze is 15 minuten geldig. Het bericht opent daarna automatisch.</li>
        <li>Wilt u een bericht terugsturen? Klik dan op de knop ‘Beantwoorden’. Schrijf vervolgens uw bericht. U kunt ook bijlagen toevoegen als dat nodig is. Is uw bericht klaar? Klik dan op de knop ‘Verzenden’. U vindt deze knop linksboven en onderaan de e-mail. ZorgMail verstuurt uw bericht dan ook via de veilige weg direct naar uw contactpersoon bij de gemeente.</li>
      </ul>
      <p><b>Lukt het niet? Of heeft u vragen?<br/></b>Neem dan contact op met het KlantContactCentrum via 088 432 7000.”</p>
      <figure>
        <img src="http://www.wijchensnieuws.nl/wp-content/uploads/2019/11/e-mail.jpg"/>
      </figure>
      <related>
        <h4>Relevante berichten</h4>
        <a href="http://www.wijchensnieuws.nl/1-miljoen-subsidie-voor-restauratie-kasteel-wijchen/"/>
        <a href="http://www.wijchensnieuws.nl/collectieve-zorgverzekering-voor-minima-in-2020-czm/"/>
        <a href="http://www.wijchensnieuws.nl/woningcheck-brandveiligheid-batenburg/"/>
        <a href="http://www.wijchensnieuws.nl/d66-en-cda-wijchen-kosten-voor-afvalinzameling-rijzen-de-pan-uit/"/>
      </related>
    </article>
  </body>
</html>