<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/minoboroni-zobov-yazhe-viyskovih-vchiti-angliysku-novini-ukrajini-50054605.html"/>
    <meta property="og:site_name" content="НВ"/>
    <meta property="article:published_time" content="2019-11-20T11:13:00+00:00"/>
    <meta property="og:title" content="Міноборони зобов’яже українських військових знати англійську"/>
    <meta property="og:description" content="Українських військових планують зобов’язати вчити англійську мову."/>
  </head>
  <body>
    <article>
      <h1>Міноборони зобов’яже українських військових знати англійську</h1>
      <h2>Українських військових планують зобов’язати вчити англійську мову.</h2>
      <address>
        <time datetime="2019-11-20T11:13:00+00:00">20 Nov 2019, 11:13</time>
      </address>
      <p>Про це в інтерв'ю <a href="https://www.radiosvoboda.org/a/oborona-frolova-armiya/30281089.html">Радіо Свобода</a> заявила заступник міністра оборони Аліна Фролова.</p>
      <p>«Це дуже болюче питання. Це не тільки про вступ до НАТО, і про інтеграцію, а й про можливість читати англійською мовою статті, наукові дослідження і переймати досвід інших країн. Міністерство оборони розуміє, що це проблема і визначило, що у нас буде спеціальний напрям», — розповіла вона.</p>
      <p>Читайте також:<br/><a href="https://nv.ua/ukr/ukraine/politics/noviy-format-vidnosin-ukrajini-ta-nato-novini-ukrajini-50049890.html">&amp;nbspМіноборони анонсувало перезапуск відносин України із НАТО</a></p>
      <p>За словами заступника міністра, його буде розкладено на три компонента.</p>
      <p>«Перший — ввести англійську мову у систему військової освіти. Це дієво, але вимагає часу, щоб поступово всі Збройні сили у тих чи інших формах проходили навчання. Друге — це спосіб терміново залагодити найбільш проблемні питання — ми зробимо перелік посад, для яких знання англійської мови буде обов’язковим», — пояснила вона.</p>
      <p>Фролова зазначила, що на це буде виділено рік або два, проте «вкрай необхідно, щоб люди на ключових з точки зору інтеграції з НАТО позиціях, добре володіли англійською мовою».</p>
      <p>Читайте також:<br/><a href="https://style.nv.ua/ukr/blogs/yak-vivchiti-angliysku-2502370.html">&amp;nbspЯк вивчити англійську в зрілому віці</a></p>
      <p>«І третє - ідея створення модульних або пілотних бригад, в яких повністю застосовані всі принципи і стандарти НАТО. У цих бригадах, всі військовослужбовці також будуть проходити навчання англійській мові», — додала вона.</p>
    </article>
  </body>
</html>