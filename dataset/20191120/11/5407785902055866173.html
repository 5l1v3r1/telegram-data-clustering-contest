<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/hindistan-da-hava-kirliligine-neden-olduklari-12637132-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-20T11:34:08+00:00"/>
    <meta property="og:title" content="Hindistan'da hava kirliliğine neden oldukları suçlamasıyla 22 çiftçi gözaltına alındı"/>
    <meta property="og:description" content="Hindistan'ın Uttar Pradeş eyaletinde, emniyet güçleri, anız yakıp hava kirliliğine yol açtıkları gerekçesiyle 22 çiftçiyi gözaltına aldı."/>
  </head>
  <body>
    <article>
      <h1>Hindistan'da hava kirliliğine neden oldukları suçlamasıyla 22 çiftçi gözaltına alındı</h1>
      <address>
        <time datetime="2019-11-20T11:34:08+00:00">20 Nov 2019, 11:34</time>
      </address>
      <p>Hindistan'ın Uttar Pradeş eyaletinde, emniyet güçleri, anız yakıp hava kirliliğine yol açtıkları gerekçesiyle 22 çiftçiyi gözaltına aldı.</p>
      <p>Uttar Pradeş Hükümeti Sözcüsü Avaniş Avaşti, konuya ilişkin açıklamasında, Pilibit bölgesinde anız yakıp havayı kirleten çiftçilerin gözaltına alındıklarını duyurdu.</p>
      <p>Yetkililer, gözaltına alınan çiftçilerin 100 bin rupi (1420 dolar) para cezası ve çeşitli yaptırımlarla ile karşı karşıya olduğunu bildirdi.</p>
      <p>Eyalet genelinde 300 anız yakma vakası tespit edilirken, iki maliye memuru çiftçilere engel olmadığı sebebiyle açığa alındı.</p>
      <p>Özellikle Yeni Delhi'de, yılın bu dönemlerinde tarımsal faaliyetler için yakılan anızlara ek olarak egzoz dumanları ve endüstriyel faaliyetlerden kaynaklanan emisyonlar, şehirdeki hava kirliliğinin çok yüksek düzeylere çıkmasına neden oluyor.</p>
      <p>Hava kalitesinin tehlikeli seviyede olması sebebiyle 1-5 Kasım'daı başkentte eğitime ara verilmiş, öğrencilere maske dağıtılmıştı.</p>
      <p>Dünya Sağlık Örgütünün geçen yıl yayımladığı verilere göre, dünyada hava kirliliğinin en fazla olduğu 10 şehir Hindistan'da bulunuyor.</p>
      <p>Kaynak: AA</p>
    </article>
  </body>
</html>