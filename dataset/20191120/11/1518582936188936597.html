<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/assogestioni-risparmio-gestito-ritrova-slancio-nel-terzo-trimestre-masse-toccano-record/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-20T11:17:50+00:00"/>
    <meta property="og:title" content="Assogestioni: risparmio gestito ritrova slancio nel terzo trimestre, masse toccano record"/>
    <meta property="og:description" content="Ritrova slancio l’industria del risparmio gestito nel terzo trimestre, con una raccolta nettamente positiva, dopo il segno meno dei precedenti tre mesi e con masse record. In base alla mappa di Assogestioni, il trimestre a settembre una raccolta netta per 9,5 miliardi di euro (+58,6 miliardi da inizio anno). A sottolineare il ritrovato dinamismo è il nuovo massimo del patrimonio gestito di 2.284 miliardi di euro a fine settembre, dai 2.209 miliardi di fine giugno. Le gestioni collettive segnano sottoscrizioni nette per +4,5 miliardi, dopo -2,5 miliardi nel secondo trimestre, raggiungendo così il territorio positivo (+1,56 miliardi) nel saldo da gennaio. In recupero fondi aperti, fanno il pieno prodotti assicurativi Per i fondi aperti la raccolta sfiora +4 miliardi, dopo -3,8 miliardi, ma resta il segno meno da inizio anno (-463 milioni).  Sui fondi chiusi le movimentazioni nette ammontano a +523 milioni, dopo +1,3 miliardi, con un totale sui nove mesi di +2 miliardi."/>
  </head>
  <body>
    <article>
      <h1>Assogestioni: risparmio gestito ritrova slancio nel terzo trimestre, masse toccano record</h1>
      <address><time datetime="2019-11-20T11:17:50+00:00">20 Nov 2019, 11:17</time> by <a rel="author">Mariangela Tessa</a></address>
      <p>Ritrova slancio <b>l’industria del risparmio gestito nel terzo trimestre,</b> con una raccolta nettamente positiva, dopo il segno meno dei precedenti tre mesi e con masse record. <a href="http://customer17871.img.musvc2.net/static/17871/documenti/8/List%20Documents/mappa_2019_03.pdf">In base alla mappa di Assogestioni,</a> il trimestre a settembre una <b>raccolta netta per 9,5 miliardi di euro (+58,6 miliardi da inizio anno).</b></p>
      <p>A sottolineare il ritrovato dinamismo è il nuovo <b>massimo del patrimonio gestito di 2.284 miliardi di euro a fine settembr</b>e, dai 2.209 miliardi di fine giugno.</p>
      <p>Le<b> gestioni collettive</b> segnano sottoscrizioni nette per +4,5 miliardi, dopo -2,5 miliardi nel secondo trimestre, raggiungendo così il territorio positivo (+1,56 miliardi) nel saldo da gennaio.</p>
      <h3>In recupero fondi aperti, fanno il pieno prodotti assicurativi</h3>
      <p>Per i<b> fondi aperti</b> la raccolta sfiora +4 miliardi, dopo -3,8 miliardi, ma resta il segno meno da inizio anno (-463 milioni).  Sui<b> fondi chiusi</b> le movimentazioni nette ammontano a +523 milioni, dopo +1,3 miliardi, con un totale sui nove mesi di +2 miliardi.</p>
      <p>In particolare i <b>fondi immobiliari</b> registrano +362 milioni, dopo +1,1 miliardi nel secondo trimestre, a +1,45 miliardi da gennaio.</p>
      <p>Per le <b>gestioni di portafoglio</b> il saldo di raccolta dei tre mesi a settembre ammonta a +5 miliardi, dopo -3,8 miliardi nel trimestre precedente, con un saldo su questa parte dell’anno di +57 miliardi.</p>
      <p>Per le <b>Gp retail</b> le movimentazioni del trimestre segnano +273 milioni dopo -1,1 miliardi, a -191 milioni da gennaio.</p>
      <p>Per le <b>gestioni di patrimoni previdenziali</b> il saldo di raccolta è di +323 milioni, dopo +531 milioni (+1,4 miliardi da inizio anno).</p>
      <p>Fanno <b>il pieno le gestioni di prodotti assicurativi,</b> con +3,9 miliardi, dopo +1,7 miliardi, a un totale che sfiora i +6 miliardi sui nove mesi.</p>
      <h3>Parola d’ordine: prudenza</h3>
      <p>Tra i fondi, le scelte degli investitori fanno emergere un atteggiamento di prudenza: le preferenze vanno agli <b>obbligazionari</b> che chiudono il terzo trimestre con una raccolta positiva a per +4,3 miliardi, dopo +1,8 miliardi nel secondo, a complessivi +8,4 miliardi da gennaio.</p>
      <p>In ripresa i <b>bilanciati,</b> che nel trimestre a settembre segnano movimentazioni nette per +1,8 miliardi, dopo +643 milioni nei precedenti tre mesi, a complessivi 2,8 miliardi da gennaio.</p>
      <p>La<b> raccolta sui fondi azionari è tornata positiva </b>nel trimestre <b>con +127 milioni, dopo mesi di fuga</b> (-4,1 mld nel secondo trimestre e -5,7 miliardi da gennaio).</p>
      <p>E’ <b>proseguito l’esodo dai flessibili</b> che chiudono i tre mesi a settembre con una raccolta netta di -3,5 miliardi, dopo -3,3 miliardi, a un totale da inizio anno di -9,7 miliardi. Continuano a riscontrare un <b>buon apprezzamento i fondi monetari</b>, con +1,7 miliardi, dopo +1,3 miliardi, a complessivi +4,4 miliardi sui nove mesi.</p>
      <p>Quanto alla <b>domiciliazione,</b> i fondi di diritto italiano nei tre mesi a settembre segnano una raccolta netta negativa per -2,5 miliardi, dopo -4,9 miliardi nel secondo trimestre, con un saldo da inizio anno di -10 miliardi. I fondi di diritto estero sono, invece, a +6,5 miliardi, dopo +1 miliardo, con un saldo da gennaio di +9,7 miliardi.</p>
      <p>I <b>fondi aperti Pir</b> compliant hanno riportato invece <b>deflussi per -354 milioni.</b> Il loro patrimonio promosso a fine settembre 2019 ammonta a 18,5 miliardi.</p>
      <figure>
        <img src="https://www.wallstreetitalia.com/app/uploads/2019/11/schermata-2019-11-20-alle-115117.png"/>
      </figure>
    </article>
  </body>
</html>