<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/20/imerida-me-thema-o-eksigxronismos-tis-eklogikis-diadikasias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-20T11:31:51+00:00"/>
    <meta property="og:title" content="Ημερίδα με θέμα: «Ο εκσυγχρονισμός της εκλογικής διαδικασίας»"/>
    <meta property="og:description" content="Το Διατμηματικό Μεταπτυχιακό Πρόγραμμα Σπουδών των Τμημάτων Πολιτικών και Οικονομικών Επιστημών «Διακυβέρνηση-Περιφερειακή Ανάπτυξη», το Μεταπτυχιακό Πρόγραμμα Σπουδών του Τμήματος Πολιτικών Επιστημών «Πολιτική Ανάλυση» και το Μεταπτυχιακό Πρόγραμμα Σπουδών «Δημόσιας Διοίκησης» που τελεί υπό την αιγίδα της Σχολής Οικονομικών και Πολιτικών Επιστημών και της Νομικής Σχολής του ΑΠΘ οργανώνουν ημερίδα σχετικά με τον εκσυγχρονισμό της εκλογικής διαδικασίας και την προσαρμογή της στις νέες συνθήκες, με αφορμή τη νομοθετική πρωτοβουλία που εξελίσσεται όσον αφορά τη νομοθέτηση της άσκησης του δικαιώματος ψήφου των Ελλήνων ψηφοφόρων που θα βρίσκονται στο εξωτερικό κατά την ημέρα των βουλευτικών εκλογών."/>
  </head>
  <body>
    <article>
      <h1>Ημερίδα με θέμα: «Ο εκσυγχρονισμός της εκλογικής διαδικασίας»</h1>
      <h2>Μάθε περισσότερα εδώ!</h2>
      <address><time datetime="2019-11-20T11:31:51+00:00">20 Nov 2019, 11:31</time> by <a rel="author">neolaia.gr Team</a></address>
      <p>Το Διατμηματικό Μεταπτυχιακό Πρόγραμμα Σπουδών των Τμημάτων Πολιτικών και Οικονομικών Επιστημών<b> «Διακυβέρνηση-Περιφερειακή Ανάπτυξη»</b>, το Μεταπτυχιακό Πρόγραμμα Σπουδών του Τμήματος Πολιτικών Επιστημών<b> «Πολιτική Ανάλυση»</b> και το Μεταπτυχιακό Πρόγραμμα Σπουδών <b>«Δημόσιας Διοίκησης»</b> που τελεί υπό την αιγίδα της Σχολής Οικονομικών και Πολιτικών Επιστημών και της Νομικής Σχολής του ΑΠΘ οργανώνουν ημερίδα σχετικά με τον εκσυγχρονισμό της εκλογικής διαδικασίας και την προσαρμογή της στις νέες συνθήκες, με αφορμή τη νομοθετική πρωτοβουλία που εξελίσσεται όσον αφορά τη νομοθέτηση της άσκησης του δικαιώματος ψήφου των Ελλήνων ψηφοφόρων που θα βρίσκονται στο εξωτερικό κατά την ημέρα των βουλευτικών εκλογών.</p>
      <p>Η εκδήλωση θα λάβει χώρα τη <b>Δευτέρα 25 Νοεμβρίου 2019</b> και ώρες<b> 11:00-19:00,</b> στην <b>Αίθουσα Τελετών της Φιλοσοφικής Σχολής (1ος όροφος του Παλαιού κτιρίου Φιλοσοφικής Σχολής).</b></p>
      <p>Πρόκειται να παρουσιαστούν και να συζητηθούν ανά θεματικό κύκλο:</p>
      <p>α) τα συνταγματικά όρια όπως τίθενται και με την πρόταση αναθεώρησης του Συντάγματος και οι απαιτήσεις για την εξασφάλιση αμερόληπτης και ισότιμης έκφρασης του δικαιώματος ψήφου.</p>
      <p>β) οι διαδικασίες τεχνικού χαρακτήρα (εκλογικός κατάλογος, διαδικασία ορισμού εκλογικών τμημάτων, ορισμός υποψηφίων, οργάνωση της ψηφοφορίας και τύπος ψηφοδελτίου), καθώς και εναλλακτικοί τρόποι και μέσα άσκησης του εκλογικού δικαιώματος (επιστολική ψήφος, ηλεκτρονική ψηφοφορία).</p>
      <p>γ) το εκλογικό σύστημα (εκλογικές περιφέρειες, διαδικασίες ανάδειξης υποψηφίων, κατανομή των εδρών, έκφραση προτίμησης ψήφου προς τους υποψηφίους) σε συνδυασμό με τις απαιτούμενες προϋποθέσεις για τη λειτουργία της Πολιτείας και την άσκηση του ρόλου του Βουλευτή με βάση τις συνταγματικές πρόνοιες.</p>
      <p>Η καταληκτική συζήτηση φιλοδοξεί να παρουσιάσει προτάσεις θεσμικών και πολιτικών εγγυήσεων για την αμερόληπτη λειτουργία και τη διαρκή επεξεργασία όλων των πλευρών της εκλογικής διαδικασίας –πιθανόν για όλες τις εκλογικές διαδικασίες (όπως η θεσμοθέτηση της αρχής εκλογών).</p>
      <p>
        <b>Ακολουθεί το πρόγραμμα της εκδήλωσης:</b>
      </p>
      <p>11:00 Εγγραφές<br/>11:30 Χαιρετισμοί<br/>12:00 Α΄ Θεματικός Κύκλος: «Συνταγματικά Όρια και απαιτήσεις για την εξασφάλιση αμερόληπτης και ισότιμης έκφρασης του δικαιώματος ψήφου»</p>
      <p>Συντονισμός: Κωνσταντίνος Χρυσόγονος, Καθηγητής Συνταγματικού Δικαίου της Νομικής Σχολής του ΑΠΘ</p>
      <p>Ομιλητές: Θεόδωρος Λιβάνιος, Υφυπουργός Εσωτερικών, Γιώργος Σταυρόπουλος, Επίτιμος Αντιπρόεδρος του Συμβουλίου της Επικρατείας, πρώην Πρόεδρος της Εθνικής Επιτροπής για τα Δικαιώματα του Ανθρώπου, πρώην Υπουργός, Παναγιώτης Γκλαβίνης, Καθηγητής Διεθνούς Οικονομικού Δικαίου της Νομικής Σχολής του ΑΠΘ.</p>
      <p>Στη συζήτηση θα συμμετάσχουν και εκπρόσωποι κομμάτων.</p>
      <p>13:30 Συζήτηση</p>
      <p>14:00 Διάλειμμα</p>
      <p>14:30 Β΄ Θεματικός Κύκλος: «Διαδικασίες τεχνικού χαρακτήρα &amp; εναλλακτικοί τρόποι και μέσα άσκησης του εκλογικού δικαιώματος»</p>
      <p>Συντονισμός: Θεόδωρος Χατζηπαντελής, Καθηγητής Εφαρμοσμένης Στατιστικής του Τμήματος Πολιτικών Επιστημών του ΑΠΘ</p>
      <p>Ομιλητές: Θεόδωρος Καρούνος, Ερευνητής Εθνικού Μετσόβιου Πολυτεχνείου,</p>
      <p>Κωνσταντίνος Ζαβλάρης, Τμήμα Μηχανογράφησης &amp; Πληροφορικής, Πρωτοδικείο Θεσσαλονίκης, Στράτος Φαναράς, Πρόεδρος και Διευθύνων Σύμβουλος της εταιρείας Metron Analysis, Δημήτρης Βασιλειάδης, Πρόεδρος και Διευθύνων Σύμβουλος της εταιρείας Interview, Βασιλική Μπενάκη, Προϊσταμένη της Γενικής Δ/νσης Στατιστικών της ΕΛΣΤΑΤ.</p>
      <p>16:30 Διάλειμμα</p>
      <p>17:00 Γ΄ Θεματικός Κύκλος: «Το εκλογικό σύστημα σε συνδυασμό με τις απαιτούμενες προϋποθέσεις για τη λειτουργία της Πολιτείας»</p>
      <p>Συντονισμός: Μιχάλης Πικραμένος, Αναπληρωτής Καθηγητής Διοικητικού Δικαίου της Νομικής Σχολής του ΑΠΘ</p>
      <p>Ομιλητές: Ευτυχία Τεπέρογλου, Επίκουρη Καθηγήτρια του Τμήματος Πολιτικών Επιστημών του ΑΠΘ, Παναγιώτης Κουστένης, Δρ. Πολιτικής Επιστήμης από το Εθνικό και Καποδιστριακό Πανεπιστήμιο Αθηνών, Δημοσθένης Δώδος, πρώην Αναπληρωτής Καθηγητής του Τμήματος Πολιτικών Επιστημών του ΑΠΘ.</p>
      <p>18:00 Συμπεράσματα &amp; Προτάσεις θεσμικών και πολιτικών εγγυήσεων για την αμερόληπτη λειτουργία και τη διαρκή επεξεργασία όλων των πλευρών της εκλογικής διαδικασίας</p>
      <p>Ομιλητές: Θεόδωρος Χατζηπαντελής, Καθηγητής Εφαρμοσμένης Στατιστικής του Τμήματος Πολιτικών Επιστημών του ΑΠΘ &amp; Μιχάλης Πικραμένος, Αναπληρωτής Καθηγητής Διοικητικού Δικαίου της Νομικής Σχολής του ΑΠΘ</p>
      <p>19:00 Λήξη</p>
      <p>
        <b>Η είσοδος στην εκδήλωση είναι ελεύθερη για το κοινό.</b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/i-kalisi-milise-gia-tis-gimnes-skines-sto-got/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/20/public-kai-media-markt-se-thesi-etimotitas-gia-black-friday-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/20/imerida-me-thema-o-eksigxronismos-tis-eklogikis-diadikasias/"/>
        <a href="https://neolaia.gr/neo/seminaria-stadiodromia"/>
        <a href="https://neolaia.gr/2019/11/20/10-celebrities-kai-oi-klonoi-tous/"/>
        <a href="https://neolaia.gr/2019/11/20/kea-noeemvriou-ke-epidoma-paidiou-pliromes/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>