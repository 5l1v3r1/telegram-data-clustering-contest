<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2821946-za-tizden-na-grvi-zahvorili-150-tisac-ukrainciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T11:57:00+00:00"/>
    <meta property="og:title" content="За тиждень на ГРВІ захворіли 150 тисяч українців"/>
    <meta property="og:description" content="За тиждень в Україні на ГРВІ захворіло понад 150 тисяч українців, активність грипу знаходиться на неепідемічних рівнях."/>
  </head>
  <body>
    <article>
      <h1>За тиждень на ГРВІ захворіли 150 тисяч українців</h1>
      <h2>За тиждень в Україні на ГРВІ захворіло понад 150 тисяч українців, активність грипу знаходиться на неепідемічних рівнях.</h2>
      <address>
        <time datetime="2019-11-20T11:57:00+00:00">20 Nov 2019, 11:57</time>
      </address>
      <p>Про це повідомляє <a href="https://moz.gov.ua/article/news/operativni-dani-schodo-zahvorjuvanosti-na-grvi-ta-grip">Міністерство охорони здоров'я.</a></p>
      <p>"За минулий тиждень (11–17.11) на ГРВІ захворіла 150 832 особи, із них 67,3% діти. Інтенсивний показник захворюваності становить 394,4 на 100 тисяч населення, що на 17,3% менше епідемічного порогу по Україні. Зареєстровано 4 випадки грипоподібного захворювання та 41 випадок тяжкої гострої респіраторної інфекції", - йдеться у повідомленні.</p>
      <p>Зазначається, що за звітний тиждень не зареєстровано жодного летального випадку внаслідок <a href="https://www.ukrinform.ua/tag-grip">грипу,</a> а активність активність грипу та ГРВІ в усіх регіонах знаходиться на неепідемічних рівнях.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2820458-za-tizden-na-grip-zahvorili-se-10-tisac-kian.html">За тиждень на грип захворіли ще 10 тисяч киян</a>
      </blockquote>
      <p>Загалом за минулий тиждень проти грипу вакциновано 28 851 людину, а з початку епідемічного сезону щеплення зробили 153 868 осіб.</p>
      <p>Як повідомлялося, Центр громадського здоров'я прогнозує, що в епідемічному сезоні 2019/2020 років на грип та ГРВІ захворіє 6,7 млн українців.</p>
      <p>У минулий епідемічний сезон з 1 жовтня 2018 року по 19 травня 2019 року в Україні зареєстровано 5,4 млн випадки захворювань на грип та ГРВІ (13,8% населення України) , із загальної кількості захворілих 65,3% становлять діти віком до 17 років.</p>
    </article>
  </body>
</html>