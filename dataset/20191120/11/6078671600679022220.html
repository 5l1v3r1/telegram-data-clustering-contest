<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/grama-zakyska-protein-1618410.html"/>
    <meta property="og:site_name" content="Cross"/>
    <meta property="article:published_time" content="2019-11-20T11:35:00+00:00"/>
    <meta property="og:title" content="Храни с протеин, с които да заместите яйцата"/>
    <meta property="og:description" content="/КРОСС/ Протеините са много важен елемент за правилното функциониране на организма. Балансът им в храненето е от особено значение за фигурата, тъй като те са градивен елемент за тъканите и органите."/>
  </head>
  <body>
    <article>
      <h1>Храни с протеин, с които да заместите яйцата</h1>
      <address>
        <time datetime="2019-11-20T11:35:00+00:00">20 Nov 2019, 11:35</time>
      </address>
      <p>/КРОСС/ Протеините са много важен елемент за правилното функциониране на организма. Балансът им в храненето е от особено значение за фигурата, тъй като те са градивен елемент за тъканите и органите.</p>
      <p>Много храни са богати на протеини. Те съдържат още витамини, минерали, както и други вещества, които се грижат за здравето на кожата, косата и ноктите.</p>
      <p>Повечето активно спортуващи консумират най-често яйца, за да си набавят необходимото количество протеин на ден. В едно средно голямо яйце има до 6 грама. Но има и други храни, които съдържат елемента. Чрез включването им в менюто може да си създадете по-голямо разнообразие.</p>
      <p>Ето няколко примера, които са полезни за вегани и вегетарианци:</p>
      <h3>. Киноа</h3>
      <p>В една малка купичка киноа (например 30 г), има 8 г протеин. Този пълнозърнест продукт осигурява на организма основни аминокиселини. Да не говорим, че е богат на диетични фибри. Киноата се готви бързо и много лесно.</p>
      <h3>.Тофу</h3>
      <p>Подходящо е за вегани и вегетарианци, то успешно може да замести истинското сирене или кашкавал. Може да се приготвя по най-различни начини и дава енергия на спортуващия. В 100 грама качествено тофу има около 8 грама протеини.</p>
      <h3>. Сирене Чедър</h3>
      <p>В около 30 грама от сиренето има близо 6,5 г протеин, зависи от вида. То не се харесва от много спортисти поради това, че е пълно с наситени мазнини и натрий, но е по-здравословен вариант в сравнение с обикновеното саламурено сирене.</p>
      <h3>. Бадеми</h3>
      <p>В 100 грама от ядките има над 21 грама протеини. Тъй като в същото количество има близо 50 грама мазнини, те не са от най-предпочитаните от трениращите, но пък са много полезни и могат да заместят яйцата в храненето поне веднъж седмично. Те могат да се приемат на закуска, в салатата на обяд или като следобедна закуска. Препоръчително е да са сурови и белени, за да не дразнят стомаха, поради което се накисват предварително.</p>
      <h3>. Фъстъчено масло</h3>
      <p>Нисковъглехидратното хранене в момента е доста популярно сред хората, които имат някакъв здравословен проблем или искат да свалят някое излишно кило. Фъстъченото масло се използва за направата на специален хляб или палачинки за закуска. Само в 2 супени лъжици от него има 7 грама протеин.</p>
      <p>Може да похапвате фъстъчено масло за закуска или като част от междинната закуска.</p>
    </article>
  </body>
</html>