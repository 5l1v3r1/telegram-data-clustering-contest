<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/fel-evvel-a-hableany-katasztrofa-utan-sem-valtoztattak-a-szabalyozason"/>
    <meta property="og:site_name" content="infostart"/>
    <meta property="article:published_time" content="2019-11-20T11:55:00+00:00"/>
    <meta property="og:title" content="Fél évvel a Hableány-katasztrófa után sem változtattak a szabályozáson"/>
    <meta property="og:description" content="Kiderült azonban, hogy a Viking szállodahajó mögött álló cég másik, közelben álló hajójának kapitánya ellen is eljárás indult, mert nem segített."/>
  </head>
  <body>
    <article>
      <h1>Fél évvel a Hableány-katasztrófa után sem változtattak a szabályozáson</h1>
      <address><time datetime="2019-11-20T11:55:00+00:00">20 Nov 2019, 11:55</time> by <a rel="author">Infostart</a></address>
      <h3>Kiderült azonban, hogy a Viking szállodahajó mögött álló cég másik, közelben álló hajójának kapitánya ellen is eljárás indult, mert nem segített.</h3>
      <p>Amikor májusban 28 ember életét vesztette májusban Budapesten a Viking Sigyn és a Hableány hajók ütközésekor a Dunán, a hatóságok azt ígérték, változtatnak a jogszabályokon, ha azzal elkerülhetők a hasonló tragédiák. Egy hajózási vállalat vezetője megerősítette: nem történt törvénymódosítás az elmúlt fél évben, változás azonban így is van - írja az <a href="https://hu.euronews.com/2019/11/20/a-hableany-nem-valtoztatott-semmin?fbclid=IwAR0Ni8Aqj0A4IwNC3OWLWJARC5SoWFnsrWTHcooDidSVKt5r0QlDzzK98CI">Euronews</a>.</p>
      <p>"Az emberek jobban figyelnek, megrázta a hajózási társadalmat ez, főleg azokat, akik rutinból hajóztak" - vélekedik Szalma Botond, a Plimsoll Zrt. vezérigazgatója, aki szerint a hajósok többsége bár "bekötött szemmel is" végig tudna menni a Dunán, mégis elég egy pillanatnyi figyelemkiesés, például mobilozás.</p>
      <p>A Hableány tulajdonosát (Panorama Deck Kft.) képviselő ügyvéd, Sógor Zsolt szerint két dolog vezetett a tragédiához:</p>
      <ul>
        <li>a szabályok nem felelnek meg a kor követelményeinek, illetve</li>
        <li>a létező szabályokat sem tartották be.</li>
      </ul>
      <p>Szalma Botond szerint a megoldás az lenne, ha az óriáshajók mozgását szabályoznák, városnézésre csak kisebb, helyi járműveket használnának.</p>
      <p>Sógor Zsolt elmondta még, hogy a Viking mögött álló cég másik szállodahajója is a közelben volt, annak kapitánya ellen segítségnyújtás elmulasztása miatt eljárás indult.</p>
      <p>
        <i>
          <b>A hajóbalesetről szóló korábbi híreinket<a href="https://infostart.hu/cimke/haj%C3%B3baleset"> ITT</a> olvashatják.</b>
        </i>
      </p>
      <p>
        <i>Nyitókép: MTI/Balogh Zoltán</i>
      </p>
    </article>
  </body>
</html>