<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/dps-obviniha-gerb-i-bsp-potypkahte-parlamentarizma.430221"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T11:43:00+00:00"/>
    <meta property="og:title" content="ДПС обвиниха ГЕРБ и БСП: Потъпкахте парламентаризма!"/>
    <meta property="og:description" content="Недоволни са, че Валери Симеонов стана зам.-шеф на НС | Dnes.bg"/>
  </head>
  <body>
    <article>
      <h1>ДПС обвиниха ГЕРБ и БСП: Потъпкахте парламентаризма!</h1>
      <h2>Недоволни са, че Валери Симеонов стана зам.-шеф на НС</h2>
      <address><time datetime="2019-11-20T11:43:00+00:00">20 Nov 2019, 11:43</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>ДПС обвиниха ГЕРБ и БСП, че са с избора на лидера на НФСБ Валери Симеонов за зам.-председател на Народното събрание са потъпкали парламентаризма.</p>
      <p>Според депутатите от движението това е провокация към цялото общество.</p>
      <related>
        <a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207"/>
      </related>
      <p>"Изборът на нов зам.-председател на парламента е обида към парламенатирзма, поредното паденение на Народното събрание. Кошмарът на майките на деца с увреждания беше възнаграден от ГЕРБ и БСП. С този акт ГЕРБ и БСП се олицетворяват с всичко онова, което символизира това недоразумение в политиката", скочи лидерът на ДПС Мустафа Карадайъ.</p>
      <p>Той смята, че границата на търпимост е прекрачена.</p>
      <p>"За ГЕРБ и БСП човеконенавистта е разбирането за демокрация или криворазбраната демокрация. С този акт границата на търпимост е прекрачена. Актът означава - пълно отрицание на демократичните достижения, означава да властва национализма, омразата, разделението, противопоставянето и агресията. Означава нагла провокация към парламентаризма и евроатлантическите ценности. Означава провокация към цялото общество. За ГЕРБ задържането на власт е над стабилността и сигурността на държавата", обвини Карадайъ.</p>
      <p>Шефката на депутатите от ГЕРБ Даниела Дариткова лаконично обясни, че парламентарната практика е, когато група предлага депутат за зам.-председател на НС, той да бъде подкрепен.</p>
      <p>"Има вакантно място, което се полага на Обединени патриоти и те направиха своето предложение, ние го подкрепихме съобразно парламентарната практика“, каза тя.</p>
      <p> </p>
    </article>
  </body>
</html>