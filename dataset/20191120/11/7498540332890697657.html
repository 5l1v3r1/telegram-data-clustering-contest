<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/reggio-emilia-allarme-bomba-tribunale-palazzo-diretta-riaperto-foto-video/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="Reggio Emilia, allarme bomba e tribunale evacuato. FOTO &amp; VIDEO"/>
    <meta property="og:description" content="REGGIO EMILIA – Pochi minuti prima delle 10 è scattato un allarme bomba nel tribunale reggiano. Il palazzo è stato evacuato e un centinaio di persone tra avvocati, personale, magistrati e pubblico si sono ritrovati all’esterno. Sul posto polizia di Stato, carabinieri e polizia locale per una trentina di forze dell’ordine impiegate. I proprietari delle […]"/>
  </head>
  <body>
    <article>
      <h1>Reggio Emilia, allarme bomba e tribunale evacuato. FOTO &amp; VIDEO</h1>
      <address>
        <time datetime="2019-11-20T11:00:00+00:00">20 Nov 2019, 11:00</time>
      </address>
      <p>
        <b>Pochi minuti prima delle 10 una telefonata ha segnalato al 115 la presenza di un ordigno. L’attività è ripresa alle 12. Sul posto i carabinieri, con artificieri e unità cinofila, polizia e polizia locale. <i><b>LE INTERVISTE</b></i></b>
      </p>
      <ul>
        <li/>
      </ul>
      <ul>
        <li/>
      </ul>
      <p><b>REGGIO EMILIA</b> – Pochi minuti prima delle 10 è scattato un allarme bomba nel tribunale reggiano. Il palazzo è stato evacuato e un centinaio di persone tra avvocati, personale, magistrati e pubblico si sono ritrovati all’esterno. Sul posto polizia di Stato, carabinieri e polizia locale per una trentina di forze dell’ordine impiegate.</p>
      <p>I proprietari delle auto parcheggiate nei pressi dell’ingresso del tribunale sono stati invitati a spostarle per creare un cuscinetto di protezione. Intorno alle 11.05 è arrivato un furgone con l’unità cinofila dei carabinieri di Bologna insieme agli artificieri del capoluogo felsineo.</p>
      <p>L’allarme, stando a quanto appreso, è arrivato con una telefonata al 115.  Un uomo ha telefonato ai vigili del fuoco segnalando la presenza dell’ordigno, da lì l’allarme alle forze dell’ordine. Al riguardo, sono in corso le indagini dei carabinieri finalizzate a identificare l’autore. Sul posto anche il comandante provinciale dell’Arma, il colonnello Desideri.</p>
      <p>
        <b>L’allarme è stato fatto rientrare intorno alle 12 e il palazzo è stato riaperto.</b>
      </p>
      <figure>
        <iframe src="https://player.vimeo.com/video/374393682" width="640" height="360" data-service="Vimeo" scrolling="no"/>
      </figure>
      <p>
        <b> La dichiarazione del sindaco Luca Vecchi</b>
      </p>
      <p>
        <i>In relazione all’allarme bomba che ha causato l’evacuazione del Palazzo di Giustizia di Reggio Emilia questa mattina sono a manifestare solidarietà e vicinanza ai vertici del Tribunale della nostra città, a tutti i dipendenti e ai lavoratori che si trovavano in quel momento sul luogo. </i>
        <br/>
        <i>Ringrazio le forze dell’ordine per l’intervento tempestivo compiuto, che ha permesso di scongiurare qualsiasi tipo di rischio per le persone. </i>
        <br/>
        <i>Si è trattato di un falso allarme, ciò non di meno la comunità reggiana continuerà a tenere alta la guardia perché i luoghi sedi di istituzioni dello Stato non siano più fatti oggetto di simili situazioni.</i>
      </p>
      <figure>
        <iframe src="https://player.vimeo.com/video/374384272" width="640" height="360" data-service="Vimeo" scrolling="no"/>
      </figure>
      <p>
        <b>Guarda le foto di Corrado Bertozzi per Reggionline</b>
      </p>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-1.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-2.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-3.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-4.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-5.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-6.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-7.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-8.jpg"/>
      </figure>
      <figure>
        <img src="https://www.reggionline.com/wp-content/media/allarme-bomba-tribunale-reggio/Allarme-bomba-tribunale-reggio-9.jpg"/>
      </figure>
      <p>https://www.reggionline.com/allarme-bomba-tribunale-reggio-emilia-le-indagini-non-escludono-ritorsione-della-ndrangheta-video/</p>
    </article>
  </body>
</html>