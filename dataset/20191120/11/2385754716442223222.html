<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598258/allazei-o-kairos-apo-tin-paraskeviptosi-thermokrasias-kai-vroxes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T11:41:00+00:00"/>
    <meta property="og:title" content="Αλλάζει ο καιρός από την Παρασκευή–πτώση θερμοκρασίας και βροχές"/>
    <meta property="og:description" content="Ψηλή πίεση επηρεάζει την περιοχή.   Το απόγευμα ο καιρός θα είναι κυρίως αίθριος. Οι άνεμοι θα πνέουν κυρίως νοτιοδυτικοί ως βορειοδυτικοί, ασθενείς..."/>
  </head>
  <body>
    <article>
      <h1>Αλλάζει ο καιρός από την Παρασκευή–πτώση θερμοκρασίας και βροχές</h1>
      <address><time datetime="2019-11-20T11:41:00+00:00">20 Nov 2019, 11:41</time> by <a rel="author">SigmaLive</a></address>
      <p><b>Ψηλή πίεση επηρεάζει την περιοχή.<br/></b> <br/>Το απόγευμα ο καιρός θα είναι κυρίως αίθριος. Οι άνεμοι θα πνέουν κυρίως νοτιοδυτικοί ως βορειοδυτικοί, ασθενείς μέχρι μέτριοι, 3 με 4 μποφόρ. Η θάλασσα θα είναι μέχρι λίγο ταραγμένη.<br/> <br/>Απόψε ο καιρός θα είναι κυρίως αίθριος. Οι άνεμοι θα πνέουν κυρίως βορειοδυτικοί ως βορειοανατολικοί, ασθενείς 3 μποφόρ. Η θάλασσα θα είναι ήρεμη μέχρι λίγο ταραγμένη. Η θερμοκρασία θα πέσει γύρω στους 10 βαθμούς στο εσωτερικό, γύρω στους 12 στα παράλια και γύρω στους 7 βαθμούς στα ψηλότερα ορεινά.<br/> <br/>Αύριο θα παρατηρούνται ψηλές νεφώσεις. Οι άνεμοι θα πνέουν αρχικά μεταβλητοί, ασθενείς 3 μποφόρ, για να καταστούν από το μεσημέρι και μετά, κυρίως νοτιοδυτικοί ως βορειοδυτικοί, ασθενείς μέχρι μέτριοι, 3 με 4 μποφόρ. Η θάλασσα θα είναι μέχρι λίγο ταραγμένη. Η θερμοκρασία θα ανέλθει γύρω στους 25 βαθμούς στο εσωτερικό, γύρω στους 24 στα παράλια και γύρω στους 17 βαθμούς στα ψηλότερα ορεινά.<br/> <br/>Την Παρασκευή και το Σαββατοκυρίακο θα παρατηρούνται παροδικά αυξημένες, κυρίως μέσες και ψηλές, νεφώσεις, οι οποίες δεν αποκλείεται να δώσουν μεμονωμένη ελαφρά βροχή, κυρίως την Παρασκευή και την Κυριακή.<br/> <br/>Η θερμοκρασία θα σημειώσει σταδιακά μικρή πτώση μέχρι την Κυριακή, για να κυμανθεί κοντά στις μέσες κλιματολογικές τιμές.</p>
    </article>
  </body>
</html>