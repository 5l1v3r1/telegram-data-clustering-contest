<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/cylinder-adolfa-hitlera-i-perfumy-ewy-braun-do-kupienia-tylko-dzis-trwa-specjalna-aukcja/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T11:10:37+00:00"/>
    <meta property="og:title" content="Cylinder Adolfa Hitlera i perfumy Ewy Braun do kupienia. Tylko dziś trwa specjalna aukcja"/>
    <meta property="og:description" content="Na środę 20 listopada zaplanowano aukcję W Monachium firmy Hermann Historica. Pod młotek trafią 842 przedmioty z okresu narodowego socjalizmu. Wśród „pamiątek” jest m.in. cylinder Adolfa Hitlera oraz sukienka Evy Braun."/>
  </head>
  <body>
    <article>
      <h1>Cylinder Adolfa Hitlera i perfumy Ewy Braun do kupienia. Tylko dziś trwa specjalna aukcja</h1>
      <address><time datetime="2019-11-20T11:10:37+00:00">20 Nov 2019, 11:10</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Na środę 20 listopada zaplanowano aukcję W Monachium firmy Hermann Historica. Pod młotek trafią 842 przedmioty z okresu narodowego socjalizmu. Wśród „pamiątek” jest m.in. cylinder Adolfa Hitlera oraz sukienka Evy Braun.</b>
      </p>
      <p>W „życiu cywilnym” i podczas dyplomatycznych uroczystości Adolf Hitler paradował w cylindrze, który znalazł się teraz na aukcji i którego cenę wywoławczą ustalono na 12,5 tys. euro. Licytacja płaszcza należącego do Ewy Braun, wykonanego z owczej skóry, zacznie się od 3,5 tys. euro. Z kolei czarnej sukienki z jedwabiu – od 2,2 tys.</p>
      <p>Oprócz tego pod młotek ma pójść umowa najmu mieszkania Hitlera z okresu, gdy mieszkał on w Monachium, jego listy, zastawa stołowa, torebka Evy Braun, a także jej perfumy oraz ozdobne wydanie „Mein Kampf” należące do Hermanna Goeringa.</p>
      <p>Aukcja została skrytykowana przez rabina Menachema Margolina, przewodniczącego Europejskiego Stowarzyszenia Żydowskiego (EJA) z siedzibą w Brukseli. Apeluje on o wycofanie „pamiątek” z licytacji – „nie dlatego, że to miałoby być nielegalne, ale żeby jasno pokazać, że pewnymi rzeczami nie powinno się handlować. Zwłaszcza, gdy są one – w przenośni – splamione krwią” – apelował.</p>
      <p>Szef domu aukcyjnego Bernhard Pacher broni licytacji. „Hitler” ostatnio się sprzedaje, ale „przede wszystkim mamy klientów, którzy na poważnie się nim zajmują” – mówił. Zapewniał też, że wszyscy kupujący są dokładnie sprawdzani, tak by tego typu „pamiątki” nie trafiły do nazistów, jako rodzaj „relikwii”.</p>
      <p>Problem w tym, że współcześnie każdy może zostać okrzyknięty „nazistą”, zwłaszcza jak już kupi taki… cylinder.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/zostala-skatowana-miala-zlamania-kosci-zabil-17-latke-bo-nie-chciala-z-nim-uprawiac-seksu-bestia-trafi-do-wiezienia/"/>
        <a href="https://nczas.com/2019/11/20/kolejny-odlot-lecha-walesy-rozmawial-z-mikem-pencem-noblista-snul-swoje-wizje/"/>
        <a href="https://nczas.com/2019/11/20/radoslaw-sikorski-w-brzydki-sposob-atakuje-jaroslawa-kaczynskiego-prezes-pis-przyczynil-sie-do-smierci-swojego-brata-video/"/>
        <a href="https://nczas.com/2019/11/20/korupcja-wsrod-politykow-na-malcie-znany-biznesmen-zatrzymany-w-zwiazku-z-zabojstwem-dziennikarki-sledczej/"/>
        <a href="https://nczas.com/2019/11/20/tragedia-w-niemczech-syn-bylego-prezydenta-smiertelnie-dzgniety-nozem-podczas-wykladu/"/>
        <a href="https://nczas.com/2019/11/20/pilne-konfederacja-zada-odwolania-ministra-finansow-chce-wycofac-gotowke-z-obiegu-tadeusz-koscinski-musi-odejsc-video/"/>
        <a href="https://nczas.com/2019/11/20/pilne-izrael-znow-atakuje-syrie-sa-ofiary-wsrod-cywilow/"/>
        <a href="https://nczas.com/2019/11/20/tomasz-grodzki-lekcewazy-zagrozenie-ze-strony-lgbt-skandalizujace-slowa-marszalka-senatu/"/>
        <a href="https://nczas.com/2019/11/20/to-trzeba-uslyszec-niezwykle-pozegnanie-lukasza-piszczka-w-wykonaniu-dariusza-szpakowskiego-video/"/>
      </related>
    </article>
  </body>
</html>