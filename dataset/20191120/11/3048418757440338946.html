<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/openbaar-ministerie-verzwaart-verdenkingen-tegen-jos-brech/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T11:13:00+00:00"/>
    <meta property="og:title" content="Openbaar Ministerie verzwaart verdenkingen tegen Jos Brech"/>
    <meta property="og:description" content="'Vermoordde Nicky Verstappen om te verbloemen dat hij hem seksueel misbruikt had'"/>
  </head>
  <body>
    <article>
      <h1>Openbaar Ministerie verzwaart verdenkingen tegen Jos Brech</h1>
      <h2>'Vermoordde Nicky Verstappen om te verbloemen dat hij hem seksueel misbruikt had'</h2>
      <address><time datetime="2019-11-20T11:13:00+00:00">20 Nov 2019, 11:13</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het Openbaar Ministerie wil de verdenkingen tegen Jos Brech verzwaren van doodslag naar gekwalificeerde doodslag. Dat laatste wil zeggen dat iemand is gedood om een ander strafbaar feit te verdoezelen. Volgens het OM heeft Brech de 11-jarige Nicky Verstappen gedood nadat hij hem seksueel had misbruikt. Voor moord en gekwalificeerde doodslag geldt dezelfde maximale straf, het verschil tussen deze twee is dat een moord met voorbedachten rade is gepleegd.</p>
      <h4>Lees ook – <a href="https://tpo.nl/tag/jos-brech/">Dossier Jos Brech</a></h4>
      <p>Nicky Verstappen uit Heibloem verdween in 1998 van een zomerkamp op de Brunssummerheide. Een dag later werd zijn lichaam iets verderop op de heide gevonden. Brech werd vorig jaar na een klopjacht in Spanje aangehouden na een DNA-match. Zijn DNA is onder meer op de onderbroek en de pyjamabroek van Nicky gevonden.</p>
      <p>Brech is woensdag aanwezig in de rechtbank in Maastricht voor de zogeheten regiezitting, waarin onder meer onderzoekswensen van zowel het OM als de verdediging aan bod komen. De beslissingen van de rechtbank over deze onderzoekswensen komen pas volgende week. Brech herhaalde nogmaals dat hij niets te maken heeft met de dood, het misbruik en de ontvoering van Nicky. Verder gaf hij aan dat hij zich op zijn zwijgrecht beroept.</p>
      <p>Data voor de inhoudelijke behandeling van de zaak zijn nog niet bekend. Mogelijk komt daarover woensdag meer duidelijkheid.</p>
      <p><b>Jurriaan Maessen –</b> <a href="https://tpo.nl/column/jurriaan-maessen-het-falen-van-peter-r-de-vries-in-de-zaak-jos-brech/">Het falen van Peter R. de Vries in de zaak Jos Brech</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>