<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/stizu_nove_maticne_ploce_-_amd_b550_i_intel_400_serija-82138"/>
    <meta property="og:site_name" content="Benchmark"/>
    <meta property="article:published_time" content="2019-11-20T11:50:00+00:00"/>
    <meta property="og:title" content="Stižu nove matične ploče - AMD B550 i Intel 400 serija"/>
    <meta property="og:description" content="Da li ste uskoro planirali “upgrade” računara? Ako niste, uzmite u obzir sledeću vest..."/>
  </head>
  <body>
    <article>
      <h1>Stižu nove matične ploče - AMD B550 i Intel 400 serija</h1>
      <address>
        <time datetime="2019-11-20T11:50:00+00:00">20 Nov 2019, 11:50</time>
      </address>
      <figure>
        <img src="https://www.benchmark.rs/assets/img/news/main/cf67721f43a23be89cdcc8c4697bc291.jpg"/>
      </figure>
      <p>Predstavnici kompanije <a href="https://www.benchmark.rs/tag/biostar-797"><b>BIOSTAR</b></a> su izjavili kako imaju spremne nove modele matičnih ploča na bazi <a href="https://www.benchmark.rs/tag/amd-92"><b>AMD B550</b></a> čipseta, koji bi trebalo da zamene veoma popularne i pristupačne B450 “mainstream” modele. Novi čipset je primereniji karakteristikama nove AMD Ryzen 3000 serije centralnih procesora zbog podrške PCIe v4.0 standardnu bržeg prenosa podataka sa duplo većim maksimalnim transferom u poređenju sa PCIe v3.0 koji koriste još uvek aktuelni B450 modeli. Novi čipset donosi podršku za rad dva USB 3.2 Gen2 porta i 6x USB 2.0 interfejs.</p>
      <p>Osim podrške za AMD procesorsku platformu, Biostar spremno dočekuje i novitete iz <a href="https://www.benchmark.rs/tag/intel-128"><b>Intela</b></a>. U susret predstojećem izlasku Intel Comet Lake-S procesora za desktop platformu, ovaj proizvođač je pripremio nove matične ploče na bazi Intel 400 serije čipsetova. Intel Z490 cilja “high end” tržište, dok će B460 i H410 modeli biti pozicionirani u srednjoj, odnosno jeftinijoj cenovnoj kategoriji.</p>
      <h3>Pogledajte još: <a href="https://www.benchmark.rs/vesti/intel_i_amd_dobijaju_cpu_konkurenciju_megacore_kx7000-82132">Intel i AMD dobijaju CPU konkurenciju – Megacore KX7000</a></h3>
      <p>Novi Intel čipset će imati bazičnu podršku za rad brzog WiFi 6 standarda bežične mreže, a čitava platforma će imati na raspolaganju 40 PCIe v3.0 komunikacionih putanja. Od toga je 16 predviđeno za direktnu komunikaciju CPU procesora i grafičke karte, preostala četiri za direktnu komunikaciju procesora i čipseta. Na žalost, CPU i čipset su još uvek povezani preko DMI 3.0 interfejsa koje realno predstavlja veliko usko grlo Intel platformi obzirom da ima širinu 4 PCIe v3.0 magistrale. To praktično znači da tih dodatni 20 PCIe v3.0 transportnih putanja kojima raspolaže čipset, ima ograničeno upotrebljivu korist, obzirom na opisano usko grlo u razmeni podataka sa centralnim procesorom.</p>
      <p>
        <i>Izvor: BrainBox Korea</i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/vHnu0NR2Kts" width="600" height="450" data-service="Youtube" scrolling="no"/>
      </figure>
      <p>
        <i> </i>
      </p>
    </article>
  </body>
</html>