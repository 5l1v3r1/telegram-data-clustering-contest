<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/20/yemen-houthi-released-three-vessels-south-korea-saudi-arabia"/>
    <meta property="og:site_name" content="euronews"/>
    <meta property="article:published_time" content="2019-11-20T11:50:24+00:00"/>
    <meta property="og:title" content="حوثی‌های یمن سه کشتی توقیف شدۀ کره جنوبی و عربستان را آزاد کردند"/>
    <meta property="og:description" content="وزیر خارجه دولت خودخوانده حوثی‌ها در پیامی توییتری اعلام کرد که آزادی این کشتی‌ها نتیجۀ روابط دوستانۀ سئول و صنعا بوده است."/>
  </head>
  <body>
    <article>
      <h1>حوثی‌های یمن سه کشتی توقیف شدۀ کره جنوبی و عربستان را آزاد کردند</h1>
      <address><time datetime="2019-11-20T11:50:24+00:00">20 Nov 2019, 11:50</time> by <a rel="author">یورونیوز فارسی </a></address>
      <p>حوثی‌های یمن سه کشتی را که یک روز پیش از این توقیف کرده بودند، به همراه ۱۶ سرنشین آنها آزاد کردند.</p>
      <p>این خبر روز چهارشنبه از سوی وزارت خارجه کرۀ جنوبی همچنین منابع رسمی حوثی‌‌ها اعلام شد.</p>
      <p>توقیف این سه کشتی در اواخر روز یکشنبه، آخرین حادثۀ روی داده در آبراههای بین‌المللی نزدیک یمن محسوب می‌شود یعنی کشوری که در آن نظامیان عضو ائتلاف اعراب به رهبری عربستان سعودی در حال جنگ با شبه‌نظامیان حوثی تحت حمایت ایران هستند.</p>
      <p>حسین العزی، وزیر خارجه دولت خودخوانده حوثی‌ها نیز در پیامی توییتری اعلام کرد که آزادی این کشتی‌ها نتیجۀ روابط دوستانۀ سئول و صنعا بوده است. او افزود که بر اساس تحقیقات انجام شده توسط حوثی‌ها، این کشتی‌ها به دلیل آب و هوای نامساعد وارد آب‌های یمن شده بودند.</p>
      <p>پیش از این گارد ساحلی حوثی‌های یمن اعلام کرده بود که این کشتی‌ها بدون اجازه وارد آبهای یمن شده‌اند.</p>
      <p>صنعا، پایتخت یمن از سال ۲۰۱۴ میلادی در کنترل شبه‌نظامیان حوثی است. آنها توانسته‌اند در جریان درگیری‌های ۵ ساله در این کشور علاوه بر پایتخت، کنترل بسیاری از مراکز پرجمعیت این کشور را نیز به دست آورند.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/11/19/two-south-koreans-vessel-saudi-seized-yemen-houthis-red-sea">حوثی‌های یمن سه کشتی متعلق به عربستان و کره جنوبی را توقیف کردند</a>
        </li>
        <li>
          <a href="https://farsi.euronews.com/2019/11/05/kuwait-khaled-al-jarallah-messages-iran-to-saudi-arabia-bahrain-persian-gulf-crisis">کویت: حامل پیام‌هایی از سوی ایران برای بحرین و عربستان سعودی بودیم</a>
        </li>
      </ul>
    </article>
  </body>
</html>