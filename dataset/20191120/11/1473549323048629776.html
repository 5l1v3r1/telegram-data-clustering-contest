<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/izraelskie-naloty-w-syrii,986825.html"/>
    <meta property="og:site_name" content="TVN24"/>
    <meta property="article:published_time" content="2019-11-20T11:57:02+00:00"/>
    <meta property="og:title" content="Izraelskie naloty w Syrii. Media: wśród zabitych są cywile"/>
    <meta property="og:description" content="Izraelskie lotnictwo zaatakowało w środę nad ranem irańskie i syryjskie cele wojskowe w Syrii. To odwet za wtorkowy ostrzał rakietowy terytorium Izraela - poinformował izraelski rzecznik wojskowy...."/>
  </head>
  <body>
    <article>
      <h1>Izraelskie naloty w Syrii. Media: wśród zabitych są cywile</h1>
      <address><time datetime="2019-11-20T11:57:02+00:00">20 Nov 2019, 11:57</time> by <a rel="author">momo</a></address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/c854b474-931b-4683-a47c-7f095638e331.jpg?type=1&amp;srcmode=0&amp;srcx=1/1&amp;srcy=7/50&amp;srcw=1/1&amp;srch=83/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e3fb5b53-afb2-4400-b72c-6b665ed5547f-480p.mp4"/>
          <figcaption>Izraelskie naloty w Syrii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/55b6915b-45b1-4246-8a25-30c7df2f3ba5-480p.mp4"/>
          <figcaption>Syryjska rakieta wystrzelona w kierunku Izraela</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/8dd36608-e0d7-463d-988d-84f88953b501-480p.mp4"/>
          <figcaption>Antyizraelskie protesty w Iranie, 2009 rok</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/c5c080b2-3971-4883-9f91-b856bfe283bb-480p.mp4"/>
          <figcaption>Wzrasta bilans ofiar śmiertelnych w wyniku izraelskich...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7b749de3-8b7a-4657-8d54-b501d7da5e3e-480p.mp4"/>
          <figcaption>Palestyńska rakieta uderza w izraelską autostradę</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/46305965-6e53-4826-858b-e7efc72a455c-480p.mp4"/>
          <figcaption>Atak rakietowy ze Strefy Gazy na Izrael</figcaption>
        </figure>
        <figcaption>Izraelskie naloty w Syrii<cite>Foto: PAP/EPA/SANA HANDOUT | Video: Reuters</cite></figcaption>
      </slideshow>
      <h3>Izraelskie lotnictwo zaatakowało w środę nad ranem irańskie i syryjskie cele wojskowe w Syrii. To odwet za wtorkowy ostrzał rakietowy terytorium Izraela - poinformował izraelski rzecznik wojskowy. Syryjskie państwowe media podały, że w izraelskich nalotach dwóch cywilów zginęło, a kilku zostało rannych.</h3>
      <related>
        <a href="https://www.tvn24.pl/wiadomosci-ze-swiata,2/echa-syren-nad-wzgorzami-golan-izraelskie-wojsko-znad-syrii-nadlecialy-rakiety,986543.html"/>
      </related>
      <p>- Samoloty bojowe zaatakowały kilkadziesiąt celów wojskowych należących do irańskich oddziałów Quds i armii syryjskiej na terytorium Syrii, w tym rakiety ziemia-powietrze, stanowiska dowodzenia, składy broni i bazy wojskowe, w odpowiedzi na wczorajszy ostrzał rakietowy z Syrii w kierunku Izraela - powiedział izraelski rzecznik wojskowy płk Avichay Adraee.</p>
      <p>Elitarne oddziały Quds są zagranicznym ramieniem Irańskich Strażników Rewolucji.</p>
      <h3>Ofiary wśród cywilów</h3>
      <p>Według syryjskiej agencji prasowej SANA większość rakiet wystrzelonych przez izraelskie samoloty nad stołecznym Damaszkiem została zniszczona przez obronę przeciwlotniczą przed osiągnięciem celów.</p>
      <p>Później SANA napisała, że dwie osoby zginęły, kiedy pocisk trafił w dom w mieście Saasaa, na południowy zachód od Damaszku. W nalotach - według agencji - zostało rannych kilka osób, w tym dziewczyna, która przebywała w budynku mieszkalnym w mieście Qudsaja pod Damaszkiem.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/c854b474-931b-4683-a47c-7f095638e331.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Dwóch cywilów zginęło, a kilku zostało rannych w serii izraelskich ataków w pobliżu Damaszku<cite>Źródło: PAP/EPA/SANA HANDOUT</cite></figcaption>
      </figure>
      <p>W ostatnich latach siły Izraela przeprowadziły setki ataków w Syrii przeciwko swym zażartym wrogom w regionie: siłom Iranu i Hezbollahowi - wspieranej przez ten kraj i Syrię radykalnej szyickiej organizacji z Libanu. Izrael nazywa ich największym zagrożeniem u swoich granic.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/ganc-bezradny-jak-netanjahu-trzecie-wybory-w-ciagu-roku-niemal-pewne,987037.html"/>
        <a href="https://www.tvn24.pl/wiadomosci-ze-swiata,2/na-ulicach-gineli-ludzie-prezydent-iranu-mowi-o-sukcesie-w-pokonaniu-wrogow,986959.html"/>
        <a href="https://www.tvn24.pl/wiadomosci-ze-swiata,2/dwa-panstwa-dla-dwoch-narodow-watykan-o-izraelu-i-palestynie,986899.html"/>
        <a href="https://www.tvn24.pl/wiadomosci-ze-swiata,2/onz-o-przemocy-wobec-demonstrantow-iranskie-agencje-o-smierci-funkcjonariuszy,986587.html"/>
        <a href="https://www.tvn24.pl/wiadomosci-ze-swiata,2/echa-syren-nad-wzgorzami-golan-izraelskie-wojsko-znad-syrii-nadlecialy-rakiety,986543.html"/>
      </related>
    </article>
  </body>
</html>