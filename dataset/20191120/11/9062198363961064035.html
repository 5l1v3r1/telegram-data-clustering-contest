<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381324/adanada-kaldirimda-eyp-patladi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T11:35:00+00:00"/>
    <meta property="og:title" content="Adana'da kaldırımda EYP patladı"/>
    <meta property="og:description" content="Kaldırımda patlayan EYP sonrası şüpheli arandı. Minibüsün altında saklanırken yakalandı."/>
  </head>
  <body>
    <article>
      <h1>Adana'da kaldırımda EYP patladı</h1>
      <h2>Kaldırımda patlayan EYP sonrası şüpheli arandı. Minibüsün altında saklanırken yakalandı.</h2>
      <address>
        <time datetime="2019-11-20T11:35:00+00:00">20 Nov 2019, 11:35</time>
      </address>
      <p>Adana’da kaldırım kenarına bırakılan el yapımı patlayıcı (EYP) infilak etti. Herhangi bir ölüm ya da yaralanma olmazken iki otomobilde hasar meydana geldi.</p>
      <p>Seyhan ilçesinde büyük bir patlama sesi duyulması üzerine olay yerine gelen polis ekipleri patlamanın bilye ile güçlendirilmiş EYP olduğunu belirledi.</p>
      <p>Ekiplerin, yaptığı çalışmada şüphelinin eşkalini tespit etti. Ekiplerin şüpheliyi Sakarya Mahallesi’nde fark etmesi üzerine “Dur” ihtarında bulundu. Ara sokaklara kaçan şüphelinin refüje çanta atarak gözden kaybolması üzerine bölgeye bomba imha uzmanı ekipleri sevk edildi.</p>
      <p>Sokaktaki trafik akışını kesen ekipler, şüpheli çantayı fünye ile patlattı. Çantada mont bulundu. Şüphelinin kaçarken sürekli kıyafet değiştirdiğini tespit eden ekipler, aramalar sırasında bu kişiye ait başka bir mont buldu. Yol kenarındaki araçların altlarını da kontrol eden ekipler, zanlıyı park halindeki bir minibüsün altında saklanırken yakaladı.</p>
      <p>Gözaltına alınan zanlı emniyet müdürlüğüne götürüldü.</p>
    </article>
  </body>
</html>