<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232511/"/>
    <meta property="og:site_name" content="Українська правда"/>
    <meta property="article:published_time" content="2019-11-20T11:17:00+00:00"/>
    <meta property="og:title" content="Росіяни угробили українські судна, познімали навіть унітази – командувач ВМС"/>
    <meta property="og:description" content="Командувач Військово-морськими силами Ігор Воронченко розповів, що українські судна, затримані в Керченській протоці в листопаді 2018 року, повертаються в Україну на буксирі, бо росіяни їх фактично “угробили”."/>
  </head>
  <body>
    <article>
      <h1>Росіяни угробили українські судна, познімали навіть унітази – командувач ВМС</h1>
      <address>
        <time datetime="2019-11-20T11:17:00+00:00">20 Nov 2019, 11:17</time>
      </address>
      <p>Командувач Військово-морськими силами Ігор Воронченко розповів, що українські судна, затримані в Керченській протоці в листопаді 2018 року, повертаються в Україну на буксирі, бо росіяни їх фактично "угробили".</p>
      <p><b>Джерело:</b> "<a href="https://www.facebook.com/4newkyiv/videos/578963079539765/">4 канал</a>"</p>
      <p><b>Пряма мова Воронченка:</b> "На даний час вони тільки підходять до територіальних вод. В 16 годин вони тільки підійдуть. Йде буксирування, швидкість дуже маленька. Вони своїм ходом не йдуть.</p>
      <p>Росіяни їх угробили. Познімали навіть плафони, розетки і унітази. Так що ми зараз покажемо всьому світу варварське ставлення росіян".</p>
      <p><b>Що було раніше: </b>18 листопада пресцентр Командування Військово-Морських Сил України <a href="https://www.pravda.com.ua/news/2019/11/18/7232285/">повідомив</a> у Facebook, що затримані в Керченській протоці в листопаді 2018 року катери "Нікополь", "Бердянськ" та буксир "Яни Капу" прямують додому.</p>
      <p><b><i>Читайте також:</i></b> <b><i><a href="https://www.pravda.com.ua/articles/2018/11/25/7199243/">Війна у Керченській протоці: таран, штурмовики та захоплення українських кораблів</a> </i></b></p>
      <p><b>Передісторія</b>:</p>
      <ul>
        <li>25 листопада 2018 року в Керченській протоці російські військові обстріляли і <a href="https://www.pravda.com.ua/news/2018/11/25/7199252/">захопили </a>українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя.</li>
        <li>Троє українських моряків отримали <a href="https://www.pravda.com.ua/news/2018/11/26/7199309/">поранення</a>.</li>
        <li>24 полоненим українцям пред'явили <a href="https://www.pravda.com.ua/news/2018/11/28/7199564/">звинувачення</a>за ч.3 ст.322 КК Росії (незаконний перетин кордону). Вони провели в російському СІЗО 10 місяців.</li>
        <li>7 вересня 2019 року моряків <a href="https://www.pravda.com.ua/news/2019/09/7/7225605/">обміняли </a>і повернули в Україну.</li>
      </ul>
      <related>
        <a href="https://www.epravda.com.ua/news/2019/11/20/653925/"/>
        <a href="https://www.eurointegration.com.ua/news/2019/11/19/7103232/"/>
        <a href="https://www.pravda.com.ua/news/2019/11/19/7232411/"/>
      </related>
    </article>
  </body>
</html>