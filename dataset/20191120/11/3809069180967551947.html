<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1416733/panathinaikos-vrethike-i-formoyla-gia-tin-epistrofi-pitino"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T11:44:00+00:00"/>
    <meta property="og:title" content="Παναθηναϊκός: Βρέθηκε η «φόρμουλα» για την επιστροφή Πιτίνο!"/>
    <meta property="og:description" content="Ύστερα από ασφυκτικό πρέσινγκ του Δημήτρη Γιαννακόπουλου, ο προπονητής της Εθνικής μας ομάδας, Ρικ Πιτίνο συμφώνησε να επιστρέψει στον Παναθηναϊκό ΟΠΑΠ.  "/>
  </head>
  <body>
    <article>
      <h1>Παναθηναϊκός: Βρέθηκε η «φόρμουλα» για την επιστροφή Πιτίνο!</h1>
      <h2>Ύστερα από ασφυκτικό πρέσινγκ του Δημήτρη Γιαννακόπουλου, ο προπονητής της Εθνικής μας ομάδας, Ρικ Πιτίνο συμφώνησε να επιστρέψει στον Παναθηναϊκό ΟΠΑΠ.  </h2>
      <address><time datetime="2019-11-20T11:44:00+00:00">20 Nov 2019, 11:44</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μετά το τέλος της συνεργασίας του με τον Αργύρη Πεδουλάκη, ο Παναθηναϊκός ΟΠΑΠ έψαχνε τον αντικαταστάτη του, με τον Γιώργο Βόβορα να κάθεται στον πάγκο στο ματς με την Ζαλγκίρις.</p>
      <p>Ο Ρικ Πιτίνο θα είναι ο επόμενος προπονητής του τριφυλλιού, επιστρέφοντας στην ομάδα που μαζί της πήρε το νταμπλ πέρυσι και την οδήγησε στα playoffs της Euroleague με φοβερό ντεμαράζ.</p>
      <p>Ο Δημήτρης Γιαννακόπουλος ήταν σε διαρκή επικοινωνία μαζί με τον 67χρονο τεχνικό εδώ και αρκετές μέρες και ενώ αρχικά έδωσε αρνητικές απαντήσεις, στη συνέχεια κάμφθηκαν οι αντιστάσεις προκειμένου να επιστρέψει στον πάγκο των πρασίνων.</p>
      <p>Ο Αμερικανός Θρύλος της προπονητικής με την τεράστια καριέρα στο NCAA, επιστρέφει σε ένα περιβάλλον που λατρεύεται, κάτι που φάνηκε και από την πρόσφατη παρουσία του στο ΟΑΚΑ στο ματς με την Βαλένθια, <a href="http://www.gazzetta.gr/basketball/euroleague/article/1412889/panathinaikos-valenthia-ypo-tin-iahi-rik-pitino-oe-oe-oe-i-vraveysi-toy-proponiti-tis-ethnikis-pics">εκεί όπου βραβεύτηκε</a>.</p>
      <p>Το μόνο που μένει είναι η επίσημη ανακοίνωση από πλευράς των πρασίνων.</p>
      <p>Ο Πιτίνο έχει αναλάβει και την τεχνική ηγεσία της Εθνικής, την οποία θα οδηγήσει στο Προολυμπιακό τουρνουά με στόχο την πρόκριση στους Ολυμπιακούς του Τόκιο.</p>
    </article>
  </body>
</html>