<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/indicele-robor-la-3-luni-a-crescut-la-2-99-1922400020102019111119175503"/>
    <meta property="og:site_name" content="News.ro"/>
    <meta property="article:published_time" content="2019-11-20T11:00:10+00:00"/>
    <meta property="og:title" content="Indicele ROBOR la 3 luni a crescut la 2,99%"/>
    <meta property="og:description" content="Indicele ROBOR la 3 luni, în funcţie de care sunt calculate dobânzile la majoritatea creditelor în lei, a crescut la 2,99%, potrivit datelor publicate, miercuri, de Banca Naţională a României (BNR)."/>
  </head>
  <body>
    <article>
      <h1>Indicele ROBOR la 3 luni a crescut la 2,99%</h1>
      <address><time datetime="2019-11-20T11:00:10+00:00">20 Nov 2019, 11:00</time> by <a rel="author">Dinu Boboc</a></address>
      <p>
        <b>Indicele ROBOR la 3 luni, în funcţie de care sunt calculate dobânzile la majoritatea creditelor în lei, a crescut la 2,99%, potrivit datelor publicate, miercuri, de Banca Naţională a României (BNR).</b>
      </p>
      <p>Marţi, ROBOR la 3 luni a crescut la 2,98%. Miercuri, indicele a urcat la 2,99%.</p>
      <p>Totodată, miercuri, ROBOR la 6 luni a crescut de la 3,08% la 3,09%.</p>
      <p>ROBOR (Romanian Interbank Offer Rate) este rata medie a dobânzii la care se împrumută, între ele, instituţiile bancare din România, în lei, iar evoluţia sa este legată, în principal, de nivelul de lichiditate existent în piaţă.</p>
      <p>BNR a publicat, la începutul lunii mai, indicele de referinţă trimestrial pentru creditele acordate consumatorilor (IRCC), care va înlocui ROBOR în calculul dobânzilor la majoritatea creditelor în lei. Valoarea acestuia, pentru al doilea trimestru din 2019, a crescut la 2,66%, de la 2,63% în T1 2019.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/economic/indicele-robor-la-3-luni-a-stagnat-la-2-97-a-sasea-oara-consecutiv-1922400218192019111119173579"/>
        <a href="https://www.news.ro/economic/indicele-robor-la-6-luni-a-scazut-la-3-05-cel-mai-mic-nivel-din-iunie-2018-1922403108232019111119165008"/>
      </related>
    </article>
  </body>
</html>