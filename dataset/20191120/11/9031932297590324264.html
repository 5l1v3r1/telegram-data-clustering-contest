<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-20/cylinder-hitlera-suknia-evy-braun-kontrowersyjna-aukcja/"/>
    <meta property="og:site_name" content="Polsat News"/>
    <meta property="article:published_time" content="2019-11-20T11:52:00+00:00"/>
    <meta property="og:title" content="Cylinder Hitlera, suknia Evy Braun, zdobione &quot;Mein Kampf&quot;. Kontrowersyjna aukcja"/>
    <meta property="og:description" content="W środę na aukcji zorganizowanej przez monachijskie przedsiębiorstwo Hermann Historica pod młotek trafią 842 przedmioty z okresu narodowego socjalizmu. Wśród &quot;pamiątek&quot; jest m.in. cylinder Adolfa Hitlera oraz sukienka Evy Braun."/>
  </head>
  <body>
    <article>
      <h1>Cylinder Hitlera, suknia Evy Braun, zdobione "Mein Kampf". Kontrowersyjna aukcja</h1>
      <address>
        <time datetime="2019-11-20T11:52:00+00:00">20 Nov 2019, 11:52</time>
      </address>
      <p>
        <b>W środę na aukcji zorganizowanej przez monachijskie przedsiębiorstwo Hermann Historica pod młotek trafią 842 przedmioty z okresu narodowego socjalizmu. Wśród "pamiątek" jest m.in. cylinder Adolfa Hitlera oraz sukienka Evy Braun.</b>
      </p>
      <related>
        <a href="https://www.polsatnews.pl/wiadomosc/2019-11-18/fragmenty-cudownej-broni-hitlera-znalezione-w-polsce/"/>
      </related>
      <p>W latach 1930-1934 przyszły niemiecki Fuehrer często pokazywał się w cylindrze, za który cena wywoławcza wynosi 12,5 tys. euro. Licytacja płaszcza należącego do Evy Braun, wykonanego z owczej skóry, zacznie się od 3,5 tys. euro. Z kolei czarnej sukienki z jedwabiu - od 2,2 tys.</p>
      <p>Oprócz tego pod młotek ma pójść umowa najmu mieszkania Hitlera z okresu, gdy mieszkał on w Monachium, jego listy, zastawa stołowa, torebka Evy Braun, zestaw jej perfum,  a także zdobione wydanie "Mein Kampf" należące do Hermanna Goeringa.</p>
      <p>
        <a href="https://www.polsatnews.pl/wiadomosc/2019-11-20/rodzinny-dom-hitlera-bedzie-posterunkiem-policji/">
          <b>ZOBACZ: Rodzinny dom Hitlera będzie posterunkiem policji</b>
        </a>
      </p>
      <p>
        <b>"Pewnymi rzeczami nie powinno się handlować"</b>
      </p>
      <p>Zdaniem rabina Menachema Margolina, przewodniczącego Europejskiego Stowarzyszenia Żydowskiego (EJA) z siedzibą w Brukseli, takie aukcje nie powinny mieć miejsca. Nieustannie apeluje on o wycofanie "pamiątek" z licytacji.</p>
      <p>- Nie dlatego, że to miałoby być nielegalne, ale żeby jasno pokazać, że pewnymi rzeczami nie powinno się handlować. Zwłaszcza, gdy są one - w przenośni - splamione krwią - apelował.</p>
      <p>Szef domu aukcyjnego Bernhard Pacher broni jednak licytacji.</p>
      <p>- Tak, Hitler się sprzedaje. Ale przede wszystkim mamy klientów, którzy na poważnie się nim zajmują - mówił. Zapewniał też, że wszyscy kupujący są dokładnie sprawdzani. - Nie chcemy wśród nich nazistów - oznajmił.</p>
      <p>
        <a href="https://www.polsatnews.pl/wideo/tragiczny-wypadek-na-slowacji-zginelo-12-osob-w-tym-uczniowie_6759595/">WIDEO - Tragiczny wypadek na Słowacji. Zginęło 12 osób, w tym uczniowie</a>
      </p>
      <figure>
        <img src="https://r.dcs.redcdn.pl/http/o2/redefine/cp/cp/cp5y1tpdtgs6aunoxikqm73y467nib52.jpg"/>
      </figure>
    </article>
  </body>
</html>