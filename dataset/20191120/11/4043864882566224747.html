<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232513/"/>
    <meta property="og:site_name" content="Українська правда"/>
    <meta property="article:published_time" content="2019-11-20T11:20:08+00:00"/>
    <meta property="og:title" content="Прогноз на День Свободи: сильний вітер посилить холод"/>
    <meta property="og:description" content="Найближчої доби погоду в Україні визначатиме протистояння циклону та антициклону: вона буде несприятливою зі штормовим вітром."/>
  </head>
  <body>
    <article>
      <h1>Прогноз на День Свободи: сильний вітер посилить холод</h1>
      <address>
        <time datetime="2019-11-20T11:20:08+00:00">20 Nov 2019, 11:20</time>
      </address>
      <p>Найближчої доби погоду в Україні визначатиме протистояння циклону та антициклону: вона буде несприятливою зі штормовим вітром.</p>
      <p><b>Джерело:</b> синоптик Наталка Діденко на<a href="https://www.facebook.com/tala.didenko/posts/3007679799261978"> Facebook</a></p>
      <p><b>Пряма мова:</b> "Холодний антициклон з північного сходу давитиме атмосферним тиском, тепліший циклон чините спротив. Ми – у вирі цих синоптичних подій. Тому. 21-го листопада, практично повсюди посилиться вітер до штормових значень Одягайтесь обов`язково тепліше, особливо надвечір, бо, так звана, температура комфорту буде на 2-5 градусів нижчою за реальну. А реальна також не сильно розженеться".</p>
      <p><b>Деталі:</b> Найближчої ночі в Україні очікується від 3 градусів морозу до 3 градусів тепла. На Сході трохи холодніше, там уночі -3-8 градусів. На Заході ніч буде теплою, +3+7 градусів.</p>
      <p>У денні години четверга у більшості областей України передбачається 0-4 градуси тепла, на Сході до 2 градусів морозу, на Одещині, в Криму та в західних областях +4+10 градусів.</p>
      <p>Опади ймовірні в західній частині України, а також на Вінниччині та Одещині. На решті території – переважно тумани, місцями мряка.</p>
      <p>У Києві 21-го листопада, у День Гідності та Свободи, погода буде без істотних опадів, можлива мряка.</p>
      <p>Водночас південно-східний вітер буде сильним – до штормових поривів.</p>
      <p>Температура повітря у столиці найближчої ночі близько нуля, вдень у четвер +1+3 градуси, а надвечір – зниження температури повітря до -1-4 градусів.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/20/7232481/"/>
        <a href="https://www.pravda.com.ua/news/2019/11/19/7232421/"/>
        <a href="https://www.pravda.com.ua/news/2019/11/18/7232323/"/>
      </related>
    </article>
  </body>
</html>