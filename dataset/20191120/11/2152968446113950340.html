<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/20/dyrjavata-asfaltira-pyt-na-rupite-zakonen-li-e.430203"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T11:27:00+00:00"/>
    <meta property="og:title" content="Държавата асфалтира път на Рупите, законен ли е?"/>
    <meta property="og:description" content="Той свързва минералните извори с археологическите разкопки | Dnes.bg"/>
  </head>
  <body>
    <article>
      <h1>Държавата асфалтира път на Рупите, законен ли е?</h1>
      <h2>Той свързва минералните извори с археологическите разкопки</h2>
      <address><time datetime="2019-11-20T11:27:00+00:00">20 Nov 2019, 11:27</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>За сигнал за незаконен път в Рупите алармира bTV. Вече са информирани няколко институции. Пътят е в защитена територия и трябва да свързва минералните извори "Рупите" с археологически разкопки в района.</p>
      <p>Екоинспекцията в Благоевград вече е сигнализирала прокуратурата за евентуално престъпление.</p>
      <p>"Всички процедури са направени въз основа на невярна информация, подадена на Община Петрич, че там няма защитени местообитания. Получени са разрешения, правени са проверки, но всички стъпват на тази невярна информация. Надяваме се прокуратурата да го установи", каза Андрей Ковачев. По думите му там трябва да има място с алеи, но не е и място за път.</p>
      <p>От общината обясниха, че това е черен път. Извършват се законни строителни дейности, като всички процедури са съгласувани със съответните институции. Предвидено е той да бъде асфалтиран.</p>
      <p>Местните не искат да има асфалт, тъй като се пресича поляната, която е уникално място и за хората, които имат отношение, се вижда, че има много грубо нарушение.</p>
      <p> </p>
    </article>
  </body>
</html>