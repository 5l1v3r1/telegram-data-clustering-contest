<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/inceden-erdoganla-genel-baskanlik-icin-gorustugu-iddia-edilen-isme-tepki-1389224"/>
    <meta property="og:site_name" content="Karar.com"/>
    <meta property="article:published_time" content="2019-11-20T11:11:00+00:00"/>
    <meta property="og:title" content="İnce'den Erdoğan'la genel başkanlık için görüştüğü iddia edilen isme tepki"/>
    <meta property="og:description" content="Cumhurbaşkanı Erdoğan'ın Beştepe'de görüştüğü bir CHP'liye"/>
  </head>
  <body>
    <article>
      <h1>İnce'den Erdoğan'la genel başkanlık için görüştüğü iddia edilen isme tepki</h1>
      <address>
        <time datetime="2019-11-20T11:11:00+00:00">20 Nov 2019, 11:11</time>
      </address>
      <p>
        <b>Cumhurbaşkanı Erdoğan'ın Beştepe'de görüştüğü bir CHP'liye "Ülkenin menfaati için CHP'nin başına senin geçmen lazım" dediği iddiasıyla ilgili, Muharrem İnce'den çok sert tepki geldi. Muharrem İnce, "O kişi ortaya çıkmalıdır" dedi.</b>
      </p>
      <p>Sözcü yazarı Rahmi Turan’ın ‘Müthiş bir haber!’ başlığı ile yayınlanan bugünkü yazısında Cumhurbaşkanı Recep Tayyip Erdoğan'ın CHP'li bir ismi ana muhalefet partisinin başına geçmesi için görüştüğünü iddia etti. </p>
      <p>Turan Beştepe'ye yakın bir kaynağına dayandırdığı yazısında; CHP’li çok önemli bir ismin Beştepe'de Cumhurbaşkanı Erdoğan’ın ile görüştüğünü Erdoğan’ın CHP’li bu isme, “Türkiye’nin güvenliği için senin CHP Genel Başkanı olman gerekir. Düşün, karar ver. Memleketin iyiliği için bu gerekli. Ben de yardımcı olurum!” dediğini ileri sürdü. </p>
      <p>Ana muhalefet partisi kulislerini karıştıran iddiaya CHP'li Muharrem İnce'den tepki gecikmedi.</p>
      <p>İnce , Twitter hesabından yaptığı paylaşımda “CHP Genel Başkanını özgür iradeli kurultay delegeleri seçer, Sözcü Gazetesi yazarı Rahmi Turan'ın yazısında isim vermeden belirttiği kişi ortaya çıkmalıdır. Çıkmıyorsa CHP Genel Başkanlığı kovalayan o ismi Rahmi Turan açıklamalıdır.” dedi.</p>
    </article>
  </body>
</html>