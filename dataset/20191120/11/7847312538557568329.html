<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/473813-skandal-we-francji-chirurg-pedofil-mogl-miec-250-ofiar"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T11:39:20+00:00"/>
    <meta property="og:title" content="Skandal we Francji! Chirurg oskarżony o gwałt i napaść seksualną na cztery dziewczynki, mógł mieć nawet 250 ofiar"/>
    <meta property="og:description" content="Udało się je zidentyfikować, 184 z nich złożyły już oficjalną skargę - poinformowała w poniedziałek prokuratura w La Rochelle."/>
  </head>
  <body>
    <article>
      <h1>Skandal we Francji! Chirurg oskarżony o gwałt i napaść seksualną na cztery dziewczynki, mógł mieć nawet 250 ofiar</h1>
      <address><time datetime="2019-11-20T11:39:20+00:00">20 Nov 2019, 11:39</time> by <a rel="author">Dookoła świata</a></address>
      <p>
        <b>Były chirurg Joel Le Scouarnec, oskarżony o gwałt i napaść seksualną na cztery dziewczynki, mógł mieć nawet 250 ofiar. Udało się je zidentyfikować, 184 z nich złożyły już oficjalną skargę - poinformowała w poniedziałek prokuratura w La Rochelle.</b>
      </p>
      <p>Do tej pory byłemu chirurgowi postawiono zarzuty napaści seksualnej i gwałtu na czterech dziewczynkach w latach 1989-2017. Od maja 2017 roku Le Scouarnec przebywa w areszcie. Na początku 2020 roku były lekarz ma stanąć przed sądem.</p>
      <p>Po zatrzymaniu Le Scouarneca w 2017 roku podczas przeszukania jego domu znaleziono m.in. lalki służące do praktyk sadomasochistycznych, zdjęcia nagich dzieci, pornografię dziecięcą oraz zeszyty, w których obok opisów brutalnych napaści seksualnych pojawiło się prawie 200 imion dzieci.</p>
      <blockquote>Sprawa byłego chirurga Joela Le Scouarneca jest nadal wyjaśniona</blockquote>
      <p>—oświadczyła w poniedziałek prokuratura w La Rochelle w zachodniej Francji. Przesłuchano już 209 z 250 potencjalnych ofiar 68-letniego obecnie byłego chirurga.</p>
      <p>Le Scouarnec w latach 1989-2017 praktykował w Vannes, Lorient (Morbihan), Loches (Indre-et-Loire) i Jonzac (Charente-Maritime). Został już skazany w 2005 r. w Vannes na cztery miesiące więzienia w zawieszeniu za posiadanie pornografii dziecięcej. Nie dostał wówczas zakazu wykonywania zawodu ani kontaktu z dziećmi.</p>
      <p>kk/PAP</p>
    </article>
  </body>
</html>