<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/5be163ec790e29f8/cum-arata-prima-felicitare-de-craciun-a-fost-tiparita-acum-176-de-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T11:49:53+00:00"/>
    <meta property="og:title" content="Cum arată prima felicitare de Crăciun; A fost tipărită acum 176 de ani"/>
    <meta property="og:description" content="Prima felicitare de Crăciun din lume a fost tipărită în 1843, fiind concepută de Henry Cole şi ilustrată de John Callcott Horsley. În prezent, felicitarea este expusă la Muzeul Charles Dickens din Londra."/>
  </head>
  <body>
    <article>
      <h1>Cum arată prima felicitare de Crăciun; A fost tipărită acum 176 de ani</h1>
      <address><time datetime="2019-11-20T11:49:53+00:00">20 Nov 2019, 11:49</time> by <a rel="author">Jurnal.md</a></address>
      <p>
        <b>Prima felicitare de Crăciun din lume a fost tipărită în 1843, fiind concepută de Henry Cole şi ilustrată de John Callcott Horsley. În prezent, felicitarea este expusă la Muzeul Charles Dickens din Londra.</b>
      </p>
      <p>Felicitarea înfăţişează o familie reunită în jurul unei mese festive, servind câte un pahar de vin şi conţine mesajul: „Un Crăciun Fericit şi un An Nou Fericit şi vouă!”.</p>
      <p>Cartea poştală a fost trimisă de un fiu părinţilor săi. Dintre cele 1.000 de exemplare tipărite iniţial, au supravieţuit doar 21, scrie Agerpres care citează Press Association.</p>
      <p>Felicitarea a fost tipărită în 1843, anul în care Dickens, unul dintre cei mai de seamă reprezentanţi al literaturii victoriene, a publicat nuvela ”A Christmas Carol” (”O poveste de Crăciun”), al cărei protagonist, Ebenezer Scrooge, îşi schimbă atitudinea după ce primeşte vizita spiritelor Crăciunului trecut, prezent şi viitor.</p>
      <p>Dickens şi Cole au creat în același timp, fără să ştie unul de existenţa celuilalt, dar contribuind amândoi la conturarea tradițiilor populare din preajma Crăciunului.</p>
      <figure>
        <img src="http://static.cdn.jurnaltv.md/superdesk/20191120131148/7ebbe2856a183587bb06da401165531824aea7fed7809287252a73dc70b93ecb.png"/>
        <figcaption>AFP</figcaption>
      </figure>
    </article>
  </body>
</html>