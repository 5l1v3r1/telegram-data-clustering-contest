<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/csp-ii-admite-pe-toi-patru-candidai-la-funcia-de-procuror-general-selectai-anterior-de-ministerul-justiiei-148714.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T11:12:00+00:00"/>
    <meta property="og:title" content="CSP îi admite pe toți patru candidați la funcția de procuror general selectați anterior de Ministerul Justiției"/>
    <meta property="og:description" content="Candidații la funcția de procuror general vor fi intervievați la 28 noiembrie în cadrul Consiliului Superior al Procurorilor (CSP)."/>
  </head>
  <body>
    <article>
      <h1>CSP îi admite pe toți patru candidați la funcția de procuror general selectați anterior de Ministerul Justiției</h1>
      <address>
        <time datetime="2019-11-20T11:12:00+00:00">20 Nov 2019, 11:12</time>
      </address>
      <p>
        <b>Candidații la funcția de procuror general vor fi intervievați la 28 noiembrie în cadrul Consiliului Superior al Procurorilor (CSP).</b>
      </p>
      <p>Consiliul a admis toate cele patru dosare, dar a solicitat informații suplimentare de la Agenția Națională de Integritate, Serviciul de Informații și Securitate și comisia medicală în vederea completării dosarelor. Între timp, au fost depuse patru contestații din partea candidaților care au participat la concurs. Acestea urmează a fi examinate, iar în cazul în care rezultatul concursului va fi influențat CSP ar urma să ia măsuri suplimentare, conform șefei Consiliului, Angela Motuzoc.</p>
      <p>„Au fost depuse patru contestații. Artur Lupașcu și Octavian Bodareu au depus contestații fiind nemulțumiți că nu au fost admiși la concurs și Eduard Bulat și Serghei Perju, care nu au trecut de etapa de preselecție. Vom soluționa problema la momentul în care va interveni această soluție, dar la moment nu avem nicio suspendare sau soluție pe aceste cazuri”, a declarat Motuzoc.</p>
      <p>Și ministru Justiției, Fadei Nagacevschi a declarat că, contestațiile depuse de cei 4 nu împiedică CSP să meargă mai departe și să organizeze etapa interviului.</p>
      <p>„La moment nu există niciun act pronunțat de instanța de judecată, care ar fi suspendat etapa de preselecție. În condițiile actuale CSP nu are acte care ar pune piedici la acest concurs. La 28 noiembrie va avea loc etapa interviurilor, iar de la ANI, SIS și comisia medicală au fost solicitate unele acte în vederea suplimentării dosarelor”, a declarat Nagacevschi.</p>
      <p>Alexandr Stoianoglo, Veaceslav Soltan, Vladislav Gribincea și Oleg Crîșmaru sunt cei 4 candidați selectați de comisia de concurs a ministerul Justiției. Din aceste patru candidaturi CSP va selecta una și o va transmite președintelui țării spre aprobare. În cazul în care șeful statului va respinge candidatura, CSP este în drept să înainteze o altă candidatură sau să insiste pe prima opțiune.</p>
    </article>
  </body>
</html>