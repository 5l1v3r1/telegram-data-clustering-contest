<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/unigestion-azionario-gode-di-valutazioni-troppo-alte-tutto-dipende-dal-sentiment/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-20T11:02:08+00:00"/>
    <meta property="og:title" content="Unigestion: azionario gode di valutazioni troppo alte? Tutto dipende dal sentiment"/>
    <meta property="og:description" content="L’anno scorso la politica monetaria più restrittiva, l’aumento dei rischi politici e la decelerazione di molti fattori macroeconomici spiazzarono gli investitori. Poi, uno dopo l’altro, questi venti contrari si sono ritirati esattamente nell’ordine in cui sono comparsi, a cominciare dalla politica monetaria. La ripresa in corso ha portato molti indici azionari ad essere costosi e se le valutazioni erano attrattive all’inizio di settembre, ora la situazione attuale è diversa e il problema è un altro come sottolinea nella weekly strategy il Cross Asset Solutions (CAS) team di Unigestion. È giunto il momento di affermare che tutto è costoso e acquistare gli asset in base al loro prezzo di cartellino o è probabile che si verifichi un prolungamento di questo continuo rally? Vediamo oggi una crescita più limitata, ma senza che questa modifichi il nostro posizionamento rialzista (…) L’azionario è l’unico asset che risente di un rischio di valutazione? Noi non la pensiamo così. Valutazioni sono più elevate di quanto…"/>
  </head>
  <body>
    <article>
      <h1>Unigestion: azionario gode di valutazioni troppo alte? Tutto dipende dal sentiment</h1>
      <address><time datetime="2019-11-20T11:02:08+00:00">20 Nov 2019, 11:02</time> by <a rel="author">Alessandra Caparello</a></address>
      <p>L’anno scorso la politica monetaria più restrittiva, l’<b>aumento dei rischi politici</b> e la decelerazione di molti fattori macroeconomici spiazzarono gli investitori. Poi, uno dopo l’altro, questi venti contrari si sono ritirati esattamente nell’ordine in cui sono comparsi, a cominciare dalla politica monetaria.</p>
      <p>La ripresa in corso ha portato molti indici azionari ad essere costosi e <b>se le valutazioni erano attrattive all’inizio di settembre</b>, ora la situazione attuale è diversa e il problema è un altro come sottolinea nella weekly strategy il Cross Asset Solutions (CAS) team di Unigestion.</p>
      <blockquote>È giunto il momento di affermare che <b>tutto è costoso</b> e acquistare gli asset in base al loro prezzo di cartellino o è probabile che si verifichi un prolungamento di questo continuo rally? Vediamo oggi una crescita più limitata, ma senza che questa modifichi il nostro posizionamento rialzista (…) L’<a href="https://www.wallstreetitalia.com/search/mercato+azionario/"><b>azionario</b></a> è l’unico asset che risente di un rischio di valutazione? Noi non la pensiamo così.</blockquote>
      <h3>Valutazioni sono più elevate di quanto si pensi</h3>
      <p>In sostanza gli analisti partono dal fatto che il rialzo messo a segno dai<b><a href="https://www.wallstreetitalia.com/trend/sp-500/"> principali indici azionari</a></b> negli ultimi mesi ha portato la valutazione di molti titoli a livelli elevati. Questo scenario sarà sostenibile anche nei prossimi mesi si chiedono?</p>
      <p>Secondo gli esperti il sentiment potrebbe essere il<b> game changer.</b> “Nel caso dell’azionario – dicono gli analisti –  valutazioni elevate potrebbero benissimo essere giustificate da un continuo miglioramento macroeconomico. Se l’espansione del rapporto prezzo/utile sarà giustificata da una forte crescita degli utili, il rally azionario continuerà e gli asset di copertura saranno a rischio nei prossimi mesi”.</p>
      <p>Nulla cresce per sempre, ma è probabile che la <b>crescita degli utili</b> continui nel quarto trimestre di quest’anno e nel primo del 2020. “Se abbiamo ragione e gli investitori verranno colti da questa febbre azionaria tardiva – continuano –  allora il rally non sarà ancora terminato”.</p>
      <blockquote>Per tutte queste ragioni, manteniamo il nostro posizionamento positivo nei confronti dei growth asset e lo faremo probabilmente fino a quando la crescita non subirà un sostanziale deterioramento. Abbiamo iniziato ad <b>aggiungere coperture contro un calo dell’azionario.</b> Tuttavia, dato che le posizioni di copertura degli investitori sono ancora elevate, ci aspettiamo un atteggiamento costruttivo da parte di questi nel caso di calo del mercato azionario.</blockquote>
    </article>
  </body>
</html>