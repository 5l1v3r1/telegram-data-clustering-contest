<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/legicsapast-hajtott-vegre-izrael-sziriaban"/>
    <meta property="og:site_name" content="euronews"/>
    <meta property="article:published_time" content="2019-11-20T11:09:30+00:00"/>
    <meta property="og:title" content="Légicsapást hajtott végre Izrael Szíriában"/>
    <meta property="og:description" content="A légicsapást válaszul az előző napi rakétatámadásra hajtották végre. Mintegy húsz célpontot támadtak."/>
  </head>
  <body>
    <article>
      <h1>Légicsapást hajtott végre Izrael Szíriában</h1>
      <address><time datetime="2019-11-20T11:09:30+00:00">20 Nov 2019, 11:09</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/08/58/773x435_cmsv2_cac508be-0365-5d41-8b42-255ab4f71bb0-4310858.jpg"/>
      </figure>
      <p>Légicsapást hajtott végre Izrael Szíriában válaszul az előző napi, őt ért rakétatámadásra. Mintegy húsz célpontot támadtak. A katonaság közlése szerint az iráni Forradalmi Gárda különleges erőinek rakétáit, támaszpontjait és fegyverraktárait támadták. Miután a szíriai légvédelem működésbe lépett, az ő légvédelmi egységeiket is megsemmisítették.</p>
      <p>- Megváltoztak a szabályok. Aki megtámadja Izraelt, az nem alhat aznap éjjel. Ez történt múlt héten és ezen a héten. Az iráni vezetőknek szánt üzenetünk egyszerű: ahová csak küldik a csápjaikat, levágjuk azokat - fogalmazott az izraeli védelmi miniszter, Naftali Bennett.</p>
      <p>A légicsapásokban legkevesebb 11 ember meghalt, köztük hét, feltehetően iráni harcos. Az izraeli hadsereg szerint kedden Irán indított rakétát Szíriából Izraelre, ami szerintük azt mutatja, hogy Teherán pozíciót épített ki magának Szíriában.</p>
    </article>
  </body>
</html>