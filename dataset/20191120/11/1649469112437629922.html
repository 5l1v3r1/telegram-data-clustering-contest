<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/antakalnyje-tvarkydami-dujotieki-darbininkai-pazeide-vamzdi-uzdarytas-eismas/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T11:24:21+00:00"/>
    <meta property="og:title" content="Antakalnyje tvarkydami dujotiekį darbininkai pažeidė vamzdį, uždarytas eismas (atnaujinta)"/>
    <meta property="og:description" content="Vilniuje, Antakalnyje, trečiadienį tvarkydami dujotiekį darbininkai pažeidė vamzdį, BNS sakė Priešgaisrinės apsaugos ir gelbėjimo departamento (PAGD) atstovė Laura Valauskienė.  Pirminiais duomenimis, po avarijos kilo dujų nuotėkis.  Sostinės policija pranešė, kad kelio ruožas prie Karių Kapų gatvės uždarytas, pareigūnai prašo rinktis kitą maršrutą.  Vamzdis apie 13 val. buvo pažeistas Vinco Grybo..."/>
  </head>
  <body>
    <article>
      <h1>Antakalnyje tvarkydami dujotiekį darbininkai pažeidė vamzdį, uždarytas eismas (atnaujinta)</h1>
      <address><time datetime="2019-11-20T11:24:21+00:00">20 Nov 2019, 11:24</time> by <a rel="author">BNS</a></address>
      <p>Vilniuje, Antakalnyje, trečiadienį tvarkydami dujotiekį darbininkai pažeidė vamzdį, BNS sakė Priešgaisrinės apsaugos ir gelbėjimo departamento (PAGD) atstovė Laura Valauskienė.</p>
      <p>Pirminiais duomenimis, po avarijos kilo dujų nuotėkis.</p>
      <p>Sostinės policija pranešė, kad kelio ruožas prie Karių Kapų gatvės uždarytas, pareigūnai prašo rinktis kitą maršrutą.</p>
      <p>Vamzdis apie 13 val. buvo pažeistas Vinco Grybo ir Karių Kapų gatvių sankryžoje.</p>
      <p>Įvykio vietoje budi ugniagesiai, eismą reguliuoja policija.</p>
      <p>
        <b>Atnaujinta 17:09 val.</b>
      </p>
      <p>Vilniuje trečiadienį pažeisto dujų vamzdžio avarijos likvidavimo darbai, preliminariu ESO vertinimu, dar gali užtrukti.</p>
      <p>Specialistai, siekdami kuo mažesnės žalos gyventojams ir aplinkai, intensyviai darbuojasi lokalizuodami ir likviduodami dujotiekio pažeidimą, kartu, kaip pažymima pranešime, daro viską, kad dujų tiekimas sutriktų kuo mažesniam klientų skaičiui.</p>
      <p>Antakalnio rajone galėjo būti juntamas dujų „kvapas“, gyventojams nereikėtų nerimauti, tačiau esant abejonėms visada galima skambinti ESO Dujų avarinei tarnybai nemokamu trumpuoju numeriu 1804.</p>
      <p>Apie atkurtą gamtinių dujų tiekimą ESO klientai bus informuojami nedelsiant.Kaip skelbta, pranešimą apie incidentą V. Grybo ir Karių Kapų gatvių sankryžoje Bendrasis pagalbos centras skubiosios pagalbos tarnybų telefono numeriu 112 gavo 13.04 val.</p>
      <p>Buvo pranešta apie Karių Kapų gatvėje susidariusią didelę dujų koncentraciją, buvo uždarytas kelio ruožas prie Karių kapų, o Vilniaus apskrities policija prašė vairuotojų rinktis kitą maršrutą.</p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>1 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/netiketais-sprendimais-stebinanti-paroda-ragina-neismesti-nereikalingu-daiktu/"/>
        <a href="https://madeinvilnius.lt/naujienos/teismas-skelbs-sprendima-gince-del-lukiskiu-aikstes-memorialo/"/>
        <a href="https://madeinvilnius.lt/naujienos/del-vilniuje-rastos-aviacines-bombos-uzdaromos-ukmerges-pienines-bei-stumbru-gatves/"/>
        <a href="https://madeinvilnius.lt/naujienos/sausi-pramogu-arenoje-ledo-ritulio-jaunimo-vaikinu-cempionatas/"/>
        <a href="https://madeinvilnius.lt/naujienos/lietuvos-nacionalinis-muziejus-visuomenei-atveria-buvusios-arestines-pastata-nuotrauku-galerija/"/>
        <a href="https://madeinvilnius.lt/naujienos/atidarytas-islandijos-respublikos-konsulatas/"/>
      </related>
    </article>
  </body>
</html>