<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/anm-avertizare-sumbra-romania-lovita-de-cea-mai-grea-iarna-din-ultimii-100-de-ani-20096389"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T11:06:54+00:00"/>
    <meta property="og:title" content="ANM, avertizare sumbră. România, lovită de cea mai grea iarnă din ultimii 100 de ani"/>
    <meta property="og:description" content="Specialiștii Administrației Naționale de Meteorologie ne aduc vești neplăcute în ceea ce privește lunile care urmează, vorbind despre o iarnă care ar"/>
  </head>
  <body>
    <article>
      <h1>ANM, avertizare sumbră. România, lovită de cea mai grea iarnă din ultimii 100 de ani</h1>
      <address><time datetime="2019-11-20T11:06:54+00:00">20 Nov 2019, 11:06</time> by <a rel="author">Cristian Lisandru</a></address>
      <p>
        <b>Specialiștii Administrației Naționale de Meteorologie ne aduc vești neplăcute în ceea ce privește lunile care urmează, vorbind despre o iarnă care ar putea fi cea mai grea din ultimul secol.</b>
      </p>
      <p>Efectele încălzirii globale se fac resimțite rapid, anotimpurile oferind cu totul alte temperaturi decât eram obișnuiți. Chiar dacă luna noiembrie a făcut ca mercurul termometrelor să urce peste valorile normale ale acestei perioade, urmează o răcire accentuată a vremii. Un front rece se va abate peste România, în următoarele zile, temperaturile preconizate fiind de 2-3 grade în Moldova și 5-6 grade în Muntenia. La munte, temperaturile vor coborî, constant, sub 0 grade Celsius. Sunt anunțate ploi, lapoviță și ninsoare.</p>
      <p>Specialiștii ANM spun că iarna își va intra în drepturi la jumătatea lunii decembrie, iar iarna – conform previziunilor – ar putea să fie una foarte grea. Conform informațiilor de la ANM, nu vor lipsi episoadele de ploaie îngheţată. România a fost lovită, și anul trecut, de acest fenomen extrem, mii de maşini fiind avariate de copacii doborâţi sub greutatea gheţii. În ceea ce privește ninsorile, acestea s-ar putea prelungi până în lunile martie și aprilie, avertizează specialiștii ANM.</p>
      <p> </p>
    </article>
  </body>
</html>