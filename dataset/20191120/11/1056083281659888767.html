<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919108/%D9%85%D9%82%D8%A8%D8%B1%D9%87-%D8%B4%D9%87%D8%AF%D8%A7-%D8%AF%D8%B1-%D8%A8%D8%AC%D9%86%D9%88%D8%B1%D8%AF-%D9%85%D9%86%D8%AA%D8%B8%D8%B1-%DA%86%D8%B1%D8%A7%D8%BA-%D8%B3%D8%A8%D8%B2-%D8%A7%D8%B1%D8%AA%D8%B4"/>
    <meta property="og:site_name" content="ایسنا"/>
    <meta property="article:published_time" content="2019-11-20T11:16:01+00:00"/>
    <meta property="og:title" content="مقبره شهدا در بجنورد منتظر چراغ سبز ارتش"/>
    <meta property="og:description" content="ایسنا/خراسان شمالی معاون میراث فرهنگی اداره کل میراث فرهنگی و صنایع دستی و گردشگری خراسان شمالی با اشاره به اینکه مقبره شهدار در بجنورد یکی از آثار تاریخی این شهر محسوب می شود، گفت: تاکنون مرمت اضطراری این مقبره انجام شده است."/>
  </head>
  <body>
    <article>
      <h1>مقبره شهدا در بجنورد منتظر چراغ سبز ارتش</h1>
      <address><time datetime="2019-11-20T11:16:01+00:00">20 Nov 2019, 11:16</time> by <a rel="author">اعظم قهرمانی</a></address>
      <p>ایسنا/خراسان شمالی معاون میراث فرهنگی اداره کل میراث فرهنگی و صنایع دستی و گردشگری خراسان شمالی با اشاره به اینکه مقبره شهدار در بجنورد یکی از آثار تاریخی این شهر محسوب می شود، گفت: تاکنون مرمت اضطراری این مقبره انجام شده است.</p>
      <p>علی مستوفیان در گفت و گو با ایسنا، افزود: مرمت تکمیلی این اثر تاریخی باقی مانده است و در سال جاری برای انجام این عملیات رقم 60 میلیون تومان نیز در نظر گرفته شده است.</p>
      <p>وی ادامه داد: با انجام مرمت تکمیلی امر مرمت این بنای تاریخی به پایان خواهد رسید و محوطه سازی باقی خواهد ماند که باید توسط شهرداری صورت گیرد.</p>
      <p>مستوفیان با بیان اینکه مالکیت این بنا متعلق به ارتش است، اظهارکرد: برای اینکه بتوان این اثر تاریخی تبدیل به منظر شهری شود و شهروندان نیز بتوانند در آن رفت و آمد داشته باشند و از آن استفاده کنند ارتش باید مجوزهای لازم را از تهران اخذ کند.</p>
      <p>وی تصریح کرد: از ارتش فقط توقع انجام مکاتبات اداری جهت اخذ مجوز را داریم، در غیر این صورت بنا مرمت می شود اما مورد استفاده مردم قرار نخواهد گرفت.</p>
      <p>مقبره شهدا متعلق به دوره اول پهلوی است، در این مقبره پیکر سه تن از شهدا که علیه لشگر کشی لهاک خان به شرق کشور مقابله کرده و به شهادت رسیده بودند به خاک سپرده شده است.</p>
      <p>انتهای پیام</p>
    </article>
  </body>
</html>