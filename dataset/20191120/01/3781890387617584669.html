<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742449"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T01:00:00+00:00"/>
    <meta property="og:title" content="แบนคัตตอนบัดก้านพลาสติก ใช้ก้านกระดาษ-ไม่ไผ่แทน"/>
    <meta property="og:description" content="ที่แรกในสหราชอาณาจักรสกอตแลนด์แบนคัตตอนบัดก้านพลาสติก! ห้ามผลิต ห้ามขาย เพื่อสู้มลพิษขยะพลาสติก เปลี่ยนใช้ก้านกระดาษ-ไม้ไผ่แทน"/>
  </head>
  <body>
    <article>
      <h1>แบนคัตตอนบัดก้านพลาสติก ใช้ก้านกระดาษ-ไม่ไผ่แทน</h1>
      <address>
        <time datetime="2019-11-20T01:00:00+00:00">20 Nov 2019, 01:00</time>
      </address>
      <p>
        <b>ที่แรกในสหราชอาณาจักรสกอตแลนด์แบนคัตตอนบัดก้านพลาสติก! ห้ามผลิต ห้ามขาย เพื่อสู้มลพิษขยะพลาสติก เปลี่ยนใช้ก้านกระดาษ-ไม้ไผ่แทน</b>
      </p>
      <p>กฎหมายนี้เริ่มต้นจากความกังวลในปริมาณมหาศาลของขยะก้านพลาสติกเหล่านี้ที่อยู่ในทะเลหรือถูกพัดขึ้นมาเหนือฝั่ง เพราะพวกมันถูกทิ้งลงชักโครก กลายเป็นอันตรายต่อสัตว์และสิ่งแวดล้อม และใช้เวลาย่อยสลายนาน โดย <b>Marine Conservative Society</b> <b>ได้เก็บขยะคอตตอนบัดริมทะเลกว่า 150,000 ชิ้น</b> จึงนำไปสู่การกดดันให้มีมาตรการแบนดังกล่าว <br/><br/>ซึ่งล่าสุดสกอตแลนด์กลายเป็นที่แรกในสหราชอาณาจักรที่เริ่มใช้กฎหมายแบนการผลิต และขายคอตตอนบัดก้านพลาสติก ซึ่งหลายร้านหลายแบรนด์ได้เปลี่ยนการผลิต หรือขายคอตตอนบัดก้านกระดาษ หรือไม้ไผ่แทนหลายเดือนก่อนหน้า เพื่อปรับเปลี่ยนตามโครงการนี้</p>
      <figure>
        <img src="https://www.dailynews.co.th/admin/upload/20191119/news_rMdZrISPLk144834_533.jpg?v=20191122034?v=8381"/>
      </figure>
      <p><b>มาตรการคล้ายกันนี้จะถูกปรับใช้ในส่วนอื่นๆ ของสหราชอาณาจักร อย่างการแบนที่คนกาแฟ และหลอด ซึ่งจะถูกบังคับใช้ปีหน้า </b><br/><br/>ขยะคอตตอนบัดถือเป็น<mark><b>ขยะมหาศาลที่ติด 1 ใน 10 ของขยะที่พบเจอในทะเลและชายหาด</b></mark> แค่ในอังกฤษ พวกมันถูกซื้อกว่า 1.8 พันล้านก้านต่อปี หลอดมีการใช้กว่า 4.7 พันล้านอันต่อปี ที่คนกาแฟกว่า 316 ล้านอันต่อปี</p>
      <figure>
        <img src="https://www.dailynews.co.th/admin/upload/20191119/news_nlCOnkhEii144833_533.jpg?v=20191122034?v=1824"/>
      </figure>
      <p>ซึ่งถือเป็นชัยชนะของสัตว์และสิ่งมีชีวิตทั้งหลาย ที่ต้องเผชิญกับภัยมลพิษพลาสติกอย่างทรมาน โดยพวกมันดูเหมือนจะเป็นชิ้นเล็กๆ แต่การใช้อย่างมหาศาล และการย่อยสลายที่ยากของพวกมันนั้นก่อปัญหาใหญ่อย่างมากทั่วโลก นี่จึงเป็นอีกหนึ่งมาตรการที่ครอบคลุมขยะพลาสติกชนิดอื่นที่เราอาจมองข้ามไป <br/><br/><b>ในประเทศไทย ปัจจุบันยังไม่มีมาตราการคล้ายกันนี้ แต่มีผลิตภัณฑ์ทดแทนเช่นคอตตอนบัด ก้านไม้ไผ่ ให้เราเลือกซื้อกันบ้างแล้ว หันมาลดใช้ ลดสร้างขยะพลาสติกใช้ครั้งเดียวทิ้ง หันมาใช้ภาชนะพกพาใช้ซ้ำได้ หรือเลือกใช้วัสดุที่เป็นมิตรต่อสิ่งแวดล้อม เก็บ แยกขยะทิ้งให้ถูกที่ เพื่อการจัดการที่ถูกทาง เพื่อเรา โลก เพื่อนร่วมโลก และลูกหลานของเรากันเถอะ. </b><br/>..................................<br/>คอลัมน์ :<b> <mark>พุ่มไม้ใบบัง</mark></b><br/>โดย <mark><b>“ร่มธรรม ขำนุรักษ์”</b></mark><br/>ขอบคุณภาพประกอบจาก Pixabay<br/><br/><b>ที่มาและข้อมูลเพิ่มเติม</b><br/><a href="https://www.independent.co.uk/environment/plastic-cotton-buds-ban-scotland-uk-beaches-pollution-a9153031.html">www.independent.co.uk</a> , <a href="https://www.bbc.com/news/uk-scotland-50016878?">www.bbc.com</a></p>
    </article>
  </body>
</html>