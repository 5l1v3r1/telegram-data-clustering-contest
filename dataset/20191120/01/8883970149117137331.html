<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/leak-intel-frost-canyon-nuc/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-20T01:45:54+00:00"/>
    <meta property="og:title" content="Intel Frost Canyon NUC คอมจิ๋วรุ่นใหม่ ใช้ชิปตระกูล Comet Lake-U"/>
    <meta property="og:description" content="ภาพหลุดและข้อมูลใหม่ล่าสุด เครื่องคอมพิวเตอร์ตัวเล็กประหยัดพื้นที่ Intel Frost Canyon NUC อัปเกรดสเปกใหม่ ชิปแรงขึ้นและ USB Type-C"/>
  </head>
  <body>
    <article>
      <h1>Intel Frost Canyon NUC คอมจิ๋วรุ่นใหม่ ใช้ชิปตระกูล Comet Lake-U</h1>
      <address><time datetime="2019-11-20T01:45:54+00:00">20 Nov 2019, 01:45</time> by <a rel="author" href="https://www.techoffside.com/author/zneze/" target="_blank">ZNeze</a></address>
      <p>เอาใจคนชอบเครื่องคอมพิวเตอร์ขนาดเล็ก หรือ NUC ที่มีข้อมูลรุ่นใหม่ตัวต่อไปล่าสุดหลุดมาให้ดูกัน เป็น Intel Frost Canyon NUC มาพร้อมชิปใหม่ตระกูล Comet Lake-U ที่อัปเกรดให้เร็วแรงขึ้นกว่าของเดิม Coffee Lake-U ของรุ่น Bean Canyon</p>
      <p>แต่ภายนอกนั้นไม่ได้มีอะไรเปลี่ยนแปลงไปจากเดิมมากสักเท่าไหร่นัก ที่เห็นได้ชัดเจนคือพอร์ต USB Type-C ที่ด้านหน้าตัวเครื่อง ส่วน Form Factor จะมีมา 2 แบบด้วยกัน คือแบบ Ultra-Thin ที่บางเป็นพิเศษ และแบบธรรมดา</p>
      <figure>
        <a href="https://www.techoffside.com/2019/11/leak-intel-frost-canyon-nuc/intel_frost_canyon_2/">
          <img src="https://www.techoffside.com/wp-content/uploads/2019/11/intel_frost_canyon_2.png"/>
        </a>
      </figure>
      <p>รองรับหน่วยเก็บข้อมูลทั้งแบบ M.2 และ SATA 2.5 นิ้ว พอร์ตการเชื่อมต่อครบครัน ทั้ง USB Type-C, USB Type-A เวอร์ชั่น 3.1 Gen 2 สองช่อง, HDMI และ Thunderbolt 3</p>
      <p>ตัวเลือก CPU มีทั้งหมด 3 รุ่น คือ Core i3-10110U (NUC10i3FN), Core i5-10210U (NUC10i5FN) และ Core i7-10710U (NUC10i7FN)</p>
      <p>คาดว่าจะเปิดตัววันที่ 12 ธันวาคม นี้ และยังอาจมาพร้อมกับเครื่อง NUC แนวคิดใหม่ แบบแยกเป็นโมดูลต่อประกอบกันได้ ในชื่อ Ghost Canyon พร้อมชิป Core i9-9980HK Tiger Lake-U,</p>
      <p>Phantom Canyon ที่มาพร้อมกับการ์ดจอ NVIDIA GeForce GTX 1660 Ti หรือ RTX 2060 ปิดท้ายด้วย Quartz Canyon ที่เป็นเครื่อง Workstation พร้อมชิประดับ Xeon E</p>
      <figure>
        <a href="https://www.techoffside.com/2019/11/leak-intel-frost-canyon-nuc/intel_frost_canyon_3/">
          <img src="https://www.techoffside.com/wp-content/uploads/2019/11/intel_frost_canyon_3.png"/>
        </a>
      </figure>
      <figure>
        <a href="https://www.techoffside.com/2019/11/leak-intel-frost-canyon-nuc/intel_frost_canyon_4/">
          <img src="https://www.techoffside.com/wp-content/uploads/2019/11/intel_frost_canyon_4.png"/>
        </a>
      </figure>
      <p>ที่มา: <a href="https://www.notebookcheck.net/Intel-Frost-Canyon-NUC-leak-indicates-an-incremental-update-over-Bean-Canyon-expected-to-launch-on-December-12.442678.0.html">Notebookcheck</a></p>
      <related>
        <h4>Related<b> Posts</b></h4>
        <a href="https://www.techoffside.com/2019/11/intel-%e0%b9%80%e0%b8%a3%e0%b9%88%e0%b8%87%e0%b8%9e%e0%b8%b1%e0%b8%92%e0%b8%99%e0%b8%b2-ai-%e0%b8%97%e0%b8%b1%e0%b9%89%e0%b8%87%e0%b8%81%e0%b8%b2%e0%b8%a3%e0%b9%83%e0%b8%8a%e0%b9%89%e0%b8%87%e0%b8%b2/"/>
        <a href="https://www.techoffside.com/2019/10/intel-change-plan-refresh-gemini-lake-cpu-q4-2020/"/>
        <a href="https://www.techoffside.com/2019/10/new-evidence-intel-xe-multi-gpu-support/"/>
        <a href="https://www.techoffside.com/2019/10/intel-new-concept-modular-pc/"/>
        <a href="https://www.techoffside.com/2019/10/apple-pushing-its-own-5g-modem-before-2022/"/>
        <a href="https://www.techoffside.com/2019/10/intel-core-i7-1065g7-iris-plus-g7-vs-amd-nvidia/"/>
      </related>
    </article>
  </body>
</html>