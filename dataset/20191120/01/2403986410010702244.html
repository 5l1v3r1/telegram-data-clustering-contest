<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/korabli__tse_prekrasno_ale_u_nas_viyna__zelenskiy_pro_prorivi_u_stosunkah_z_rf_n1237088"/>
    <meta property="og:site_name" content="24 Канал"/>
    <meta property="article:published_time" content="2019-11-20T01:55:00+00:00"/>
    <meta property="og:title" content="Кораблі – це прекрасно, але у нас війна, – Зеленський про прориви у стосунках з РФ"/>
    <meta property="og:description" content="Президент Зеленський в Очакові 20 листопада пізно ввечері спілкувався з журналістами. Серед іншого глава держави відповів на запитання щодо нормандського формату та ймовірних проривів у стосунках з Росією."/>
  </head>
  <body>
    <article>
      <h1>Кораблі – це прекрасно, але у нас війна, – Зеленський про прориви у стосунках з РФ</h1>
      <address><time datetime="2019-11-20T01:55:00+00:00">20 Nov 2019, 01:55</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Президент Зеленський в Очакові 20 листопада пізно ввечері спілкувався з журналістами. Серед іншого глава держави відповів на запитання щодо нормандського формату та ймовірних проривів у стосунках з Росією.</b>
      </p>
      <p>Президент Зеленський відвідав Очаків, щоб особисто переконатися, у якому стані зараз щойно повернуті Росією українські кораблі. Через поломку літака глава держави приїхав до міста пізно ввечері, однак все ж поговорив з журналістами. </p>
      <blockquote>Зверніть увагу: <a href="https://24tv.ua/shho_rosiya_zrobila_z_ukrayinskimi_viyskovimi_korablyami_matios_opublikuvav_vazhliviy_dokument_n1237086">Що Росія зробила з українськими військовими кораблями: Матіос опублікував важливий документ</a></blockquote>
      <p>Окрім кораблів, низка важливих питань звучали щодо зустрічі лідерів країн "нормандської четвірки", запланованої на 9 грудня. Зокрема, наприклад: "Чи варто очікувати ще проривів (мовиться про те, що сам факт повернення Росією кораблів – це також прорив) до зустрічі в нормандському форматі?"</p>
      <aside>Кораблі – це прекрасно. Але у нас війна на Донбасі. Головним проривом буде, якщо не буде жертв,<cite>– наголосив Володимир Зеленський.</cite></aside>
      <p>"Ми готуємося до нормандського формату, і на це потрібен час. І я буду у нормандському форматі говорити про людей, який утримують на тимчасово окупованих територіях – <b>щоб ми отримали одразу всіх"</b>, – підсумував глава держави.</p>
      <blockquote>Все про п<a href="https://24tv.ua/povernennya_zahoplenih_korabliv_tag7259/">овернення українських кораблів з російського полону</a> – читайте у матеріалах 24 каналу.</blockquote>
      <p>Володимир Зеленський, Володимир Путін, Ангела Меркель та Еммануель Макрон зустрінуться 9 грудня у Парижі. Лідери країн "нормандської четвірки" визначать рамки та перспективи процесу політичного врегулювання ситуації на Донбасі, підписавши відповідний документ (<a href="https://24tv.ua/normandska_chetvirka_vzhe_pogodila_dokument_yakiy_pidpishut_na_samiti__zmi_n1236182">який, щоправда, може бути таємним</a>).</p>
    </article>
  </body>
</html>