<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/fermo/cronaca/beve-varechina-1.4896416"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T01:39:52+00:00"/>
    <meta property="og:title" content="Fermo, beve varechina. Ragazza operata"/>
    <meta property="og:description" content="Pensava ci fosse acqua e ha fatto un sorso"/>
  </head>
  <body>
    <article>
      <h1>Fermo, beve varechina. Ragazza operata</h1>
      <h2>Pensava ci fosse acqua e ha fatto un sorso</h2>
      <address><time datetime="2019-11-20T01:39:52+00:00">20 Nov 2019, 01:39</time> by <a rel="author">FABIO CASTORI</a></address>
      <p>Amandola (Fermo), 20 novembre 2019 - Ha preso quella bottiglia apparentemente piena d’<b>acqua</b> ed ha fatto un bel sorso. Non immaginava lontanamente che all’interno la mamma avesse versato della <b>varechina</b>. E’ accaduto nella tarda serata di ieri, ad <b>Amandola</b>, e a fare le spese dell’insolito incidente domestico è stata una ragazza di 18 anni, che è stata salvata dal tempestivo intervento del 118 e dall’operazione, perfettamente riuscita, effettuata dall’equipe medica di gastroenterologia e chirurgia dell’ospedale «Murri».</p>
      <p>Erano da poco passate le 23 quando la ragazza ha ingerito la varechina ed ha subito iniziato ad accusare <b>dolori lancinanti</b>. Ad accorgersi per primi di quanto accaduto sono stati i genitori, che hanno immediatamente lanciato l’allarme. Sul posto sono subito intervenuti i sanitari del 118, che viste le condizioni della giovane, hanno disposto il trasferimento d’urgenza al <b>pronto soccorso di Fermo</b>. Una volta giunta in ospedale, è stata trasportata nella sala operatoria di <b>endoscopia</b>, dove le sono state tamponate le <b>ulcere </b>provocate dalla varechina. La 18enne si trova attualmente ricoverata in terapia intensiva, ma è fuori pericolo.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>