<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/milovanov-perelichiv-derzhpidpriyemstva-na-yakih-zvilnili-kerivnikiv-330254_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T01:16:00+00:00"/>
    <meta property="og:title" content="Милованов перелічив держпідприємства, на яких звільнили керівників"/>
    <meta property="og:description" content="У списку, опублікованому міністром економіки, понад чотири десятки ДП."/>
  </head>
  <body>
    <article>
      <h1>Милованов перелічив держпідприємства, на яких звільнили керівників</h1>
      <h2>У списку, опублікованому міністром економіки, понад чотири десятки ДП.</h2>
      <address>
        <time datetime="2019-11-20T01:16:00+00:00">20 Nov 2019, 01:16</time>
      </address>
      <p>Міністр розвитку економіки, торгівлі та сільського господарства <a href="https://dt.ua/ECONOMICS/milovanov-nazvav-pidpriyemstva-scho-ne-pidlyagayut-privatizaciyi-329987_.html"><b>Тимофій Милованов повідомив про звільнення керівників понад 40 державних підприємств</b></a>. Список цих ДП міністр оприлюднив на своїй сторінці у Facebook у вівторок, 19 листопада. Серед них "Укрспирт", "Аграрний фонд", "Агентство з реструктуризації заборгованості підприємств агропромислового комплексу", "Конярство України" та інші.</p>
      <p>Милованов уточнив, що після звільнення керівників підприємствами керують виконувачі обов'язків, і нове керівництво буде обрано за конкурсною процедурою.</p>
      <p><b>DT.UA</b> публікує список зазначених міністром держпідприємств:</p>
      <ol>
        <li>ДП "Український науково-технічний центр металургійної промисловості "Енергосталь", Харків.</li>
        <li>ДП "Дніпровський електровозобудівний завод", Дніпро.</li>
        <li>ДП "Укрхімтрансаміак".</li>
        <li>ДП спиртової та лікеро-горілчаної промисловості "Укрспирт".</li>
        <li>ПАТ "Аграрний фонд".</li>
        <li>ДП "Одеський науково-дослідний інститут телевізійної техніки", Одеса.</li>
        <li>ДП "Еко".</li>
        <li>ДП "УДВП Ізотоп", Київ.</li>
        <li>ДП "Електронмаш", Київ.</li>
        <li>ДП "Полтавський комбінат хлібопродуктів".</li>
        <li>ДП "Львівське".</li>
        <li>Український державний фонд підтримки фермерських господарств.</li>
        <li>ДП Великолепетиський радгосп.</li>
        <li>ДП "Лубенське агроторгове підприємство".</li>
        <li>ДП "Харківське промислово-торговельне підприємство".</li>
        <li>Український науково-дослідний інститут соляної промисловості.</li>
        <li>ДП "Сільськогосподарське підприємство "Хмельницьке".</li>
        <li>ДП "Львівський виробничо-технічний центр стандартизації, метрології та сертифікації".</li>
        <li>Агропромислово-торговельне підприємство "Бобовище".</li>
        <li>Агроторговельне підприємство радгосп-заводу "Мукачівський".</li>
        <li>ДП "Виробнича дирекція з ліквідації Солотвинського солерудника".</li>
        <li>ДП "Агентство з реструктуризації заборгованості підприємств агропромислового комплексу".</li>
        <li>ДП Шовкосовхоз "Шотовський".</li>
        <li>ДП "Генічеський солезавод".</li>
        <li>ДП "Піщанський кар'єр".</li>
        <li>ДП "Неполоковецький комбінат хлібопродуктів".</li>
        <li>ДП "Волинське обласне сільськогосподарське виробниче підприємство у племінній справі в тваринництві".</li>
        <li>Державна наукова установа "Український науково-дослідний інститут цукрової промисловості".</li>
        <li>ДП "Дніпропетровське обласне підприємство у племінній справі у тваринництві "Облплемпідприємство".</li>
        <li>ДП "Мурафський кар'єр".</li>
        <li>ДП "Харківський проектний інститут "Промзернопроект".</li>
        <li>ДП Гайворонський завод безалкогольних напоїв.</li>
        <li>Кременчуцька міжрайонна коконосушка "Міжрайшовк".</li>
        <li>ДП "Грозинське".</li>
        <li>ДП "Державний центр сертифікації й експертизи сільськогосподарської продукції".</li>
        <li>ДП "Центр сертифікації та експертизи насіння і садивного матеріалу".</li>
        <li>Державний заклад "Офіс з просування експорту України".</li>
        <li>ДП "Український інститут інтелектуальної власності".</li>
        <li>Державна організація "Національний офіс інтелектуальної власності".</li>
        <li>ДП "Радгосп "Виноградна долина".</li>
        <li>ДП "Племрепродуктор "Степове".</li>
        <li>ДП "Племінний завод "Плосківський".</li>
        <li>ДП "Конярство України".</li>
      </ol>
      <p>Згідно з п'ятирічною програмою Кабміну, уряд Олексія Гончарука планує <b><a href="https://dt.ua/ECONOMICS/uryad-zaplanuvav-privatizaciyu-soten-i-likvidaciyu-tisyachi-derzhpidpriyemstv-324993_.html">приватизувати кілька сотень і ліквідувати кілька тися ч</a><b><a href="https://dt.ua/ECONOMICS/uryad-zaplanuvav-privatizaciyu-soten-i-likvidaciyu-tisyachi-derzhpidpriyemstv-324993_.html">державних підприємств</a>,</b></b> які вважає неефективними. Проєкт держбюджету-2020 передбачає <b><a href="https://dt.ua/ECONOMICS/proekt-derzhbyudzhetu-2020-peredbachaye-6-mlrd-grn-vid-privatizaciyi-328533_.html">6 млрд грн доходів від "великої" приватизації</a></b> і стільки ж від "малої".</p>
      <p>Верховна Рада <b><a href="https://dt.ua/ECONOMICS/parlament-zatverdiv-zakonoproekt-pro-privatizaciyu-derzhmayna-266463_.html">ухвалила закон про приватизацію </a></b>18 січня 2018 року. Документ передбачає розподіл об'єктів на дві групи - об'єкти великої приватизації та об'єкти малої приватизації.</p>
      <p>До об'єктів великої приватизації відносяться єдині майнові комплекси державних та комунальних підприємств та пакетів акцій акціонерних товариств, де більше 50% акцій володіє держава, а також вартість активів яких згідно фінансової звітності за останній рік перевищує 250 млн гривень. Інші об'єкти віднесені до об'єктів малої приватизації.</p>
      <p>Детальніше про приватизацію та оренду держмайна читайте в матеріалі Юлії Самаевой <b><a href="https://dt.ua/interview/maksim-nefodov-velika-privatizaciya-ce-velika-problema-300694_.html">"Максим Нефьодов: "Велика приватизація — це велика проблема"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>