<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-kanadi-priznacheniy-noviy-glava-mzs-zamist-hristi-friland-330258_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T01:42:00+00:00"/>
    <meta property="og:title" content="У Канаді призначений новий глава МЗС замість Христі Фріланд"/>
    <meta property="og:description" content="Новий глава МЗС Канади раніше вже обіймав міністерські посади"/>
  </head>
  <body>
    <article>
      <h1>У Канаді призначений новий глава МЗС замість Христі Фріланд</h1>
      <h2>Новий глава МЗС Канади раніше вже обіймав міністерські посади</h2>
      <address>
        <time datetime="2019-11-20T01:42:00+00:00">20 Nov 2019, 01:42</time>
      </address>
      <p>Новим міністром закордонних справ Канади стане Франсуа-Філіп Шампань, який був міністром інфраструктури та спільнот.</p>
      <p>Про це повідомляє <a href="https://www.cbc.ca/news/politics/liberal-cabinet-trudeau-champagne-foreign-affairs-1.5365066">CBC-Radio-Canada</a>.</p>
      <p><a href="https://dt.ua/WORLD/glava-kanadskogo-mzs-hristya-friland-mozhe-stati-zastupnikom-prem-yera-z-pitan-vnutrishnih-sprav-329944_.html"><b>Шампань замінить Христю Фріланд </b></a>на посаді головного дипломата Канади і буде також займатися деякими питаннями, пов'язаними з взаємовідносинами США і Китаю. Шампань, колишній юрист з питань торгівлі, в минулому обіймав також посаду міністра міжнародної торгівлі.</p>
      <p>Медіа обережно коментує майбутній пост Христі Фріланд, зазначаючи тільки, що вона, як очікується, буде займати ключову посаду, пов'язану з зменшенням напруженості в країні</p>
      <p>У той же час, CBC раніше повідомляв, що за даними його джерел, обговорювалася можливість переведення Фріланд на керівну посаду в створюваному Міністерстві міжурядових справ Канади, яке буде займатися вирішенням внутрішніх проблем країни.</p>
      <p>Очікується, що прем'єр-міністр Джастін Трюдо офіційно представить свій новий кабінет на церемонії в залі Рідо в середу, 20 листопада.</p>
      <p>Уряд Канади призначив новою пані послом в Україні замість <b><a href="https://dt.ua/POLITICS/prezidenta-ukrayini-volodimira-zelenskogo-zaprosili-z-vizitom-do-kanadi-312429_.html">Романа Ващука</a></b>, який завершив свою п'ятирічну каденцію в Києві і пішов на пенсію, дипломатку Ларису Галадзу. Про це заявили в Міністерстві закордонних справ Канади.</p>
      <p>"Лариса Галадза буде призначена послом Канади в Україні. Пані Галадза замінить Романа Ващука", - зазначили в канадському МЗС.</p>
      <p>Галадза була гендиректором Департаменту стабілізаційних та миротворчих операцій МЗС Канади. У 1994 році закінчила Трініті-коледж в Університеті Торонто за спеціальністю "Політологія і етика". Має ступінь магістра з "Міжнародних відносин", вона його отримала в Карлтонському університеті в 1996 році. У тому ж році почала працювати в Департаменті національної оборони. Після цього працювала ще в декількох держорганах Канади, пов'язаних з обороною, безпекою та міжнародним співробітництвом. В останні роки вона неодноразово бувала в Україні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>