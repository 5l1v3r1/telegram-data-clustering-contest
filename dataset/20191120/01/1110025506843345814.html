<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828016-kyzganady-jelini-silisin-sjip-kalgan-er-adam-serin-tarkatty.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-20T01:15:00+00:00"/>
    <meta property="og:title" content="&quot;Қызғанады&quot;: Әйелінің сіңлісін сүйіп қалған ер адам шерін тарқатты"/>
    <meta property="og:description" content="Есімі жасырын болып қалған 30 жастағы ер адам жарының сіңлісіне алғашқы кездесуден бері ғашық екенін айтты. Сөзінше, ол бірнеше жылдан бері жас қызды ұмыта алмайды екен. Десе де отбасынан бас тартқысы келмейтін азмат бұл түсініксі"/>
  </head>
  <body>
    <article>
      <h1>"Қызғанады": Әйелінің сіңлісін сүйіп қалған ер адам шерін тарқатты</h1>
      <address><time datetime="2019-11-20T01:15:00+00:00">20 Nov 2019, 01:15</time> by <a rel="author">Қаламқас Төре</a></address>
      <p>
        <b>әЕсімі жасырын болып қалған 30 жастағы ер адам жарының сіңлісіне алғашқы кездесуден бері ғашық екенін айтты. Сөзінше, ол бірнеше жылдан бері жас қызды ұмыта алмайды екен. Десе де отбасынан бас тартқысы келмейтін азмат бұл түсініксіз сезімнен қалай арыларын білмей жүр деп хабарлайды <a href="https://kaz.nur.kz/">KAZ.NUR.KZ.</a></b>
      </p>
      <p>
        <b>Бұл туралы ер адам Instagram-дағы <a href="https://www.instagram.com/zhenskaya_blogika/">zhenskaya_blogika</a> парақшасында жазды.</b>
      </p>
      <p>Ордабұзар жастағы азамат отбасында бақытты екенін, алайда әйелінің сіңлісіне бұрыннан ғашық екенін алға тартты.</p>
      <blockquote>"Жасым 30-да. Үйленгенмін, балаларым да бар, бақытты отбасымыз. Бірақ бір мәселе маза берер емес. Мен әйелімнің сіңлісіне ғашықпын. Оны бірінші кездесуден кейін-ақ ұнатып қалдым. Бірнеше жыл өтті, әлі күнге дейін бұл мәселеммен ештеңе істей алмадым. Үнемі оны ойлап жүремін. Жағдайы жақсы ме екен деп уайымдаймын. Ол өте сұлу, жас қыз", - дейді ол.</blockquote>
      <p>Ер адамның сөзінше, бойжетен де оны сыйлап, оған жылы қабақ танытады екен. Алайда абайсызда әйнелінің қызғаныш сезімін оятып алған ер адам арудан аулақ жүруді шешіпті.</p>
      <p>Бүгінде жүрегіне әмір бере алмай жүрген азамат енді қалай әрекет етерін білмей, дал болып отыр екен.</p>
      <blockquote>"Білуімше, ешкіммен кездесіп жүрген жоқ. Ол періште іспеттес, қарасаң көзің тоймайды. Оның күлімсірегенін көргім келіп тұрады. Ол да маған жылы шыраймен қарайды. Бірде әйелімнің мені одан бір-екі рет қызғанып қалғанын байқадым. Содан кейін оған жақындай бермеуге тырысатын болдым. Кездесулерден қашамын. Осы сезімнен айырылғым келеді. Себебі өз отбасымды жақсы көремін. Жұбайымды ренжіткім келмейді. Ол менің алтыным", - деп жан сырын ақтарды ер адам.</blockquote>
    </article>
  </body>
</html>