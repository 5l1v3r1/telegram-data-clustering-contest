<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187157/"/>
    <meta property="og:site_name" content="Janam TV"/>
    <meta property="article:published_time" content="2019-11-20T01:26:02+00:00"/>
    <meta property="og:title" content="ശബരിമലയിലെ നിർമ്മാണ പ്രവർത്തനങ്ങൾ വൈകുന്നതിൽ ദേവസ്വം ഓംബുഡ്സ്മാൻ വിശദീകരണം തേടും | JANAM IMPACT"/>
    <meta property="og:description" content="സന്നിധാനം: ശബരിമലയിലെ നിർമ്മാണ പ്രവർത്തനങ്ങൾ വൈകുന്നതിൽ ദേവസ്വം ഓംബുഡ്സ്മാൻ വിശദീകരണം തേടും. മരാമത്ത് ഉദ്യോസ്ഥരെ വിളിച്ചു വരുത്തുമെന്ന് ദേവസ്വം"/>
  </head>
  <body>
    <article>
      <h1>ശബരിമലയിലെ നിർമ്മാണ പ്രവർത്തനങ്ങൾ വൈകുന്നതിൽ ദേവസ്വം ഓംബുഡ്സ്മാൻ വിശദീകരണം തേടും | JANAM IMPACT</h1>
      <address><time datetime="2019-11-20T01:26:02+00:00">20 Nov 2019, 01:26</time> by <a rel="author">Janam TV Web Desk</a></address>
      <p>സന്നിധാനം: ശബരിമലയിലെ നിർമ്മാണ പ്രവർത്തനങ്ങൾ വൈകുന്നതിൽ ദേവസ്വം ഓംബുഡ്സ്മാൻ വിശദീകരണം തേടും. മരാമത്ത് ഉദ്യോസ്ഥരെ വിളിച്ചു വരുത്തുമെന്ന് ദേവസ്വം ഓംബുഡ്സ്മാൻ ജസ്റ്റിസ് പി.ആർ രാമൻ പറഞ്ഞു. ജനം ടി വി വാർത്തയെ തുടർന്നാണ് നടപടി.</p>
      <p>തീർത്ഥാടന കാലം തുടങ്ങി ദിവസങ്ങൾ പിന്നിടുമ്പോഴും സന്നിധാനത്ത് നിർമ്മാണ പ്രവർത്തനങ്ങൾ ഇപ്പോഴും ഇഴഞ്ഞു നീങ്ങുന്ന വാർത്ത ജനം ടിവി പുറത്തു വിട്ട പശ്ചാത്തലത്തിൽ ആണ് ദേവസ്വം ഓംബുഡ്സ്മാൻ ജസ്റ്റിസ് പി ആർ രാമന്റെ അടിയന്തര ഇടപെടൽ. ശബരിമലയിലെ നിർമ്മാണ പ്രവർത്തനങ്ങൾ വൈകുന്നതിൽ അദ്ദേഹം അതൃപ്‌തി അറിയിച്ചു.</p>
      <p>അതേസമയം, കഴിഞ്ഞതവണ വലിയ നിയന്ത്രങ്ങൾ ആയിരുന്നു സന്നിധാനത്തും അനുബന്ധ കേന്ദ്രങ്ങളിലും പോലീസ് ഏർപ്പെടുത്തിയിരുന്നത്. എന്നാൽ ഇത്തവണ അത് എടുത്തു മാറ്റിയതിൽ സന്തോഷം ഉണ്ടെന്നും അദ്ദേഹം പറഞ്ഞു. ശ്രീകോവിലിലെ ദൃശ്യങ്ങൾ മൊബൈലിൽ പകർത്തുന്നതിന് നിയന്ത്രണം ഏർപ്പെടുത്തണമെന്നും ജസ്റ്റിസ് പി.ആർ രാമൻ ആവശ്യപ്പെട്ടു.</p>
    </article>
  </body>
</html>