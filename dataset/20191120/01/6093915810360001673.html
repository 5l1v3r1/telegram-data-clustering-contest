<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/sports/item/489380-epistrefei-stin-ethniki-ispanias-o-louis-enrike"/>
    <meta property="og:site_name" content="thestival.gr"/>
    <meta property="article:published_time" content="2019-11-20T01:18:00+00:00"/>
    <meta property="og:title" content="Επιστρέφει στην εθνική Ισπανίας ο Λουίς Ενρίκε"/>
    <meta property="og:description" content="Όπως ανακοίνωσε ο πρόεδρος της Ποδοσφαιρικής Ομοσπονδίας της Ισπανίας, ο Λουίς Ενρίκε επιστρέφει στον πάγκο της εθνικής ομάδας της χώρας."/>
  </head>
  <body>
    <article>
      <h1>Επιστρέφει στην εθνική Ισπανίας ο Λουίς Ενρίκε</h1>
      <address><time datetime="2019-11-20T01:18:00+00:00">20 Nov 2019, 01:18</time> by <a rel="author">Γιωργος Παναγιωτιδης</a></address>
      <p>Όπως ανακοίνωσε ο πρόεδρος της Ποδοσφαιρικής Ομοσπονδίας της Ισπανίας, ο Λουίς Ενρίκε επιστρέφει στον πάγκο της εθνικής ομάδας της χώρας.</p>
      <p>Ο Λουίς Ενρίκε είχε αποχωρήσει τον περασμένο Ιούνιο, λόγω της σοβαρής ασθένειας της εννιάχρονης κόρης του, η οποία έφυγε από τη ζωή δύο μήνες μετά.</p>
      <p>Τώρα φαίνεται πως ο πρώην τεχνικός της Μπαρτσελόνα ένιωσε έτοιμος να επιστρέψει και θα είναι αυτός που θα κάθεται στον πάγκο της Ισπανίας στο ΕURO του προσεχούς καλοκαιριού.</p>
      <p>Μιλώντας στη διάρκεια συνέντευξης Τύπου, ο πρόεδρος της ισπανικής Π.Ο. Λουίς Ρουμπιάλες τόνισε ότι ήταν ξεκάθαρο από τον περασμένο Ιούνιο ότι αν ο Λουίς Ενρίκε επιθυμούσε να επιστρέψει στον πάγκο της εθνικής ομάδας, αυτό θα συνέβαινε χωρίς δεύτερη σκέψη σε οποιαδήποτε χρονική στιγμή.</p>
    </article>
  </body>
</html>