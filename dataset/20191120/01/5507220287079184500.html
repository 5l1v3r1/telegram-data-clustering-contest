<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187160/"/>
    <meta property="og:site_name" content="Janam TV"/>
    <meta property="article:published_time" content="2019-11-20T01:48:54+00:00"/>
    <meta property="og:title" content="ബസോടിക്കുന്നതിനിടെ ഗാനമേള നടത്തി ഡ്രൈവര്‍; പോലീസിന്റെ വക സമ്മാനമായി ലൈസന്‍സ് സസ്‌പെന്‍ഷന്‍"/>
    <meta property="og:description" content="നവംബര്‍, ഡിസംബര്‍ മാസം പൊതുവെ വിനോദയാത്രകളുടെ കാലമാണ്. എന്നാല്‍ ഇപ്പോഴത്തെ അവസ്ഥയില്‍ ഡ്രൈവറുടെ ലൈസന്‍സ് പോകുന്ന കാലമായി മാറിയിരിക്കുകയാണ്."/>
  </head>
  <body>
    <article>
      <h1>ബസോടിക്കുന്നതിനിടെ ഗാനമേള നടത്തി ഡ്രൈവര്‍; പോലീസിന്റെ വക സമ്മാനമായി ലൈസന്‍സ് സസ്‌പെന്‍ഷന്‍</h1>
      <address><time datetime="2019-11-20T01:48:54+00:00">20 Nov 2019, 01:48</time> by <a rel="author">Janam TV Web Desk</a></address>
      <p>നവംബര്‍, ഡിസംബര്‍ മാസം പൊതുവെ വിനോദയാത്രകളുടെ കാലമാണ്. എന്നാല്‍ ഇപ്പോഴത്തെ അവസ്ഥയില്‍ ഡ്രൈവറുടെ ലൈസന്‍സ് പോകുന്ന കാലമായി മാറിയിരിക്കുകയാണ്. വിനോദയാത്രയ്ക്കിടെ പെണ്‍കുട്ടികളെ കൊണ്ട് ഗിയര്‍ മാറ്റിച്ചതിന് പിന്നാലെയാണ് ഗാനമേള ഡ്രൈവര്‍ എത്തിയിരിക്കുന്നത്.</p>
      <p>ബസോടിക്കുന്നതിനിടെയാണ് ഒരു കൈയ്യില്‍ മൈക്കുമായി ഡ്രൈവറുടെ തകര്‍പ്പന്‍ ഗാനമേള. പുറകെ കേരള പോലീസിന്റെ വക ലൈസന്‍സ് സസ്‌പെന്‍ഷനും. കേരള പോലീസിന്റെ ഔദ്യോഗിക ഫേസ്ബുക്ക് പേജിലൂടെയാണ് വീഡിയോ ദൃശ്യങ്ങള്‍ പങ്കുവച്ചത്.</p>
      <p>‘ഗിയര്‍ ഡ്രൈവറുടെ ലൈസന്‍സ് പോയതിന് പിന്നാലെ ഗാനമേള ഡ്രൈവറുടെ ലൈസന്‍സും പോയിട്ടുണ്ട്’ എന്ന തലക്കെട്ടോടെയാണ് പോലീസ് വിഡിയോ പങ്കുവച്ചിരിക്കുന്നത്. ഒരു കൈയ്യില്‍ മൈക്ക് പിടിച്ച് ‘ആരോ വിരല്‍ മീട്ടി’ എന്ന ഗാനമാണ് ബസോടിക്കുന്നതിനിടെ യുവാവ് പാടുന്നത്. ടൂറിസ്റ്റ് ബസിലാണ് സംഭവമെന്ന് വീഡിയോയില്‍ വ്യക്തമാണ്.</p>
      <figure>
        <iframe src="https://www.facebook.com/plugins/video.php?href=%2F%2Fwww.facebook.com%2Fkeralapolice%2Fvideos%2F2975496865793920%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>യുവാവ് മനോഹരമായി പാടുന്നുണ്ടെങ്കിലും തിരക്കേറിയ റോഡില്‍ വണ്ടി ഓടിക്കുന്നതിനിടെയാണ് പാടുന്നത് എന്നത് ഏറെ അപകടകരമാണ്. മറ്റ് യാത്രക്കാരുടെ ജീവന് വില വയ്ക്കാതെ ഇത്തരത്തില്‍ വാഹനം ഓടിക്കുന്നവര്‍ക്ക് എതിരെ കര്‍ശന നടപടികള്‍ സ്വീകരിക്കുമെന്ന് പോലീസ് അറിയിച്ചു.</p>
    </article>
  </body>
</html>