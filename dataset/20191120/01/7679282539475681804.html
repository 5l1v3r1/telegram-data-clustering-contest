<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-numbers-of-stone-pelting-decreases-after-removing-article-370-in-jammu-kashmir-2859111.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T01:20:03+00:00"/>
    <meta property="og:title" content="J&amp;K: अनुच्छेद 370 हटाने के बाद पत्थरबाजी में आई कमी, सरकार ने संसद में दी जानकारी"/>
    <meta property="og:description" content="केंद्र सरकार ने मंगलवार को संसद में बताया कि जम्मू-कश्मीर से अनुच्छेद-370 के प्रावधान हटाए जाने के बाद पत्थरबाजी के मामलों में कमी आई है। गृह राज्यमंत्री जी किशन रेड्डी ने लोकसभा में लिखित जवाब..."/>
  </head>
  <body>
    <article>
      <h1>J&amp;K: अनुच्छेद 370 हटाने के बाद पत्थरबाजी में आई कमी, सरकार ने संसद में दी जानकारी</h1>
      <address><time datetime="2019-11-20T01:20:03+00:00">20 Nov 2019, 01:20</time> by <a rel="author">नई दिल्ली, एजेंसी</a></address>
      <p>केंद्र सरकार ने मंगलवार को संसद में बताया कि जम्मू-कश्मीर से अनुच्छेद-370 के प्रावधान हटाए जाने के बाद पत्थरबाजी के मामलों में कमी आई है।</p>
      <p>गृह राज्यमंत्री जी किशन रेड्डी ने लोकसभा में लिखित जवाब में बताया कि गत पांच अगस्त को अनुच्छेद-370 के प्रावधान हटाए जाने के बाद से आज तक वहां पत्थरबाजी व कानून व्यवस्था से संबंधित 190 मामले दर्ज किए और 765 लोगों को गिरफ्तार किया गया। इससे पहले एक जनवरी से चार अगस्त तक 361 मामले दर्ज किए गए थे।</p>
      <p>रेड्डी ने बताया कि सरकार ने पत्थरबाजी की समस्या से निपटने के लिए बहुआयामी रणनीति अपनाई है और उसे इस समस्या से निपटने में सफलता भी मिली है।</p>
      <p>उन्होंने कहा कि राष्ट्रीय जांच एजेंसी एनआईए ने आतंकी फंडिंग में 18 लोगों पर आरोप पत्र दायर किए हैं। उन्होंने बताया कि गत अगस्त से अक्तूबर तक जम्मू कश्मीर में सीमा पार से नियंत्रण रेखा पर संघर्ष विराम उल्लंघन की 950 घटनाएं हुईं।</p>
      <p>
        <b>
          <a href="https://www.livehindustan.com/national/story-political-activities-should-be-restored-at-jammu-kashmir-at-the-earliest-says-ram-madhav-2859106.html">ये भी पढ़ें: जम्मू कश्मीर में जल्द से जल्द राजनीतिक गतिविधियां बहाल होनी चाहिए: राम माधव</a>
        </b>
      </p>
    </article>
  </body>
</html>