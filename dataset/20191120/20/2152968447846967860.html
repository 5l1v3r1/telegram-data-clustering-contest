<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/20/rusiia-e-zalovila-ruski-voenen-shpioniral-za-ukraina.430294"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T20:44:00+00:00"/>
    <meta property="og:title" content="Русия е заловила руски военен, шпионирал за Украйна"/>
    <meta property="og:description" content="Военният ще бъде съден за държавна измяна | Dnes.bg"/>
  </head>
  <body>
    <article>
      <h1>Русия е заловила руски военен, шпионирал за Украйна</h1>
      <h2>Военният ще бъде съден за държавна измяна</h2>
      <address><time datetime="2019-11-20T20:44:00+00:00">20 Nov 2019, 20:44</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Руската федерална служба за сигурност (ФСС) - контраразузнаването, е задържала в южната Ростовска област руски военен, заподозрян в шпионаж за Украйна, предаде ТАСС, цитирайки съобщение на пресцентъра на ФСС.</p>
      <related>
        <a href="https://www.dnes.bg/rusia/2018/07/27/tova-ne-e-kgb-to-ot-vremeto-na-diado-vi-sega-e-v-internet.383448"/>
      </related>
      <p>Задържаният по подозрение в държавна измяна в град Аксай, Ростовска област, е военнослужещ от Южния военен окръг, съобщи ФСС. <br/><br/>"Според наличните данни (той) е изпълнявал задачи, поставени от главното разузнавателно управление на украинското министерство на отбраната, целенасочено е събирал секретни сведения от военен характер за Въоръжените сили на Русия, изтичането на които зад граница би могло да нанесе вреда на отбранителната способност на държавата", посочва пресцентърът.<br/><br/>Срещу арестувания е заведено дело за престъпление, квалифицирано от руския Наказателен кодекс като "държавна измяна", пише БТА.</p>
    </article>
  </body>
</html>