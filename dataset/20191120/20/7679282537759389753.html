<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-sri-lanka-pm-ranil-wickremesinghe-resign-as-gotabhaya-rajapaksa-new-president-2860661.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T20:50:40+00:00"/>
    <meta property="og:title" content="श्रीलंका के पीएम विक्रमसिंघे का इस्तीफा, अगले साल अप्रैल में होना है संसदीय चुनाव"/>
    <meta property="og:description" content="श्रीलंका के प्रधानमंत्री रानिल विक्रमसिंघे ने बुधवार (20 नवंबर) को अपने पद से इस्तीफे दे दिया। इसके बाद अपनीपसंद के प्रतिनिधियों व नई सरकार की नियुक्त को लेकर नए राष्ट्रपति गोटाबाया राजपक्षे का अब..."/>
  </head>
  <body>
    <article>
      <h1>श्रीलंका के पीएम विक्रमसिंघे का इस्तीफा, अगले साल अप्रैल में होना है संसदीय चुनाव</h1>
      <address><time datetime="2019-11-20T20:50:40+00:00">20 Nov 2019, 20:50</time> by <a rel="author">लाइव हिंदुस्तान टीम,कोलंबो</a></address>
      <p>श्रीलंका के प्रधानमंत्री रानिल विक्रमसिंघे ने बुधवार (20 नवंबर) को अपने पद से इस्तीफे दे दिया। इसके बाद अपनीपसंद के प्रतिनिधियों व नई सरकार की नियुक्त को लेकर नए राष्ट्रपति गोटाबाया राजपक्षे का अब रास्ता साफ हो गया है।</p>
      <p>हाल ही में संपन्न हुए चुनावों में राष्ट्रपति पद के विपक्षी उम्मीदवार गोटाबाया राजपक्षे को जीत मिली और उनके राष्ट्रपति चुने जाने के बाद प्रधानमंत्री रानिल विक्रमसिंघे का इस्तीफा सामने आया है।</p>
      <p>राजपक्षे पहले ही संकेत दे चुके हैं कि वह नए संसदीय चुनाव तक 15 सदस्यीय कार्यवाहक मंत्रिमंडल की नियुक्ति करेंगे। नए राष्ट्रपति संसदीय चुनाव होने तक कार्यवाहक मंत्रिमंडल नियुक्त कर सकें, इसके लिए पहले ही मंत्रिमंडल के कई सदस्यों ने इस्तीफा दे दिया है।</p>
      <p>श्रीलंका के संविधान के अनुसार, प्रधानमंत्री अगले संसदीय चुनाव होने तक अपने पद पर कार्य कर सकता है। हालांकि, अपनी ही पार्टी के दबाव के चलते विक्रमसिंघे ने पद छोड़ने का फैसला किया। श्रीलंका में संसदीय चुनाव अगले साल अप्रैल में होने हैं।</p>
      <p>कोलंबो गजट के अनुसार, विक्रमसिंघे को जनवरी 2015 में प्रधानमंत्री नियुक्त किया गया था। इसके बाद मैत्रीपाला सिरिसेना ने 2015 का राष्ट्रपति चुनाव जीता था।</p>
    </article>
  </body>
</html>