<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotiniapopeiras-apatis-se-varos-idioktitrias-pratirioy-ygron-kaysimon/"/>
    <meta property="og:site_name" content="ert.gr"/>
    <meta property="article:published_time" content="2019-11-20T20:08:42+00:00"/>
    <meta property="og:title" content="Κομοτηνή:Απόπειρας απάτης σε βάρος ιδιοκτήτριας πρατηρίου υγρών καυσίμων"/>
    <meta property="og:description" content="Από αστυνομικούς του Τμήματος Ασφάλειας Κομοτηνής σχηματίσθηκε δικογραφία για απόπειρα απάτης, σε βάρος τεσσάρων (4) ημεδαπών, ηλικίας 62, 46, 34 (άντρες) και 42 (γυναίκα) ετών, καθόσον από την αστυνομική έρευνα προέκυψε η εμπλοκή τους σε υπόθεση απόπειρας απάτης σε βάρος ιδιοκτήτριας πρατηρίου υγρών καυσίμων στο νομό Ροδόπης."/>
  </head>
  <body>
    <article>
      <h1>Κομοτηνή:Απόπειρας απάτης σε βάρος ιδιοκτήτριας πρατηρίου υγρών καυσίμων</h1>
      <address><time datetime="2019-11-20T20:08:42+00:00">20 Nov 2019, 20:08</time> by <a rel="author">Μαρία Νικολάου</a></address>
      <p>Από αστυνομικούς του Τμήματος Ασφάλειας Κομοτηνής σχηματίσθηκε δικογραφία για απόπειρα απάτης, σε βάρος τεσσάρων (4) ημεδαπών, ηλικίας 62, 46, 34 (άντρες) και 42 (γυναίκα) ετών, καθόσον από την αστυνομική έρευνα προέκυψε η εμπλοκή τους σε υπόθεση απόπειρας απάτης σε βάρος ιδιοκτήτριας πρατηρίου υγρών καυσίμων στο νομό Ροδόπης.</p>
      <figure>
        <img src="https://www.ert.gr/wp-content/uploads/2019/04/%CF%80%CF%81%CE%B1%CF%84%CE%AE%CF%81%CE%B9%CE%BF.jpg"/>
      </figure>
      <p>Αναλυτικότερα, σύμφωνα με την Αστυνομική Διεύθυνση, την 5-11-2019 το απόγευμα, ένας από τους δράστες, προσποιούμενος τον ιδιοκτήτη επιχείρησης στο νομό Ροδόπης και χρησιμοποιώντας το πρόσχημα αγοράς πετρελαίου θέρμανσης, επικοινώνησε τηλεφωνικά με την ιδιοκτήτρια πρατηρίου υγρών καυσίμων. Κατά τις τηλεφωνικές τους συνομιλίες, ο δράστης προφασίστηκε ότι κατέθεσε εκ παραδρομής πολύ μεγαλύτερο χρηματικό ποσό από αυτό που απαιτούνταν για την αγορά του πετρελαίου, αποστέλλοντας ταυτόχρονα στην ιδιοκτήτρια του πρατηρίου, μέσω ηλεκτρονικής εφαρμογής απόδειξη τραπεζικής κατάθεσης, ενώ παράλληλα της ζήτησε να του επιστρέψει την υποτιθέμενη χρηματική διαφορά με κατάθεση σε τραπεζικό λογαριασμό, πλην όμως οι απατηλές προθέσεις του έγιναν αντιληπτές.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-erotisi-sti-voyli-gia-tin-astynomiki-dieythynsi-rodopis/"/>
        <a href="https://www.ert.gr/perifereiakoi-stathmoi/komotini/komotini-kataggelia-tis-enosis-astynomikon-ypallilon-rodopis/"/>
        <a href="https://www.ert.gr/roi-idiseon/ekriktiki-i-katastasi-sto-chongk-kongk/"/>
        <a href="https://www.ert.gr/eidiseis/ellada/kinonia/ston-eisaggelea-oi-syllifthentes-prin-kai-meta-tin-poreia-gia-tin-epeteio-toy-polytechneioy/"/>
        <a href="https://www.ert.gr/featured/nekroi-kai-traymaties-apo-epithesi-se-katoikia-sto-fresno-tis-kalifornias/"/>
        <a href="https://www.ert.gr/perifereiakoi-stathmoi/komotini/komotini-ereynes-gia-ton-entopismo-agnostoy-andra-o-opoios-traymatise-astynomiko-me-machairi/"/>
      </related>
    </article>
  </body>
</html>