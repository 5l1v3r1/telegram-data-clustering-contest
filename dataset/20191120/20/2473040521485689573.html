<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/246659/francezul-care-a-pariat-pe-romania-pentru-productia-de-bere-artizanala-povestea-one-beer-later.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T20:00:11+00:00"/>
    <meta property="og:title" content="Francezul care a pariat pe Romania pentru productia de bere artizanala. Povestea One Beer Later"/>
    <meta property="og:description" content="Pentru ca in Romania productia de bere artizanala este inca la inceput, antreprenorii care se indreapta spre aceasta nisa au destule oportunitati si ajung sa devina pioneri intr-o industrie care abia se contureaza. Este si cazul lui Francois-Xavier D'Hollander care, dupa 15 ani in productia de malt, a infiintat o microberarie in Buzau unde produce brandul One Beer Later. De ce a lasat Franta pentru Romania si ce planuri are in continuare?"/>
  </head>
  <body>
    <article>
      <h1>Francezul care a pariat pe Romania pentru productia de bere artizanala. Povestea One Beer Later</h1>
      <address><time datetime="2019-11-20T20:00:11+00:00">20 Nov 2019, 20:00</time> by <a rel="author">Andra Imbrea</a></address>
      <p>
        <b>Pentru ca in Romania productia de bere artizanala este inca la inceput, antreprenorii care se indreapta spre aceasta nisa au destule oportunitati si ajung sa devina pioneri intr-o industrie care abia se contureaza. Este si cazul lui Francois-Xavier D'Hollander care, dupa 15 ani in productia de malt, a infiintat o microberarie in Buzau unde produce brandul One Beer Later. De ce a lasat Franta pentru Romania si ce planuri are in continuare?</b>
      </p>
      <hr/>
      <p>De profesie inginer, Francois a lucrat mai bine de 15 ani in productia de malt. In 2008, Supermalt, compania pentru lucra Francois l-a trimis in Romania sa se ocupe de operatiunile locale. A locuit 6 ani in Buzau, timp in care a supravegheat lucrarile de constructie a fabricii de bere si dupa ce si-a incheiat misiunea, s-a reintors in Franta.</p>
      <p>Cumva gandul i-a ramas la Romania pentru ca isi dorea sa se reintoarca si povestea tuturor colegilor despre tara noastra. A fost incurajat sa isi urmeze visul si sa-si deschida propria fabrica de bere si, mai mult, sa o faca in Romania, nicidecum in Franta.</p>
      <p>„Le-am spus ca este un plan nebun, pentru ca stiam cat de dificil si scump este sa construiesti de la zero o afacere in aceasta industrie. M-am documentat, am facut cateva cercetari, am cerut sfaturi de la berari si odata ce am avut toate informatiile, m-am decis sa vin in Romania", povesteste Francois.</p>
      <blockquote>Din punct de vedere business, in Romania este mai usor decat in Franta pentru ca aici industria berii artizanale este inca la inceput, pe cand in Franta nisa aceasta este mult mai dezvoltata. Eu oricum veneam in Romania destul de des si atunci m-am gandit de ce sa nu ma stabilesc aici.</blockquote>
      <figure>
        <img src="https://img.wall-street.ro/image_thumbs/thumbs/3f6/3f65bf4ceacd0ee33b29dacb19f11001-822x0-00-65.jpg?v=1574240617"/>
      </figure>
      <h3>Cum a luat nastere One Beer Later</h3>
      <p>Francois a inceput One Beer Later impreuna cu un prieten, Ionut Stoian si da, numele brandului a aparut dupa o bere. S-au cunoscut la competitiile de motorcross organizate in Buzau, la care participau impreuna. Antreprenor, Ionut detinea o firma de transport, dar a preluat partea comerciala a businessului One Beer Later de care se ocupa si acum.</p>
      <p>"Cand m-am reintors in Romania, m-am intalnit cu el, i-am spus ca intentionez sa raman aici si i-am povestit care sunt planurile mele legate de fabrica de bere. In realitate, toate proiectele sunt mai dificile decat te astepti la inceput. O problema pe care am intampinat-o la inceput a fost legata de resursa umana, pentru ca oamenii nu cunosteau foarte bine nisa aceasta de bere artizanala".</p>
      <p>Initial, Ionut s-a ocupat sa gaseasca un spatiu de inchiriat in care sa poata construi fabrica pe care l-au gasit in Buzau, iar apoi de actele necesare pentru a deschide fabrica de bere, un proces destul de complicat. In Romania se aplica aceeasi legislatie atat celor care vor sa isi deschisa o fabrica de bere artizanala, cat si celor care vor sa investeasca intr-o fabrica de bere de consum de masa.</p>
      <blockquote>"Experienta mea ca berar se intinde pe o perioada de 20 de ani. Eu am inceput sa fac bere acasa, pentru consumul propriu. Pentru business-ul din Romania am inceput sa caut cele mai bune echipamente, am invatat cum sa administrez o afacere, cum sa gestionez finantele astfel incat sa ajungem la profit".</blockquote>
      <p>De ce au ales sa contruiasca o fabrica de bere in Buzau si nu in alta zona, eventual mai aproape de Capitala? Pe langa faptul ca Francois deja cunostea orasul si oamenii din perioada in care lucrase pentru compania franceza, ownerul One Beer Later recunoaste avantajele de a locui intr-un astfel de oras.</p>
      <figure>
        <img src="https://img.wall-street.ro/image_thumbs/thumbs/5ac/5ac41dd98d40de0211e827eac94cc743-822x0-00-65.jpg?v=1574240703"/>
      </figure>
      <blockquote>„Poate parea ciudat, insa mie imi place Buzau pentru ca este mai linistit decat Bucurestiul si este aproape de munti. Astea sunt marile avantaje ale orasului. In plus, orasul este mai ieftin decat Bucurestiul si destul de aproape de Capitala. Chiar daca producem berea la Buzau am stabilit de la inceput ca piata principala de desfacere o sa fie Bucurestiul, asa cum este si acum".</blockquote>
      <p><b>Investitia initiala in One Beer Later a fost de 200.000 de euro</b>, iar suma a provenit din propriile economii din ultimii 15 ani. "Pana acum nu am luat niciun credit bancar. In Franta, daca vrei sa incepi o afacere, poti obtine un imprumut destul de usor de la banca. In Romania, nu poti sa imprumuti bani de la banca daca nu ai 2-3 ani de activitate. Am fost surprins sa aflu asta si acesta este motivul pentru care nu am luat bani de la banca".</p>
      <blockquote>Cateva banci ne-au refuzat pentru ca suntem o afacere mica, insa la inceput orice business face putini bani, pe care apoi ii reinvesteste.</blockquote>
      <h3>2020, profit pentru One Beer Later</h3>
      <p><b>Francezul estimeaza ca anul viitor vor termina pe profit,</b> conform planului de business facut la inceput cand estima o perioada de 3-4 ani.</p>
      <p>La fabrica din Buzau, Francois si Ionut produc 700 hectolitri de bere pe luna, insa, incepand din aceasta iarna, vor creste capacitatea de productie cu 15%. "Vrem sa avem mai multe retete de bere artizanala, strategia nu este sa facem o cantitate mai mare de bere, ci mai degraba mai multe tipuri de bere artizanala.</p>
      <p>Ingredientele folosite de antreprenori sunt importate din China. "Ii cumparam ieftin si ne sunt livrati in 2 luni, dar sunt de cea mai buna calitate. Producatorii mari de bere folosesc malt din Romania, insa afacerile mai mici, asa cum suntem noi, isi cumpara maltul din strainatate, Marea Britanie, Belgia", spune Francois.</p>
      <blockquote>Peste 60% din cantitatea produsa este distribuita in restaurantele, magazinele mici si hipermarketurile din Bucuresti. Planurile celor doi antreprenori este sa distribuie in hipermarketuri doar anumite beri, iar in HoReCa alte branduri.</blockquote>
      <p>"La inceput m-am gandit sa nu vindem in supermarketuri, insa, in timp, ne-am gandit ca merita sa incercam si aceasta formula. <b>Consumatorii sunt diferiti. In HoReCa, oamenii nu compara preturile asa cum o fac cei care cumpara din hipermarket, chiar daca preturile sunt chiar si de 2 ori mai mari. Si asta nu se intampla din cauza berii, ci pentru ca pretul creste in functie de multi alti vectori"</b>, explica Francois.</p>
      <blockquote>In supermarketuri berile One Beer Later incep de la 8 lei, in timp ce in HoReca preturile pornesc de la 12 lei. Sub brandul One Beer Later se gasesc 7 tipuri de bere care se distribuie in peste 120 de locatii HoReCa.</blockquote>
      <figure>
        <img src="https://img.wall-street.ro/image_thumbs/thumbs/259/2596652ac737688d3681bd4f393517d1-822x0-00-65.jpg?v=1574240839"/>
      </figure>
      <p>Este dificil pentru un producator mic sa intre intr-o retea de retail? "Si da, si nu. Este dificil pentru ca suntem deja cativa producatori care ne batem pe locurile din hipermarketuri, insa nu atat de dificil, pentru ca marile magazine sunt interesate de berea craft si vor sa o vanda clientilor lor. Din acest punct de vedere a fost usor. Odata ce ti-ai asumat angajamentul, trebuie sa te asiguri ca poti sa livrezi cantitatea convenita", povesteste francezul.</p>
      <p>
        <b>Tinta One Beer Later este ca 25% din cifra de afaceri sa vina din zona de retail, atat din supermarketuri, cat si din magazine specializate, iar restul din HoReCa.</b>
      </p>
      <p>Dar online? S-ar putea vinde One Beer Later in mediul online, avand in vedere ca eCommerce castiga tot mai mult tere? "Nu sunt convins ca o sa functioneze si in cazul nostru, pentru ca este destul de usor sa gasesti berea noastra in supermarket. Astazi, cel putin, nu avem planuri sa vindem online".</p>
      <blockquote>Ne-am interesat cum ar functiona e-commerce-ul in cazul nostru, insa nu am gasit nicio solutie. In Romania, de fapt, in mai multe tari din Europa, nu exista un marketplace pentru producatorii de bere, un spatiu in care sa ne depozitam berea. Daca am vinde pe eMag, de exemplu, tot ar trebui sa livram berea din Buzau, costul de transport este destul de ridicat, iar berea pe care o gasesti usor in supermarket ti-ar fi livrat la un cost mai mare.</blockquote>
      <p>Fondatorii brandului artizanal au planuri si de export. De fapt, in prezent exporta cantitati mici in Franta, insa intr-un an intentioneaza sa exporte mai multe tipuri de bere in alte tari din Europa.</p>
      <h3>Dublarea vanzarilor in 2019</h3>
      <p><b>Anul trecut, Francois si Ionut au vandut bere in valoare de 220.000 lei, iar pentru 2019 cei doi estimeaza o dublare a cifrei de afaceri.</b> Explicatia este faptul ca anul trecut au inceput sa produca in mai si nu a fost un an complet, precum in 2019. In plus, anul acesta a intrat in mai multe magazine si au dezvoltat mai multe tipuri de bere.</p>
      <p>"Am fost la Electric Castel, unde am vandut toata berea, chiar daca preturile acolo sunt destul de ridicate. Insa EC este o exceptie. La alte festivaluri, organizatorii te intreaga daca poti sa oferi o anumita suma – cateva mii de euro si tu le spui ca nu poti, pentru ca este un start-up, asa ca aleg sa lucreze cu berari care le pot da banii acestia", explica Francois.</p>
      <p>Cum ajuta festivalurile de food sau beer craft producatorii de bere artizanala sa creasca?</p>
      <p>"Sunt importante pentru ca ne ajuta sa ne promovam si astfel sa afle cat mai multi oameni de noi, care apoi ne pot cauta produsele in supermarket sau baruri. Insa, in Romania, este inca destul de dificil sa organizezi festivaluri din cauza costurilor. Am inteles ca in Romania atunci cand organizezi un festival trebuie sa ai si trupa. La festivalurile din Franta te duci, spui ca vrei sa vinzi bere si nu ai nicio problema. In Romania, oamenii mi-au zis ca daca nu ai o trupa nimeni nu va veni. Si este adevarat pentru ca nu ai public pana la orele 18.00-20.00, atunci cand incepe evenimentul", considera fondatorul One Beer Later.</p>
      <p><b>Care sunt planurile de viitor ale One Beer Later?</b> "Vrem sa producem retete noi de bere. Si sa mergem la festivaluri de muzica", spune repede Francois. Cele mai consumate beri sunt cele belgiene, pe care nu o facem, germana pe care vrem sa o producem de la anul si berea americana ale, pe care o producem. Nu realizam anumite beri pentru ca vrem sa ne dezvoltam pas cu pas si sa securizam tehnologia", incheie co-fondatorul One Beer Later.</p>
    </article>
  </body>
</html>