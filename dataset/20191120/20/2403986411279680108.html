<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chi_gotovi_vodiyi_do_novih_pravil_perevezennya_ditey_ta_yak_viyavlyatimut_porushnikiv_n1236998"/>
    <meta property="og:site_name" content="24 Канал"/>
    <meta property="article:published_time" content="2019-11-20T20:00:00+00:00"/>
    <meta property="og:title" content="Чи готові водії до нових правил перевезення дітей та як виявлятимуть порушників"/>
    <meta property="og:description" content="За перевезення дітей без автокрісла відтепер офіційно штрафуватимуть. Згідно з прийнятим законом, перевозити дітей до 13-ти років ростом менше 145 сантиметрів можна лише у автокріслах. Стосуватиметься це всього транспорту, окрім громадського. Правоохоронці кажуть, заборона була й раніше, проте за це нікого не карали."/>
  </head>
  <body>
    <article>
      <h1>Чи готові водії до нових правил перевезення дітей та як виявлятимуть порушників</h1>
      <address><time datetime="2019-11-20T20:00:00+00:00">20 Nov 2019, 20:00</time> by <a rel="author" href="https://24tv.ua/lyudmila_gavrilyuk_tag7112/" target="_blank">Людмила Гаврилюк</a></address>
      <p>
        <b>За перевезення дітей без автокрісла відтепер офіційно штрафуватимуть. Згідно з прийнятим законом, перевозити дітей до 13-ти років ростом менше 145 сантиметрів можна лише у автокріслах. Стосуватиметься це всього транспорту, окрім громадського. Правоохоронці кажуть, заборона була й раніше, проте за це нікого не карали.</b>
      </p>
      <p>Правоохоронці поки лише вчаться перевіряти машини на наявність у них автокрісел. Кажуть, потрібно хоча б тиждень практики. Бо побачити автівку в якої нема автокрісла на віддалі – важко.</p>
      <blockquote>До теми! <a href="https://24tv.ua/nebezpeka_dlya_zhittya_i_veliki_shtrafi_chomu_neobhidno_voziti_ditinu_v_avtokrisli_n1232387">В Україні почав діяти закон про автокрісла: що потрібно знати </a></blockquote>
      <p>Та вже зазначають, <b>безпідставно зупиняти машини не будуть</b>. Перевірятимуть їх тільки в разі потреби. Наприклад, при перевищенні швидкості.</p>
      <p>Перевірятимуть і таксистів, бо перевозити дітей без автокрісел від сьогодні не мають права і вони. Втім, опитані нами водії по-різному ставляться до новацій. Одні – схвалюють , інші – категорично проти. Проте: і ті, і інші не мають автокрісел. Нарікають, щоб закупити їх, мають витратити кругленьку суму.</p>
      <figure>
        <img src="https://24tv.ua/resources/photos/news/201911/1230106_9997996.png?2019111809478"/>
        <figcaption>Штрафи за перевезення дітей без автокрісел в країнах ЄС</figcaption>
      </figure>
      <p>Тим часом батьки малолітніх дітей рахують, на скільки більше їм треба буде доплатити за таксі з цією додатковою послугою.</p>
      <p>Для киянки Катерини автокрісло в машині – незмінне правило. Жінка каже, що безпека сина для неї передусім. Прийнятий закон підтримує. Втім зазначає, ухвалювати потрібно було ще раніше.</p>
      <blockquote>Важливо! <a href="https://24tv.ua/health/yak_pravilno_obrati_avtokrislo_dlya_ditini_n1188817">Як правильно обрати автокрісло для дитини</a></blockquote>
      <p>Поки поліцейські тільки вчаться виявляти порушників, а таксисти підраховують у скільки їм обійдеться автокрісло, експерти вкотре нагадують – возити дітей без автокрісел небезпечно для їхнього життя.</p>
      <p>
        <b>Що може статися з дитиною, якщо вона сидить не в автокріслі машини: відео</b>
      </p>
      <figure>
        <iframe src="https://www.youtube.com/embed/rGDL4Oqo2x0" width="560" height="315" data-service="Youtube" scrolling="no"/>
      </figure>
      <p>Правоохоронці кажуть, в Україні кожен 10-ий травмований у ДТП – дитина. І тільки автокрісло може убезпечити під час дорожньо-транспортної пригоди.</p>
      <p><a href="https://24tv.ua/health/yak_kinuti_kuriti_6_nestandartnih_sposobiv_kinuti_kuriti_n889953">Як кинути курити раз і назавжди: нестандартні способи</a> сьогодні 16288</p>
      <anchor name="comAnch"/>
    </article>
  </body>
</html>