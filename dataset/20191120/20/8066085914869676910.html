<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://swedroid.se/samsung-slapper-betaversion-av-android-10-for-galaxy-note-9-och-s9-duon-notis/"/>
    <meta property="og:site_name" content="Swedroid"/>
    <meta property="article:published_time" content="2019-11-20T20:31:00+00:00"/>
    <meta property="og:title" content="Samsung släpper betaversion av Android 10 för Galaxy Note 9 och S9-duon [Notis]"/>
    <meta property="og:description" content="Samsung har påbörjat utrullningen av en första Android 10-beta för fjolårsflaggskeppet Note 9 och uppdateringen går, om man är med i Samsungs betaprogram, i dagsläget att ladda ner och installera i Sydkorea och i Storbritannien. I samband med att telefonen uppdateras till Android 10 får vi även en uppdatering av Samsungs i vårt tycke numera …"/>
  </head>
  <body>
    <article>
      <h1>Samsung släpper betaversion av Android 10 för Galaxy Note 9 och S9-duon [Notis]</h1>
      <address><time datetime="2019-11-20T20:31:00+00:00">20 Nov 2019, 20:31</time> by <a rel="author">Hugo</a></address>
      <p>
        <b>Samsung har påbörjat utrullningen av en första Android 10-beta för fjolårsflaggskeppet Note 9 och uppdateringen går, om man är med i Samsungs betaprogram, i dagsläget att ladda ner och installera i Sydkorea och i Storbritannien.</b>
      </p>
      <p>I samband med att telefonen uppdateras till Android 10 får vi även en uppdatering av Samsungs i vårt tycke numera tämligen trevliga gränssnitt One UI, till version 2.0.</p>
      <p>Samsung uppges vidare med start nästa vecka vara redo att påbörja utrullningen av den första Android 10-betan för Galaxy S9 och S9 Plus, som givetvis likaledes kommer laddad med One UI 2.0.</p>
      <p>När, eller om så redan har skett, även andra länder kan ta del av dessa betaversioner vet vi inte men en inte alltför vild gissning är att det kommer ske inom några få dagar.</p>
      <p>Har rentav någon av er läsare med en Note 9, en S9 eller S9 Plus hunnit testa den nya betan? Om så är fallet dela gärna med er i kommentarerna om era synpunkter och första intryck.<br/> </p>
      <footer><i>Källa: <a href="https://www.androidcentral.com/samsung-rolls-out-first-android-10-beta-galaxy-note-9">Android Central</a></i>. <i>Tack för tipsen!</i></footer>
    </article>
  </body>
</html>