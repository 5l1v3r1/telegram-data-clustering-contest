<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/tottenham-mourinhot-aligha-fogadja-tuzijatek"/>
    <meta property="og:site_name" content="euronews"/>
    <meta property="article:published_time" content="2019-11-20T20:03:36+00:00"/>
    <meta property="og:title" content="Tottenham: Mourinhót aligha fogadja tűzijáték"/>
    <meta property="og:description" content="A Spurs szurkolói és az angol labdarúgás szereplői a menesztett Mauricio Pochettinót méltatják."/>
  </head>
  <body>
    <article>
      <h1>Tottenham: Mourinhót aligha fogadja tűzijáték</h1>
      <address><time datetime="2019-11-20T20:03:36+00:00">20 Nov 2019, 20:03</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/21/08/773x435_cmsv2_04bd56ba-c09b-5b3d-92c2-a6169f55c513-4312108.jpg"/>
      </figure>
      <p>Tizenkét órával azután, hogy a Tottenham Hotspur felmondott Mauricio Pochettino menedzsernek, a londoni klub bejelentette; José Mourinho az utóda.</p>
      <p>A portugál edző csaknem egy éve szabadúszó, akkor menesztette őt a Manchester United.</p>
      <p>"Minden klubnál, ahol dolgozott, trófeákat nyert. Hisszük, hogy hitet és erőt hoz majd az öltözőbe” – írta a klubelnök, Daniel Levy a Spurs honlapján.</p>
      <p>A szurkolók nehezen felejtenek - Mourinho 4 éve még azt nyilatkozta; "soha nem lennék a Tottenham menedzsere, túlságosan szeretem a Chelsea-drukkereket".</p>
      <p>Mint ahogy a most elküldött Pochettino érdemeit sem felejtik. "Az őszi gyenge szereplésért nem őt, hanem a játékosokat hibáztatom" - mondja Roger. "Hogyan lehetséges, hogy a májusban BL-döntőt játszó a játékosok most a bajnoki tabellán a 14-ek?"</p>
      <p>Andrew szerint "Pochettino jelentette a különbséget. A középszerűségből - a korlátozott anyagi források ellenére - meghatározó, nagy csapatot épített. Túl sok a politika a klubon belül, amiről nem hajlandóak tudomást venni."</p>
      <p>Az angol labdarúgás meghatározó szereplői méltatták az öt év után menesztett argentin menedzser emberi és szakmai kvalitásait.</p>
      <p>A Twittert ellepték a Mauricio Pochettinóval együttérző, őt elismerő, valamint a Tottenham vezetésének döntését elítélő bejegyzések.</p>
      <p>Pochettino az elmúlt öt évben a Premier League legjobb csapatai sorába emelte a Spurst, rendszeres BL-résztvevőt formált az együttesből, a májusi BL-döntő pedig klubtörténeti esemény.</p>
      <p>Az őt követő Mourinho, a "Speciel One" az olasz Interrel bezsebelt 2010-es Bajnokok Ligája-győzelem óta nem sok sikert ért el a legrangosabb kupa-sorozatban.</p>
      <p>Az Európa Liga elsőség ugyan összejött 2017-ben a manchesteri vörösökkel, de a "sikeredző" nimbusz lefoszlani látszik a nevéről.</p>
      <p>A Tottenham-el közös útja nem tudni meddig fut, de a hétvégén a West Ham United ellen kezdődik el.</p>
    </article>
  </body>
</html>