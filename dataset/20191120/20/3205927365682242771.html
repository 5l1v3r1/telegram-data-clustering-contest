<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294052-akomh-kai-twra-o-baggelhs-marinakhs-soy-edwse-mia-teleytaia-eykairia"/>
    <meta property="og:site_name" content="gavros.gr"/>
    <meta property="article:published_time" content="2019-11-20T20:48:00+00:00"/>
    <meta property="og:title" content="Ακόμη και τώρα ο Βαγγέλης Μαρινάκης σου έδωσε μία τελευταία ευκαιρία..."/>
    <meta property="og:description" content="Ο κόσμος του Ολυμπιακού περιμένει ποια θα είναι η επιλογή σου Σωκράτη Κόκκαλη… Θα απαρνηθείς τους εχθρούς του Ολυμπιακού ή θα επιμείνεις να βρίσκεσαι απέναντι του;"/>
  </head>
  <body>
    <article>
      <h1>Ακόμη και τώρα ο Βαγγέλης Μαρινάκης σου έδωσε μία τελευταία ευκαιρία...</h1>
      <address>
        <time datetime="2019-11-20T20:48:00+00:00">20 Nov 2019, 20:48</time>
      </address>
      <p>Ο Βαγγέλης Μαρινάκης παρά τα όσα έχουν γίνει το τελευταίο διάστημα έδωσε μία τελευταία ευκαιρία στον Σωκράτη Κόκκαλη να απαρνηθεί μία και καλή τους εχθρούς του Ολυμπιακού.</p>
      <p>Μία κίνηση που δείχνει πολλά για τον ηγέτη του Θρύλου, ο οποίος έχει αποδείξει άλλωστε πάρα πολλές φορές ότι έχει στο μυαλό του μόνο το καλό της αγαπημένης του ομάδας. Πάνω απ’ όλα και απ’ όλους βρίσκεται ο Ολυμπιακός και ακόμη και αν το έχει ξεχάσει αυτό ο Σωκράτης Κόκκαλης, υπάρχουν πολλοί ακόμη να του το θυμίζουν…</p>
      <p>Ο Σωκράτης Κόκκαλης, λοιπόν, έχει μία τελευταία ευκαιρία να επιλέξει… Τον Ολυμπιακό ή τους εχθρούς του.</p>
      <p>Ο κόσμος «βράζει» για την εχθρική συμπεριφορά του απέναντι στον Ολυμπιακό.</p>
      <p>Ωστόσο, υπάρχει μία ύστατη ευκαιρία να θυμηθεί ξανά το «κάτω τα χέρια από τον Ολυμπιακό» που τόνιζε κάποτε και να αφήσει στην άκρη τις προσωπικές του επιδιώξεις εις βάρος των Πειραιωτών.</p>
      <p>Ακόμη και τώρα ο Βαγγέλης Μαρινάκης του δίνει την ευκαιρία… «Σε καλώ ακόμα και τώρα να απαρνηθείς τους εχθρούς μας και να ξεκινήσεις να ονειρεύεσαι μαζί μας για το μεγαλείο του ΟΛΥΜΠΙΑΚΟΥ μας», ανέφερε στη δήλωσή του…</p>
      <p>Ο κόσμος περιμένει, λοιπόν, ποια θα είναι η τελική του επιλογή… Και στη συνέχεια θα λάβει και τις συνέπειες της απόφασής σου...</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294053-epistrefei-se-gnwrima-lhmeria-o-masoyras"/>
        <a href="https://www.gavros.gr/article/podosfairo/294057-h-epistrofh-toy-balmpoyena-ton-anebazei"/>
        <a href="https://www.gavros.gr/article/podosfairo/294041-swkrath-eisai-axaristos-apofasises-na-symmaxhseis-me-toys-exthroys-toy-olympiakoy"/>
        <a href="https://www.gavros.gr/article/podosfairo/294042-gemise-ksana-to-renth"/>
      </related>
    </article>
  </body>
</html>