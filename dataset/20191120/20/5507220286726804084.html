<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187417/"/>
    <meta property="og:site_name" content="Janam TV"/>
    <meta property="article:published_time" content="2019-11-20T20:02:32+00:00"/>
    <meta property="og:title" content="ശബരിമല തീര്‍ഥാടകര്‍ക്ക് കൊച്ചി വിമാനത്താവളത്തില്‍ പ്രത്യേക കൗണ്ടര്‍"/>
    <meta property="og:description" content="കൊച്ചി: ശബരിമല തീര്‍ഥാടകര്‍ക്ക് സഹായമൊരുക്കാന്‍ കൊച്ചി വിമാനത്താവളത്തില്‍ ദേവസ്വം ബോര്‍ഡ് കൗണ്ടര്‍ തുടങ്ങി. ആഭ്യന്തര ടെര്‍മിനലിന്റെ പ്രവേശന ഭാഗത്താണ്"/>
  </head>
  <body>
    <article>
      <h1>ശബരിമല തീര്‍ഥാടകര്‍ക്ക് കൊച്ചി വിമാനത്താവളത്തില്‍ പ്രത്യേക കൗണ്ടര്‍</h1>
      <address><time datetime="2019-11-20T20:02:32+00:00">20 Nov 2019, 20:02</time> by <a rel="author">Janam TV Web Desk</a></address>
      <p>കൊച്ചി: ശബരിമല തീര്‍ഥാടകര്‍ക്ക് സഹായമൊരുക്കാന്‍ കൊച്ചി വിമാനത്താവളത്തില്‍ ദേവസ്വം ബോര്‍ഡ് കൗണ്ടര്‍ തുടങ്ങി. ആഭ്യന്തര ടെര്‍മിനലിന്റെ പ്രവേശന ഭാഗത്താണ് കൗണ്ടര്‍ പ്രവര്‍ത്തിക്കുന്നത്. തിരുവിതാംകൂര്‍ ദേവസ്വം ബോര്‍ഡിനു വേണ്ടി ധനലക്ഷ്മി ബാങ്കാണ് കൗണ്ടര്‍ ആരംഭിച്ചത്.</p>
      <p>സന്നിധാനത്ത് ലഭിക്കുന്ന അപ്പം, അരവണ, നെയ്യ് അഭിഷേകം എന്നിവയ്ക്കുള്ള കൂപ്പണുകള്‍ കൗണ്ടറില്‍ നിന്നു ലഭിക്കും. തീര്‍ഥാടകര്‍ക്കാവശ്യമായ നിര്‍ദ്ദേശങ്ങളും കൗണ്ടറില്‍ നിന്നു വാങ്ങാം.</p>
      <p>ആഭ്യന്തര ടെര്‍മിനലിന്റെ അറൈവല്‍ ഭാഗത്തുള്ള കൗണ്ടര്‍ 24 മണിക്കൂറും പ്രവര്‍ത്തിക്കും. ദേവസ്വം ബോര്‍ഡ് പ്രസിഡന്റ് എന്‍ വാസുവാണ് കൗണ്ടര്‍ ഉദ്ഘാടനം ചെയ്തത്. ചടങ്ങില്‍ നിരവധി പേര്‍ പങ്കെടുത്തു.</p>
    </article>
  </body>
</html>