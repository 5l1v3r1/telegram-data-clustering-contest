<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/afieromata/story/655365/rik-pitino-h-persini-xefreni-poreia-stin-euroleague-me-ton-panathinaiko-opap-video"/>
    <meta property="og:site_name" content="OnSports"/>
    <meta property="article:published_time" content="2019-11-20T20:32:32+00:00"/>
    <meta property="og:title" content="Ρικ Πιτίνο: Η περσινή ξέφρενη πορεία στην Euroleague με τον Παναθηναϊκό ΟΠΑΠ (video)"/>
    <meta property="og:description" content="Ο Ρικ Πιτίνο επιστρέφει και το Leoforos θυμάται τα περσινά κατορθώματα του Παναθηναϊκού ΟΠΑΠ με τον Αμερικανό Hall of Famer στον πάγκο."/>
  </head>
  <body>
    <article>
      <h1>Ρικ Πιτίνο: Η περσινή ξέφρενη πορεία στην Euroleague με τον Παναθηναϊκό ΟΠΑΠ (video)</h1>
      <address><time datetime="2019-11-20T20:32:32+00:00">20 Nov 2019, 20:32</time> by <a rel="author">Onsports Team</a></address>
      <p>Ο Ρικ Πιτίνο επιστρέφει και το Leoforos θυμάται τα περσινά κατορθώματα του Παναθηναϊκού ΟΠΑΠ με τον Αμερικανό Hall of Famer στον πάγκο.</p>
      <p>Για μια ακόμα φορά ο Δημήτρης Γιαννακόπουλος έκανε ό,τι ήταν δυνατό έτσι ώστε να ενισχύσει τον Παναθηναϊκό. Και το έκανε με τον καλύτερο δυνατό τρόπο, φέρνοντας πίσω στο «τριφύλλι» τον Ρικ Πιτίνο. Ο Αμερικανός τεχνικός δεν μπορούσε, λόγω σοβαρού οικογενειακού προβλήματος, να συνεχίσει πέρσι το καλοκαίρι στην ομάδα, όμως, τα εμπόδια πλέον έχουν ξεπεραστεί και αναμένεται σύντομα στην Αθήνα έτσι ώστε να αναλάβει και πάλι το «τριφύλλι».</p>
      <p>Η περσινή του παρουσία, άλλωστε, αποδείχθηκε ευεργετική για τον Παναθηναϊκό ΟΠΑΠ. Οι «πράσινοι» όταν ήρθε στην Αθήνα ο Ρικ Πιτίνο ήταν στο 6-8 και φαινόταν πολύ δύσκολη ακόμα και η είσοδός τους στην οκτάδα. Η ομάδα είχε αρκετά προβλήματα αφού δεν είχε καταφέρει ο Τσάβι Πασκουάλ να δώσει συνέχεια στις δυο πρώτες επιτυχημένες σεζόν του κι ο Παναθηναϊκός κινδύνευε να μείνει εκτός playoffs για πρώτη φορά μετά από πάρα πολλά χρόνια.</p>
      <p>Ο Ρικ Πιτίνο, όμως, ενέπνευσε τους πάντες, έβαλε το τεράστιο μπασκετικό μυαλό του μέσα στο παιχνίδι της ομάδας και παρουσίασε έναν Παναθηναϊκό νικητή στο μεγαλύτερο μέρος της σεζόν. Με τον Αμερικανό στον πάγκο ο Παναθηναϊκός έκανε ένα εντυπωσιακό finish στην regular season της Euroleague, κερδίζοντας 10 από τα 16 παιχνίδια που έδωσε. Το πλέον εντυπωσιακό ήταν πως οι «πράσινοι» πήραν και αρκετά ματς μακριά από το ΟΑΚΑ, κάτι που είχαν… ξεχάσει πως γίνεται ως την έλευση του κορυφαίο προπονητή.</p>
      <p>
        <b>Διαβάστε περισσότερα στο <a href="https://www.leoforos.gr/panathinaikos/basket/story/158098/rik-pitino-h-persini-xefreni-poreia-stin-euroleague-me-ton-panathinaiko-opap-video">Leoforos.gr</a></b>
      </p>
    </article>
  </body>
</html>