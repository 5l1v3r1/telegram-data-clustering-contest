<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/futbolist-tayson-biliy-rasist-kapitan-shahtarya-zasvitivsya-z-provokaciynim-zhestom-641299.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T20:34:49+00:00"/>
    <meta property="og:title" content="Футболіст Тайсон – білий расист? Капітан «Шахтаря» засвітився з провокаційним жестом"/>
    <meta property="og:description" content="Цікаво, якою буде реакція борців з расизмом?"/>
  </head>
  <body>
    <article>
      <h1>Футболіст Тайсон – білий расист? Капітан «Шахтаря» засвітився з провокаційним жестом</h1>
      <address>
        <time datetime="2019-11-20T20:34:49+00:00">20 Nov 2019, 20:34</time>
      </address>
      <h4>Цікаво, якою буде реакція борців з расизмом?</h4>
      <p>Капітан донецького «Шахтаря» Тайсон виставив на власній сторінці в Instagram шокуючу картинку, поверх якої він у компанії активістів руху за права темношкірих тримає кулак правої руки вгорі. Цей жест іменується не інакше, як «Black Power» (Чорна влада).</p>
      <figure>
        <img src="https://glavcom.ua/img/forall/users/110/11013/taison0.jpg"/>
        <figcaption>Свіжа творчість Тайсона в Instagram</figcaption>
      </figure>
      <p>Black Power – політичне гасло і назва різних пов'язаних ідеологій, спрямованих на досягнення самовизначення для людей африканського походження. Його використовували в основному, але не виключно, афроамериканці в США.</p>
      <figure>
        <img src="https://glavcom.ua/img/forall/users/110/11013/75521578_2565829666844934_3970331991068377088_n.jpg"/>
        <figcaption>Схожий жест із назвою White Power вважається расистським</figcaption>
      </figure>
      <p>Жест Тайсона вочевидь є продовженням його намірів покинути Україну начебто через расизм. Почався скандал на 74-й хвилині <a href="https://glavcom.ua/sport/news/shahtar-pomstivsya-dinamo-v-perervanomu-matchi-za-kubkovu-porazku-video-639013.html">матчу «Шахтар» - «Динамо» у Харкові</a>, коли <a href="https://glavcom.ua/sport/news/u-rasistskomu-suspilstvi-mi-povinni-buti-antirasistskimi-futbolist-shahtarya-vistupiv-z-guchnoyu-zayavoyu-639084.html">капітан «гірників» сприйняв звуки з трибун як расистські</a>. У відповідь Тайсон показав фанатам «Динамо» великий палець і збирався покинути поле «через расизм». <a href="https://glavcom.ua/sport/news/borotba-trivaje-dinamivski-ultras-zapisali-video-na-pidtrimku-plyamistih-sov-639917.html">Ультрас «Динамо» потім пояснили</a>, що їхні звуки насправді були частиною акції на підтримку північних плямистих сов, популяція яких у світі скоротилася до 18-ти.  </p>
      <p>Тайсона з його обуреннями підтримало більшість українських ЗМІ, чимало футболістів, <a href="https://glavcom.ua/sport/news/ukrajinska-asociaciya-futbolu-oprilyudnila-zayavu-stosovno-rasistskih-proyaviv-na-matchi-shahtar-dinamo-639240.html">Українська асоціація футболу</a>. Цікаво, чи відреагують тепер вони на прояви білого расизму?</p>
      <blockquote>
        <b>Читайте також: <a href="https://glavcom.ua/sport/publications/sprava-pro-futbolniy-rasizm-hto-robit-z-ukrajinciv-fashistiv-639439.html">Справа про футбольний расизм. Як з українців роблять фашистів</a></b>
      </blockquote>
      <related>
        <a href="https://glavcom.ua/sport/news/kanal-vlasnika-shahtarya-ahmetova-nazvav-mozhlive-pokarannya-dlya-dinamo-639372.html"/>
      </related>
    </article>
  </body>
</html>