<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/olympische-spelen/boksscheidsrechters-en-juryleden-rio-2016-meer-welkom/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T20:20:27+00:00"/>
    <meta property="og:title" content="Alle boksscheidsrechters en juryleden van Rio 2016 niet meer welkom"/>
    <meta property="og:description" content="De internationale bokswereld kan op zoek naar een wagonlading aan nieuwe scheidsrechters. Alle scheidsrechters die betrokken waren bij de Spelen van Rio 2016 worden namelijk niet meer uitgenodigd voor de editie van 2020. Na het bokstoernooi in Brazilië werden ze allemaal geschorst door het IOC, omdat er een onderzoek werd gedaan naar matchfixing. Tijdens de…"/>
  </head>
  <body>
    <article>
      <h1>Alle boksscheidsrechters en juryleden van Rio 2016 niet meer welkom</h1>
      <address>
        <time datetime="2019-11-20T20:20:27+00:00">20 Nov 2019, 20:20</time>
      </address>
      <p>
        <b>De internationale bokswereld kan op zoek naar een wagonlading aan nieuwe scheidsrechters. Alle scheidsrechters die betrokken waren bij de Spelen van Rio 2016 worden namelijk niet meer uitgenodigd voor de editie van 2020.</b>
      </p>
      <p>Na het bokstoernooi in Brazilië werden ze allemaal geschorst door het IOC, omdat er een onderzoek werd gedaan naar matchfixing. Tijdens de Olympische Spelen van 2016 werd al een aantal arbiters en juryleden naar huis gestuurd vanwege twijfelachtige beslissingen en scores.<br/><br/>De internationale boksbond concludeerde in 2017 dat er van matchfixing helemaal geen sprake was, maar daar neemt het IOC geen genoegen mee. Zij vertrouwen de boel niet en zal voor Tokio 2020 een nieuw keurkorps van deskundigen samenstellen.<br/><br/>Het IOC ging eerder dit jaar tot schorsing van AIBA over wegens wanbeleid op vele fronten. Een speciale werkgroep organiseert nu de olympische kwalificatietoernooien alsmede de olympische duels in Tokio.</p>
    </article>
  </body>
</html>