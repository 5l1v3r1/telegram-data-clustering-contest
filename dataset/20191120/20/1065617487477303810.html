<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-ecco-friedkin-pallotta-pronto-a-cedere-quote-al-texano-contatti-in-corso/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T20:32:41+00:00"/>
    <meta property="og:title" content="Roma: ecco Friedkin. Pallotta pronto a cedere quote al texano: “Contatti in corso”"/>
    <meta property="og:description" content="Il Manchester United su Zaniolo e Dzeko. Scambio Florenzi-Esposito con l'Inter. A Trigoria Fonseca riabbraccia i suoi in vista della sfida col Brescia"/>
  </head>
  <body>
    <article>
      <h1>Roma: ecco Friedkin. Pallotta pronto a cedere quote al texano: “Contatti in corso”</h1>
      <h2>Il Manchester United su Zaniolo e Dzeko. Scambio Florenzi-Esposito con l’Inter. A Trigoria Fonseca riabbraccia i suoi in vista della sfida col Brescia</h2>
      <address><time datetime="2019-11-20T20:32:41+00:00">20 Nov 2019, 20:32</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Goldman</b> <b>Sachs</b>, con un team americano, ha avviato il processo di <b>vendita</b> <b>della</b> <b>Roma</b>. Nel <b><a href="https://www.forzaroma.info/news-as-roma/la-roma-e-in-vendita-ecco-il-teaser-di-goldman-sachs-per-gli-investitori-foto/">teaser</a> </b>da loro prodotto viene illustrato in quattro pagine il potenziale del club e il valore attuale della società giallorossa. Secondo l’esperto di finanza, <b>Marco</b> <b>Bellinazzo</b>, l’attuale presidente dei giallorossi, <b>James Pallotta</b>, potrebbe pensare alla <a href="https://www.forzaroma.info/news-as-roma/bellinazzo-concreto-linteresse-di-friedkin-pallotta-pensa-alla-cessione/">cessione della società.</a></p>
      <p><b>DAN FRIEDKIN</b> <b>–</b> E’ questo il nome del <a href="https://www.forzaroma.info/rassegna-stampa/il-messaggero/roma-un-socio-per-pallotta-il-tycoon-friedkin-studia-i-conti-del-club/">possibile nuovo socio di <b>James Pallotta</b></a>. L’imprenditore, alla guida della compagnia texana <b>“The Friedkin Group”</b> ed <a href="https://www.forzaroma.info/rassegna-stampa/la-gazzetta-dello-sport/pallotta-ha-un-socio-da-150-milioni-friedkin/">esclusivista nella distribuzione delle auto Toyota in cinque stati federali americani,</a> è pronto a coprire per intero il futuro aumento di capitale per un totale di 150 milioni di euro. La <a href="https://www.forzaroma.info/rassegna-stampa/il-messaggero/dan-friedkin-una-passione-per-il-cinema-ha-prodotto-il-film-sul-caso-getty/">rivista <b>Forbes</b></a> lo pone al <b>187°</b> posto della classifica dei paperoni statunitensi.</p>
      <p><b>TITOLO IN BORSA SOSPESO</b> – La prospettiva di nuovi investitori, con la possibilità di un <a href="https://www.forzaroma.info/news-as-roma/roma-avanza-friedkin-titolo-in-borsa-sospeso-per-eccesso-di-rialzo/"><b>cessione</b> delle <b>quote</b> <b>di</b> <b>maggioranza</b> del club</a>, ha influito anche sull’andamento in borsa della <b>Roma</b>. La notizia del possibile ingresso in società del <b>tycoon</b> <b>americano</b> ha fatto schizzare le azioni giallorosse, con una variazione teorica positiva del <b>12,87%.</b> Gli emissari di <b>Friedkin</b> sono nella capitale per avviare una <b>due</b> <b>diligence</b>, nell’ordine di capire i margini per entrare nel club giallorosso.</p>
      <p><b>LA RISPOSTA DELLA ROMA</b> – Il club giallorosso ha informato attraverso <a href="https://www.forzaroma.info/news-as-roma/friedkin-la-roma-conferma-contatti-preliminari-con-potenziali-investitori/">un comunicato sul suo sito ufficiale</a> la vicenda legata all’interesse di <b>Dan Friedkin:</b> <i>“Sono in corso dei contatti preliminari con potenziali investitori al fine di permettere loro di valutare l’opportunità di un possibile investimento in AS ROMA SPV LLC”.</i></p>
      <p><b>TRIGORIA AL COMPLETO</b> – Dopo la <b>sosta</b> delle Nazionali, oggi il mister <b>Paulo Fonseca</b> è potuto tornare a lavorare con la<a href="https://www.forzaroma.info/rassegna-stampa-roma/leggo/tornano-tutti-trigoria-al-completo/"> squadra al completo</a> (fatta eccezione per <b>Fuzato</b>) in vista della sfida di domenica pomeriggio contro il <b>Brescia</b> di <b>Fabio</b> <b>Grosso</b>. Per le <i>“Rondinelle” </i><a href="https://www.forzaroma.info/news-calcio/brescia-grosso-ritrova-i-nazionali-ok-chancellor-donnarumma-out-per-influenza/">out <b>Donnarumma</b> e <b>Magnani</b>.</a></p>
      <p><b>LO UNITED SU ZANIOLO E DZEKO</b> – Uno degli uomini mercato dei “<b>Red</b> <b>Devils</b>” <a href="https://www.forzaroma.info/rassegna-stampa/il-messaggero/oro-ditalia-con-zaniolo/">ha seguito il talento della <b>Roma, Zaniolo,</b> durante l’ultima gara della <b>Nazionale</b>.</a> Il club inglese segue Nicolò già dal <b>2019</b>. L’intenzione dello United è quella di <b>forzare i tempi</b> per l’acquisto del ventenne giallorosso prima che il valore del suo cartellino salga più di quanto non abbia già fatto nelle ultime gare. Dopo aver accantonato l’opzione <b>Mandzukic</b> per l’attacco, la squadra di <b>Solskjær</b> è alla <a href="https://www.forzaroma.info/calciomercato-as-roma/mercato-roma-dallinghilterra-il-manchester-united-punta-dzeko-per-gennaio/">ricerca di una punta d’esperienza.</a> L’indiziato numero uno sarebbe il centravanti bosniaco, <b>Edin</b> <b>Dzeko</b>, con <b>50</b> <b>gol</b> all’attivo in <b>130</b> <b>presenze</b> in <b>Premier</b> <b>League</b>.</p>
      <p><b>SCAMBIO FLORENZI-ESPOSITO</b> –  <b>Roma </b>e <b>Inter</b> starebbero lavorando allo <a href="https://www.forzaroma.info/calciomercato-as-roma/mercato-roma-idea-scambio-con-linter-florenzi-per-il-giovane-esposito/"><b>scambio </b>tra <b>Alessandro Florenzi </b>e <b>Sebastiano Esposito</b>.</a> Si tratterebbe di uno <i>switch </i>secco di prestiti tra i due calciatori a gennaio.</p>
      <p>
        <b>Saverio Grasselli</b>
      </p>
    </article>
  </body>
</html>