<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/685591/pos-antidra-o-olympiakos-stin-proslipsi-pitino-ston-panathinaiko"/>
    <meta property="og:site_name" content="enikos.gr"/>
    <meta property="article:published_time" content="2019-11-20T20:52:00+00:00"/>
    <meta property="og:title" content="Πώς αντιδρά ο Ολυμπιακός στην πρόσληψη Πιτίνο στον Παναθηναϊκό"/>
    <meta property="og:description" content="Η πρώτη αντίδραση του Ολυμπιακού για το θέμα της επικείμενης πρόσληψης..."/>
  </head>
  <body>
    <article>
      <h1>Πώς αντιδρά ο Ολυμπιακός στην πρόσληψη Πιτίνο στον Παναθηναϊκό</h1>
      <address>
        <time datetime="2019-11-20T20:52:00+00:00">20 Nov 2019, 20:52</time>
      </address>
      <p>Η πρώτη αντίδραση του Ολυμπιακού για το θέμα της επικείμενης πρόσληψης του Ρικ Πιτίνο στον Παναθηναϊκό ΟΠΑΠ παράλληλα με την Εθνική Ομάδα, δεν άργησε να έρθει. Ο Ολυμπιακός δεν πήρε βέβαια, επίσημη θέση για το θέμα Πιτίνο και το γεγονός ότι θα είναι «διπλοθεσίτης».</p>
      <p>Από την άλλη, ο Ολυμπιακός έδειξε ενοχλημένος. Και φανέρωσε την πρώτη του αντίδραση, καθώς όπως έλεγαν σιβυλλικά από την ερυθρόλευκη ΚΑΕ: «Όλα θα γίνουν στην ώρα τους»!</p>
      <p>Οι ερυθρόλευκοι δεν είναι διατεθειμένοι να αφήσουν έτσι το όλο θέμα. Ο Ολυμπιακός θεωρεί ότι δεν είναι «πολιτικά ορθό» να δουλεύει και στην Εθνική και στον Παναθηναϊκό ο ίδιος προπονητής.</p>
      <p>Παράλληλα έχουν στο μυαλό τους και το… δεδικασμένο του 2008. Τότε ο Παναγιώτης Γιαννάκης είχε προσληφθεί στον Ολυμπιακό και συνάντησε εμπόδια από την ΕΟΚ, καθώς ήταν παράλληλα και στον πάγκο της Εθνικής.</p>
      <p>Βέβαια, ο Γιαννάκης ανέλαβε το τιμόνι του Ολυμπιακού τον Φεβρουάριο του 2008 και η ΕΟΚ τον κράτησε κανονικά στην θέση του και στην Εθνική. Μάλιστα οδήγησε την ομάδα στους Ολυμπιακούς Αγώνες της Κίνας εκείνο το καλοκαίρι.</p>
      <p>Στην συνέχεια, όμως, ο «Δράκος» και η Εθνική πήραν διαζύγιο, λόγω των αντιδράσεων της ΕΟΚ για την παράλληλη εργασία του.</p>
      <p>Στον Ολυμπιακό θεωρούν ότι και το θέμα του Πιτίνο με την διπλή δουλειά του σε Παναθηναϊκό και Εθνική…. ανήκει στην ίδια κατηγορία.</p>
      <p>Η ομάδα, όμως, δεν θέλησε να πάρει και επίσημη θέση για το θέμα. Έδειξε, όμως, διατεθειμένη να το κάνει στο άμεσο μέλλον.</p>
      <p>Το ποια ακριβώς θα είναι η αντίδραση του Ολυμπιακού και αν οι ερυθρόλευκοι θα πάνε ακόμα και σε ακραίες αντιδράσεις (π.χ. άρνηση των παικτών του να παίξουν στην Εθνική), αυτό θα φανεί σύντομα.</p>
      <p>Πηγή: filathlos.gr</p>
      <related>
        <h4>σχετικά άρθρα</h4>
        <a href="http://www.enikos.gr/sports/685506/epistrefei-o-pitino-ston-panathinaiko%0A%20%20%20%20%0A"/>
        <a href="http://www.enikos.gr/sports/685398/kemzoura-einai-krima-pou-chasame%0A%20%20%20%20%0A"/>
        <a href="http://www.enikos.gr/sports/685395/i-apantisi-tou-olympiakou-ston-s-kokkali-gia-tin-exosi-stis-akadi%0A%20%20%20%20%0A"/>
        <a href="http://www.enikos.gr/sports/685394/bagern-olympiakos-85-82-teliko%0A%20%20%20%20%0A"/>
        <a href="http://www.enikos.gr/sports/685392/bagern-olympiakos-55-63-30%0A%20%20%20%20%0A"/>
        <a href="http://www.enikos.gr/sports/685384/bagern-olympiakos-43-44-im%0A%20%20%20%20%0A"/>
        <a href="http://www.enikos.gr/sports/685383/bagern-olympiakos-23-17-10%0A%20%20%20%20%0A"/>
        <a href="http://www.enikos.gr/sports/685377/live-bagern-olympiakos-2130%0A%20%20%20%20%0A"/>
        <a href="http://www.enikos.gr/sports/685360/live-zalgkiris-panathinaikos-1930%0A%20%20%20%20%0A"/>
      </related>
    </article>
  </body>
</html>