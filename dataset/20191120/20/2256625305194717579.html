<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158967_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-20T20:16:00+00:00"/>
    <meta property="og:title" content="Миньор взе реванш от Септември за Купата на АФЛ"/>
    <meta property="og:description" content="Само три дни след изненадващата шампионатна загуба, перничани бяха пълни господари на терена"/>
  </head>
  <body>
    <article>
      <h1>Миньор взе реванш от Септември за Купата на АФЛ</h1>
      <address><time datetime="2019-11-20T20:16:00+00:00">20 Nov 2019, 20:16</time> by <a rel="author">Николай Георгиев</a></address>
      <p>Миньор (Перник) отказа Септември (Симитли) от Купата на Аматьорската лига, след като го победи с 2:0 в Дупница. Само три дни след изненадващата шампионатна загуба, перничани бяха пълни господари на терена и можеха да се наложат далеч по-убедително. Освен двете попадения „чуковете“ удариха две греди и пропуснаха куп възможности.</p>
      <p> <br/>Миньор поведе още в 5-ата минута с попадение на Кристиян Слишков. В началото на втората част Йоан Малинов се възползва от отлична асистенция на Даниел Гогов и с глава удвои. Лявата греда на два пъти бе помощник на символичните гости след удари на Маринов и Гогов. В края на срещата Алекс Георгиев, пък спаси дузпа, изпълнена от Домозетски.<br/> <br/>Двубоят пропуснаха наказаните Йосифов и Васев, капитанът Павлов и контузеният Стоичков. След седмица Миньор среща в зонален финал Оборище (Панагюрище), отстранил Марек с 3:1 в столицата.</p>
    </article>
  </body>
</html>