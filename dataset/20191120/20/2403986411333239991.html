<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nato_viznalo_kosmos_sferoyu_svoyeyi_operativnoyi_diyalnosti_shho_tse_oznachaye_n1237031"/>
    <meta property="og:site_name" content="24 Канал"/>
    <meta property="article:published_time" content="2019-11-20T20:45:00+00:00"/>
    <meta property="og:title" content="НАТО визнало космос сферою своєї оперативної діяльності: що це означає"/>
    <meta property="og:description" content="Генсек НАТО Єнс Столтенберг оголосив, що альянс вирішив визнати космос своєї нової оперативної сферою. Він запевнив, що альянс не планує розміщувати в космосі озброєння."/>
  </head>
  <body>
    <article>
      <h1>НАТО визнало космос сферою своєї оперативної діяльності: що це означає</h1>
      <address><time datetime="2019-11-20T20:45:00+00:00">20 Nov 2019, 20:45</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Генсек НАТО Єнс Столтенберг оголосив, що альянс вирішив визнати космос своєї нової оперативної сферою. Він запевнив, що альянс не планує розміщувати в космосі озброєння.</b>
      </p>
      <p>За його словами, супутники можуть бути збиті, зламані або оснащені зброєю. Антисупутникова зброя може пошкодити комунікації та інші послуги, такі як авіаперельоти, прогноз погоди або банківська справа.</p>
      <blockquote>До теми: <a href="https://24tv.ua/golos_ameriki_gensek_nato_nazvav_naybilshu_zagrozu_dlya_bezpeki_u_sviti_n1234842">Генсек НАТО назвав найбільшу загрозу для безпеки у світі</a></blockquote>
      <aside>Космос є частиною нашого повсякденного життя тут, на Землі. Його можна використовувати в мирних цілях. Але його також можна застосовувати для агресії,<cite>– наголосив генсек НАТО.</cite></aside>
      <p>Генсек НАТО нагадав, що у навколоземному просторі знаходяться приблизно 2 тисячі супутників, і близько половини з них належать членам Північноатлантичного альянсу.</p>
      <p>Про плани визнати космічний простір в якості окремої зони діяльності альянсу Столтенберг заявляв ще у вівторок. Він пояснив, що альянс зацікавлений у космосі, оскільки має потребу у системах раннього оповіщення, зв'язку та навігації.</p>
      <figure>
        <iframe data-src="https://twitter.com/jensstoltenberg/status/1197203176430219265?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Що відомо про правовий статус космічного простору?</b>Космічний простір відкритий для дослідження і використання всіма державами. Він вважається загальною спадщиною людства. Щодо нього діє заборона національного присвоєння (на відміну від повітряного простору над територією держави, щодо якого держава має повний та виключний суверенітет).<br/><br/>Космічний простір частково демілітаризований — заборонено виводити на навколоземні орбіти чи іншим чином розміщувати в космосі ядерну зброю та інші види зброї масового знищення.</p>
    </article>
  </body>
</html>