<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/novo-20-krshchavame-bebetata-s-polovo-neutralni-dzhendr-imena-ot-2020-g-spisk_news710452.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T20:50:00+00:00"/>
    <meta property="og:title" content="Ново 20: Кръщаваме бебетата с полово неутрални джендър имена от 2020 г. СПИСЪК"/>
    <meta property="og:description" content="Бъдещите родители, решили да „сверят часовника си“ с прогнозния списък, ще открият класики като Макс или Робин, и някои по-чудати предложения като Ривър, Грей и"/>
  </head>
  <body>
    <article>
      <h1>Ново 20: Кръщаваме бебетата с полово неутрални джендър имена от 2020 г. СПИСЪК</h1>
      <h2>Бъдещите родители, решили да „сверят часовника си“ с прогнозния списък, ще открият класики като Макс или Робин, и някои по-чудати предложения като Ривър, Грей или Индиго</h2>
      <address>
        <time datetime="2019-11-20T20:50:00+00:00">20 Nov 2019, 20:50</time>
      </address>
      <p>https://blitz.bg/obshtestvo/novo-20-krshchavame-bebetata-s-polovo-neutralni-dzhendr-imena-ot-2020-g-spisk_news710452.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574264351-rgkhkhkh.jpg"/>
      </figure>
      <p>
        <b>Ако очаквате ново попълнение в семейството, но все още не сте избрали име, можете да почерпите вдъхновение от списък с унисекс имена за бебета, които ще бъдат популярни догодина, пише в. „Дейли стар“.</b>
      </p>
      <p>Списъкът е изготвен от фирмата за бебешки дрешки Jojo Maman Bebe и разкрива кои полово неутрални наименования се очаква да са хит през 2020 г.<br/><br/>Бъдещите родители, решили да „сверят часовника си“ с прогнозния списък, ще открият класики като Макс или Робин, и някои по-чудати предложения като Ривър, Грей или Индиго.</p>
      <p>„Унисекс имената са по-популярни от всякога. Причината може да е в това, че нарушаваме границите на пола или че просто дадено име ни е заинтригувало още преди да сме разбрали дали бебето ще е момче или момиче. Тази тенденция е тук, за да остане. Ако имате нужда от малко вдъхновение за следващото си бебе, не търсете повече“, пише фирмата на сайта си.</p>
      <p>Сред полово неутралните имена, които се очаква да бъдат популярни през 2020 г., са: Ривър, Грей, Куин, Роуан, Ейвъри, Робин, Обри, Реми, Ивлин, Макс, Индиго, Алби, Бейли, Блеър, Джуд, Теди, Евърли.</p>
      <p> </p>
    </article>
  </body>
</html>