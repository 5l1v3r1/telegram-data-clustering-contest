<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/borzalmas-kisgyereket-rabolt-ki-egy-15-eves-mezokovacshazan/fp45egj"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T20:51:00+00:00"/>
    <meta property="og:title" content="Borzalmas: kisgyereket rabolt ki egy 15 éves Mezőkovácsházán"/>
    <meta property="og:description" content="Magyarbánhegyes - Kirabolt egy gyermeket egy 15 éves mezőkovácsházi fiú, aki ellen most vádat emelt a Gyulai Járási Ügyészség. A fiút a közlemény szerint erőszakkal, testi épség elleni közvetlen fenyegetéssel elkövetett rablással vádolják."/>
  </head>
  <body>
    <article>
      <h1>Borzalmas: kisgyereket rabolt ki egy 15 éves Mezőkovácsházán</h1>
      <address><time datetime="2019-11-20T20:51:00+00:00">20 Nov 2019, 20:51</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Magyarbánhegyes - Kirabolt egy gyermeket egy 15 éves mezőkovácsházi fiú, aki ellen most vádat emelt a Gyulai Járási Ügyészség. A fiút a közlemény szerint erőszakkal, testi épség elleni közvetlen fenyegetéssel elkövetett rablással vádolják. </b>
        </i>
      </p>
      <p>
        <b>"2019. május 14-én, 14 óra után, Magyarbánhegyesen, a vasútállomáson tartózkodott, amikor észrevette, hogy a peronon egy padon ülő 12 éves sértett kezében fémpénzek vannak. Odalépett hozzá és tőle a pénz átadását követelte azzal, ha nem kapja meg, megveri." -</b>
        <a href="http://ugyeszseg.hu/15-eves-fiu-rabolt-ki-egy-12-eves-fiut-vademeles/"><b> </b>olvasható az ügyészség közleménye. </a>
      </p>
      <p><b>A gyermek nem adta át a pénzt, ezért támadója megszorította és szétfeszítette annak ujjait, hogy kivegye a kezéből a 120 forintnyi pénzt. Majd a gyereknél lévő </b>napraforgómagot is elvette. Ennek értéke 280 forint. </p>
      <p>"A Gyulai Járási Ügyészség vádiratában azt indítványozta, hogy a bíróság a fiatalkorú vádlottat bocsássa próbára, a pártfogó felügyelet időtartamára magatartási szabályként írja elő neki agresszió, konfliktus- és stresszkezelő tréningen való részvételt, 400 forint erejéig rendeljen el vele szemben elkobzást és kötelezze őt a nyomozás során felmerült több mint 120.000 forintos bűnügyi költség megfizetésére." - tették hozzá. </p>
      <p>Az eljárás a Battonyai Járásbíróság előtt folytatódik.</p>
    </article>
  </body>
</html>