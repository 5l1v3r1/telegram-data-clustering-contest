<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/598358/ael-stin-lemeso-einai-aittiti-dyskolevetai-ektos-edras"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T20:35:00+00:00"/>
    <meta property="og:title" content="ΑΕΛ / Στην Λεμεσό είναι αήττητη - Δυσκολεύεται εκτός έδρας"/>
    <meta property="og:description" content="Με την επανέναρξη του πρωταθλήματος, η ΑΕΛ υποδέχεται στην Λεμεσό τον Ολυμπιακό του Πάμπου Χριστοδούλου και στοχεύει να επιστρέψει στα νικηφόρα..."/>
  </head>
  <body>
    <article>
      <h1>ΑΕΛ / Στην Λεμεσό είναι αήττητη - Δυσκολεύεται εκτός έδρας</h1>
      <address><time datetime="2019-11-20T20:35:00+00:00">20 Nov 2019, 20:35</time> by <a rel="author">Αντώνης Κέστας</a></address>
      <p><b>Με την επανέναρξη του πρωταθλήματος, η ΑΕΛ υποδέχεται στην Λεμεσό τον Ολυμπιακό του Πάμπου Χριστοδούλου και στοχεύει να επιστρέψει στα νικηφόρα αποτελέσματα. <br/></b> <br/>Οι γαλαζοκίτρινοι θέλουν να δώσουν συνέχεια στο αήττητο σερί που τρέχουν φέτος στην έδρα τους, καθώς σε πέντε αγώνες μετρούν τρεις νίκες (Παραλίμνι, Δόξα, Πάφος FC) και δύο ισοπαλίες (Ανόρθωση και ΑΕΚ). Σε αυτά τα παιχνίδια που έδωσε στο Τσίρειο η ομάδα του Κέρκεζ, πέτυχε έξι τέρματα ενώ μόνο μια φορά είδε την εστία της να παραβιάζεται, στο ισόπαλο 1-1 με την ΑΕΚ. <br/> <br/>Αξίζει να σημειωθεί πως η ΑΕΛ επικράτησε και του συμπολίτη Απόλλωνα με 1-2 σε ένα παιχνίδι που έγινε φυσικά στο Τσίριεο, αλλά ήταν τυπικά φιλοξενούμενη.<br/> <br/>Παράλληλα, παρατηρείται μεγάλο πρόβλημα όταν η ΑΕΛ αγωνίζεται εκτός έδρας. Συγκεκριμένα γνώρισε την ήττα από τον ΑΠΟΕΛ με 3-0, έχασε από την Σαλαμίνα με 3-2 ενώ δεν πήρε βαθμό ούτε με την Ομόνοια αφού έχασε με 1-0. Θυμίζουμε και την ήττα της Λεμεσιανής ομάδας από τον ΑΠΟΕΛ στο Super Cup με 1-0 και το ισόπαλο 0-0 με τον Άρη Θεσσαλονίκης σε αγώνα για την Ευρώπη. Σε πέντε αγώνες, πέτυχε μόνο δύο τέρματα (κόντρα στην Σαλαμίνα) ενώ δέχθηκε οκτώ. <br/> <br/>Να τονίσουμε, πως μετά τον Ολυμπιακό, έρχονται τρία συνεχόμενα παιχνίδια εκτός έδρας για την ΑΕΛ, με Εθνικό, Ανόρθωση και Ένωση. Με βάση τα πιο πάνω θα πρέπει αρχικά να συνεχίσει το αήττητο στη Λεμεσό και ακολούθως, να προσπαθήσει να πάρει νίκες και μακριά από την έδρα της.  </p>
    </article>
  </body>
</html>