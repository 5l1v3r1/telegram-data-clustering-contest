<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/tordai-bence-ragalmazas-miatt-beperli-kocsis-matet/hyltc8p"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T20:58:59+00:00"/>
    <meta property="og:title" content="Tordai Bence rágalmazás miatt beperli Kocsis Mátét"/>
    <meta property="og:description" content="Kocsis Máté egy sajtótájékoztatón azzal vádolta meg Tordai Bencét, hogy fenyegeti a fideszeseket a parlamentben. Tordai szerint ez rágalmazás, ezért bepereli a fideszes politikust."/>
  </head>
  <body>
    <article>
      <h1>Tordai Bence rágalmazás miatt beperli Kocsis Mátét</h1>
      <address><time datetime="2019-11-20T20:58:59+00:00">20 Nov 2019, 20:58</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Kocsis Máté egy sajtótájékoztatón azzal vádolta meg Tordai Bencét, hogy fenyegeti a fideszeseket a parlamentben. Tordai szerint ez rágalmazás, ezért bepereli a fideszes politikust.</b>
          </b>
        </i>
      </p>
      <p><i>„Kocsis Máté ma túlment minden határon: nagyon súlyos és teljesen valótlan állításokat fogalmazott meg velem kapcsolatban” –</i> kezdte Facebook-bejegyzését Tordai, aki elárulja, rágalmazás miatt feljelentést tesz Kocsis Máté fideszes politikus ellen.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Majd úgy folytatja: <i>„Nem linkelem, nem csinálok neki újabb reklámot. Viszont amit teszek: beperelem rágalmazásért, mégpedig annak is a két év börtönnel büntethető, minősített esetéért”.</i></p>
      <p><a href="https://www.blikk.hu/aktualis/belfold/a-fidesz-szerint-igy-fenyegeti-kepviseloiket-a-parlamentben-tordai-bence/zccelw4">Mint ahogyan azt a Blikk is megírta</a>, Kocsis Máté egy sajtótájékoztatón azt nyilatkozta Tordairól, hogy az minden alkalommal, amikor elsétál a fideszes képviselők vagy miniszterelnök mellett, olyan megjegyzésekkel illeti őket mint hogy „<i>Lógni fogtok, Meg fogtok dögleni, vagy Félsz te patkány”</i>. Ezt a kijelentést elégelte meg a Párbeszéd politikusa. Kocsis szerint ezek a megjegyzések a parlamenti jegyzőkönyv számára megörökíthetetlenek, de azt ígérte, igyekszik dokumentálni, hogy bemutathassa „Tordai Bence valódi arcát” a nyilvánosságnak.</p>
    </article>
  </body>
</html>