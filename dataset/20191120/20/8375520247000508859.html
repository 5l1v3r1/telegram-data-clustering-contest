<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-litaka-zelenskogo-vidmoviv-dvigun-zmi-641302.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T20:59:05+00:00"/>
    <meta property="og:title" content="﻿У літака Зеленського відмовив двигун – ЗМІ"/>
    <meta property="og:description" content="Зеленський приблизно півтори години чекав, що літак відремонтують, однак цього не сталося"/>
  </head>
  <body>
    <article>
      <h1>﻿У літака Зеленського відмовив двигун – ЗМІ</h1>
      <address>
        <time datetime="2019-11-20T20:59:05+00:00">20 Nov 2019, 20:59</time>
      </address>
      <h4>Зеленський приблизно півтори години чекав, що літак відремонтують, однак цього не сталося</h4>
      <p>У Чугуєві Харківської області зламався президентський літак, у нього відмовив двигун. Про це 20 листопада повідомило <a href="https://nv.ua/ukraine/politics/samolet-zelenskogo-slomalsya-novosti-ukrainy-50054749.html">НВ</a>із посиланням на джерела.</p>
      <p>За словами співрозмовника, після візиту у Станицю Луганську Луганської області Зеленський мав вилетіти з Чугуєва Харківської області в Очаків Миколаївської області, куди прибули українські кораблі, захоплені Росією в Керченській протоці 25 листопада 2018 року. Перед зльотом виявилося, що в літака відмовив двигун.</p>
      <p>Зеленський приблизно півтори години чекав, що літак відремонтують, однак цього не сталося.</p>
      <p>Президенту запропонували військовий борт, але він, «знервовано висловлюючи побоювання щодо своєї безпеки, відмовився летіти ним», повідомляє «Depo.Харків».</p>
      <p>Через це ухвалили рішення летіти в Очаків із харківського аеропорту, куди з Києва вислали літак Airbus. Зеленський на машині виїхав до Харкова.</p>
      <p>Джерело «Depo.Харків» у системі органів безпеки України повідомило, що така несправність сталася вперше протягом останніх майже 20 років.</p>
      <p>Джерело видання в органах безпеки України стверджує, що літак президента зламався у Харкові, а не в Чугуєві.</p>
    </article>
  </body>
</html>