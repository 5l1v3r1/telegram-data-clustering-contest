<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904543/statement-van-weggestuurde-spaanse-bondscoach-ik-had-deze-situatie-niet-gewild-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T20:41:00+00:00"/>
    <meta property="og:title" content="Statement van weggestuurde Spaanse bondscoach: 'Ik had deze situatie niet gewild'"/>
    <meta property="og:description" content="Robert Moreno heeft woensdag gereageerd op zijn vertrek als bondscoach van Spanje. De 42-jarige Catalaan fungeerde als assistent van Luis Enrique, die echter terug moest treden wegens familieomstandigheden, schoof toen door en moest na de EK-kwalificatie weer plaatsmaken voor diezelfde Luis Enrique. Moreno heeft gemengde gevoelens overgehouden aan dienstverband van een klein half jaar, laat hij weten in een door Marca gepubliceerde reactie. 'Ik had ook liever niet gehad dat deze situatie zich voor zou doen', doelt hij op de ernstige ziekte van Xana, de negenjarige dochter van Enrique die eind augustus overleed aan kanker. Moreno heeft er dan ook geen moeite mee dat hij nu plaats moet maken voor Enrique. 'Ook niet als dat inhoudt dat ik moet vertrekken. Zijn vreugde zal de vreugde van ons allemaal zijn.' Luis Enrique keert terug als bondscoach van het Spaanse elftal 'Spaanse bondscoach wordt bedankt na kwalificatiereeks: tranen in de kleedkamer' 'Moreno woest op Spaanse bond: coach stuurt advocaten naar ochtendvergadering'"/>
  </head>
  <body>
    <article>
      <h1>Statement van weggestuurde Spaanse bondscoach: 'Ik had deze situatie niet gewild'</h1>
      <address>
        <time datetime="2019-11-20T20:41:00+00:00">20 Nov 2019, 20:41</time>
      </address>
      <p>
        <b>Robert Moreno heeft woensdag gereageerd op zijn vertrek als bondscoach van Spanje. De 42-jarige Catalaan fungeerde als assistent van Luis Enrique, die echter terug moest treden wegens familieomstandigheden, schoof toen door en moest na de EK-kwalificatie weer plaatsmaken voor diezelfde Luis Enrique.</b>
      </p>
      <p>Moreno heeft gemengde gevoelens overgehouden aan dienstverband van een klein half jaar, laat hij weten in een door <a href="https://www.marca.com/futbol/seleccion/2019/11/20/5dd5312946163f047c8b45d6.html">Marca</a> gepubliceerde reactie. 'Ik had ook liever niet gehad dat deze situatie zich voor zou doen', doelt hij op de ernstige ziekte van Xana, de negenjarige dochter van Enrique die eind augustus overleed aan kanker. Moreno heeft er dan ook geen moeite mee dat hij nu plaats moet maken voor Enrique. 'Ook niet als dat inhoudt dat ik moet vertrekken. Zijn vreugde zal de vreugde van ons allemaal zijn.'</p>
      <p>De vertrokken bondscoach moet echter – nadat hij met Spanje het EK haalde – afscheid nemen. 'Ik wil de spelers bedanken voor hun toewijding. Ik wil mijn collega's bedanken: ik laat jullie achter als vrienden. En ik wil alle mensen achter de schermen bedanken, zeer belangrijke personen die zelden op waarde worden geschat. Ik kan alleen maar dankbaar zijn voor de liefde die ik heb mogen ervaren.'</p>
      <p>Moreno kreeg vlak voor de laatste kwalificatiewedstrijd tegen Roemenië te horen dat zijn tijd als bondscoach erop zat. Na afloop wilde hij niet met de Spaanse pers praten. Dat gold ook voor de spelers, die in de kleedkamer op de hoogte waren gebracht door de geëmotioneerde Catalaan.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904340/luis-enrique.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904325/marca-spaanse-bondscoach-moet-weer-plaatsmaken-en-kan-tranen-niet-bedwingen.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904471/-moreno-woest-op-spaanse-bond-coach-stuurt-advocaten-naar-ochtendvergadering-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>