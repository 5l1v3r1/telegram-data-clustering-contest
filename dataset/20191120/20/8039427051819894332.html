<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960052"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T20:53:44+00:00"/>
    <meta property="og:title" content="కిడ్నాప్ కేసులో ఇరుక్కున్న స్వామి నిత్యానంద"/>
    <meta property="og:description" content="ADVT"/>
  </head>
  <body>
    <article>
      <h1>కిడ్నాప్ కేసులో ఇరుక్కున్న స్వామి నిత్యానంద</h1>
      <address>
        <time datetime="2019-11-20T20:53:44+00:00">20 Nov 2019, 20:53</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> ఇప్పటికే పలు వివాదాల్లో చిక్కుకున్న స్వామి నిత్యానంద మరో వివాదంలో చిక్కుకున్నారు. తమ ఇద్దరు కూతుళ్లను నిద్యానంద ఆశ్రమంలో బంధించారని, వారిని విడిపించాలని కోరుతూ ఓ జంట గుజరాత్ హైకోర్టును ఆశ్రయించారు. కోర్టు ఆదేశాల మేరకు నిత్యానంద ఆశ్రమ ప్రాంతంలో సోదాలు చేసిన పోలీసులు నిర్భంధంలో ఉన్న ఇద్దరు బాలికల్ని విడిపించారు. అనంతరం నిత్యానందపై కేసు నమోదు చేశారు. ఇప్పటికే ఆయన అనుచరులైన సాధ్వీ ప్రియానంద, ప్రియతత్వ రిద్ది కిరణ్‌లను పోలీసులు అరెస్ట్ చేశారు.</p>
      <p> </p>
      <p>‘‘ఈ మహిళలు బాలికల్ని అపహరించి ఓ ప్లాట్‌లో అక్రమంగా నిర్భంధించారు. బాలికలిద్దరితో ఆశ్రమ ప్రచార కార్యకలాపాలు, డొనేషన్ల వసూళ్లు వంటి ఇతర పనులు చేయించుకుంటున్నారు. ప్లాట్‌లో నిర్భంధంలో ఉన్న బాలికల్ని రక్షించిన అనంతరం, వారి నుంచి తీసుకున్న వాంగూల్మం ఆధారంగా నిత్యానంద భక్తులే ఇది చేశారని, ఆయనతో దీనికి సంబంధం ఉందని భావించే కేసు నమోదు చేశాం’’ అని పోలీసులు తెలిపారు.</p>
      <p> </p>
      <p>జనార్థన శర్మ దంపతులు తమ కూతుళ్లను 2013లో బెంగళూరులోని నిత్యానంద ఆశ్రమానికి చెందిన విద్యాసంస్థలో చేర్పించారు. అప్పటి నుంచి అక్కడికి వెళ్లి వస్తూ వారి క్షేమ సమాచారాలు తెలుసుకుంటున్నారు. ఈ క్రమంలో ఈ ఏడాది ప్రారంభంలో శర్మ నలుగురు కూతుళ్లను నిత్యానంద ధాన్యపీఠం నుంచి అహ్మదాబాద్‌లోని యోగిని సర్వఙ్ఞాన పీఠానికి బదిలీ చేశారు. అనంతరం తమ కూతుళ్ల గురించిన సమాచారం తమకు తెలియజేయడం లేదని, తమ కూతుళ్లను తమకు ఇప్పించాలని సోమవారం గుజరాత్ హైకోర్టులో పిటిషన్ దాఖలు చేశారు.</p>
    </article>
  </body>
</html>