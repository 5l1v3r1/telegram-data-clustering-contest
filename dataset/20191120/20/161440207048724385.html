<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/politica/2019/11/20/m5s-su-rousseau-il-voto-per-le-regionali-in-emilia-romagna-e-cala-1-955019.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T20:38:35+00:00"/>
    <meta property="og:title" content="M5s, su Rousseau il voto per le regionali in Emilia-Romagna e Calabria"/>
    <meta property="og:description" content="Politica - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la piattaforma</h6>
      <h1>M5s, su Rousseau il voto per le regionali in Emilia-Romagna e Calabria</h1>
      <h2>Urne aperte dalle 12 alle 20, gli iscritti decideranno sulla partecipazione alle elezioni di gennaio</h2>
      <address>
        <time datetime="2019-11-20T20:38:35+00:00">20 Nov 2019, 20:38</time>
      </address>
      <p>Il Movimento 5 Stelle chiama ancora una volta a raccolta gli iscritti, in questo caso per decidere se partecipare alle elezioni regionali in Emilia-Romagna e in Calabria.</p>
      <p>È "il momento di chiederci se questa grande mobilitazione di crescita e rigenerazione sia compatibile con le attività elettorali - si legge in un post del Blog delle Stelle -. Per questo motivo abbiamo deciso di sottoporre agli iscritti la decisione riguardante la partecipazione alle imminenti elezioni regionali in Emilia Romagna e in Calabria".</p>
      <p>Il voto sarà aperto domani, dalle 12 alle 20, come sempre sulla piattaforma Rousseau.</p>
      <p>"Partecipare alle elezioni - continua il post - richiede uno sforzo organizzativo, anche nazionale, e di concentrazione altissimo. Ciascuno di noi deve interrogarsi, con la massima responsabilità, sul contributo che sente di dare nei prossimi mesi, su dove sente più giusto che i suoi portavoce dirigano il proprio impegno. Deve chiedersi se pensa se siamo capaci, tutti insieme, in un grande lavoro di rete di condivisione e divisione degli incarichi, di essere utilmente presenti su diversi fronti. Qualsiasi cosa sceglieremo, la affronteremo come sempre con tutta la dedizione di cui siamo capaci. A noi la scelta".</p>
      <p>(Unioneonline/D)</p>
    </article>
  </body>
</html>