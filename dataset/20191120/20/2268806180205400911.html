<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/bg-football/zdravkov-tragnah-si-ot-ludogorets-zashtoto-ne-iskah-da-rabotya-poveche-sas-stoycho-stoev.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-20T20:01:24+00:00"/>
    <meta property="og:title" content="Здравков: Тръгнах си от Лудогорец, защото не исках да работя повече със Стойчо Стоев"/>
    <meta property="og:description" content="&quot;ЦСКА и Локо (Пловдив) са в борбата за титлата&quot;"/>
  </head>
  <body>
    <article>
      <h1>Здравков: Тръгнах си от Лудогорец, защото не исках да работя повече със Стойчо Стоев</h1>
      <address>
        <time datetime="2019-11-20T20:01:24+00:00">20 Nov 2019, 20:01</time>
      </address>
      <p>Антони Здравков говори за престоя си в Лудогорец и взаимоотношенията си с бившия наставник на клуба Пауло Аутуори. Ето какво каза Здравков в ефира на "Диема":</p>
      <p>"Няма какво да реабилитирам. Имам само да се доказвам пред себе си и футболната общественост. Не смятам, че в Лудогорец не съм си свършил работата. Случи се това, което се искаше от мен. Просто прецених, че е подходящият момент да си тръгна от Лудогорец, защото не исках да работя повече със Стойчо Стоев.</p>
      <p>Винаги съм получавал добро отношение от всички в клуба, просто така се стекоха обстоятелствата. В Лудогорец научих много, особено от взаимния престой с Пауло Аутуори. Имах удоволствието да работя с истинска треньорска легенда. Просто не беше разбран в България и не бе изчакан от някои медии, но той показа как трябва да се работи и да се върви в професионален футболен аспект", заяви Здравков.</p>
      <figure>
        <img src="https://webnews.bg/uploads/images/01/2001/382001/768x432.jpg?_=1538687524"/>
        <figcaption>Източник: EPA/БГНЕС</figcaption>
      </figure>
      <p>"Лудогорец разполага с равностойни футболисти, докато в Левски това липсва. Преди паузата, ако Лудогорец задържи сегашния аванс, с оглед мачовете в Лига Европа, тогава те ще бъдат отново по-силни. Ако сега не се скъси разликата с Лудогорец, ще бъде много трудно за всички отбори.</p>
      <p>Определено ЦСКА и Локо (Пловдив) са в борбата за титлата. Две победи за тях и две загуби за противниците им и позициите ще са изравнени", заяви Здравков.</p>
    </article>
  </body>
</html>