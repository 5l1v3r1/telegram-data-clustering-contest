<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836914-u-kiyevi-likviduvali-virobnitstvo-falsifikovanogo-medichnogo-spirtu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T20:07:00+00:00"/>
    <meta property="og:title" content="У Києві ліквідували виробництво фальсифікованого медичного спирту"/>
    <meta property="og:description" content="КИЇВ. 20 листопада. УНН. У Києві викрили та ліквідували виробництво фальсифікованого медичного спирту у промислових масштабах. Про це повідомляє УНН з …"/>
  </head>
  <body>
    <article>
      <h1>У Києві ліквідували виробництво фальсифікованого медичного спирту</h1>
      <address><time datetime="2019-11-20T20:07:00+00:00">20 Nov 2019, 20:07</time> by <a rel="author">Валерія Гуржий</a></address>
      <p><b>КИЇВ. 20 листопада. УНН.</b> У Києві викрили та ліквідували виробництво фальсифікованого медичного спирту у промислових масштабах. Про це повідомляє <b>УНН</b> з посиланням на пресслужбу прокуратури міста Києва.</p>
      <p>“Прокуратурою міста Києва спільно з ГУ КЗЕ СБ України та СУГУ ГУНП у місті Києві ліквідовано підпільний цех з виробництва фальсифікованого медичного спирту”, — сказано у повідомленні.</p>
      <p>Під час проведення обшуків у складських приміщеннях, розташованих на території Дніпропетровської області, правоохоронці виявили обладнання для виготовлення в промислових масштабах лікарського засобу сумнівної якості, ємкості для фасування, значну кількість готової контрафактної продукції на суму близько 5 млн гривень та інші речові докази.</p>
      <p>На даний час слідчі дії тривають. Кримінальне провадження розслідується за ч. 2 ст. 321-1 КК України.</p>
      <p>Нагадаємо, у Дніпрі СБУ <a href="https://www.unn.com.ua/uk/news/1836910-v-dnipri-blokuvali-virobnitstvo-falsifikovanikh-likiv">блокувала</a> роботу лінії з виробництва фальсифікованих лікарських засобів.</p>
    </article>
  </body>
</html>