<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391788-391788"/>
    <meta property="og:site_name" content="סרוגים"/>
    <meta property="article:published_time" content="2019-11-20T20:39:13+00:00"/>
    <meta property="og:title" content="הקונסול בניו יורק דיין הגיע להיכן שנדקר צעיר חרדי"/>
    <meta property="og:description" content="צעיר חרדי נדקר היום בשעה שהיה בדרכו לבית הכנסת בעיירה מונסי, קונסול ישראל בניו יורק דני דיין הגיע למקום ושמע סקירה ממפקד המשטרה, טרם ברור האם האירו.."/>
  </head>
  <body>
    <article>
      <h1>הקונסול בניו יורק דיין הגיע להיכן שנדקר צעיר חרדי</h1>
      <h2>צעיר חרדי נדקר היום בשעה שהיה בדרכו לבית הכנסת בעיירה מונסי, קונסול ישראל בניו יורק דני דיין הגיע למקום ושמע סקירה ממפקד המשטרה, טרם ברור האם האירוע על רקע אנטישמי</h2>
      <address><time datetime="2019-11-20T20:39:13+00:00">20 Nov 2019, 20:39</time> by <a rel="author">חדשות סרוגים</a></address>
      <p>לאחר <u><a href="https://www.srugim.co.il/391687-%d7%93%d7%99%d7%95%d7%95%d7%97-%d7%a8%d7%90%d7%a9%d7%95%d7%a0%d7%99-%d7%99%d7%94%d7%95%d7%93%d7%99-%d7%a0%d7%93%d7%a7%d7%a8-%d7%91%d7%a0%d7%99%d7%95-%d7%99%d7%95%d7%a8%d7%a7-%d7%9e%d7%a6%d7%91%d7%95">אירוע דקירת החרדי</a></u> שהיה בדרכו לבית הכנסת בעיירה מונסי במדינת ניו יורק, קונסול ישראל בניו יורק דני דיין בהגיע למקום וקיבל תדרוך ממפקד המשטרה המקומי. עוד לא ברור האם הרקע לאירוע אנטישמי.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>קרדיט- דוברות הקונסוליה הכללית בניו יורק</p>
      <p>כאמור, מוקדם יותר גבר חרדי כבן 30 נדקר ברחוב מיי בעיירה מונסי שבמדינת ניו יורק. מצבו של הפצוע הוגדר כקריטי, והוא הועבר לבית החולים בעיר ווסטצ'סטר הסמוכה, שם נאלץ לעבור ניתוח חירום.</p>
      <p>עדי ראייה סיפרו כי האירוע התרחש בפינת הרחובות מייפל אווניו והאווארד דרייב, שם נמצא בית הכנסת המקומי. לדבריהם הגבר היה בדרכו לתפילת שחרית, כשלפתע נעצרה לידו מכונית בפתאומיות וחסמה את דרכו. שני בני אדם ירדו מהרכב והחלו להכות אותו באלימות, ובהמשך דקרו אותו מספר פעמים ונמלטו מהמקום.</p>
      <p>במשטרת ניו יורק הודיעו כי פתחו בחקירת הרקע לאירוע, אך בשלב הזה הרקע לאירוע אינו ברור. מבחינת מצלמות האבטחה שהוצבו בסמוך לאזור עולה כי התוקפים נסעו מסביב לאזור בית הכנסת מספר פעמים, ככל הנראה בחיפוש אחר קרבן פוטנציאלי – וכשהבחינו בחרדי עצרו את הרכב ותקפו אותו.</p>
    </article>
  </body>
</html>