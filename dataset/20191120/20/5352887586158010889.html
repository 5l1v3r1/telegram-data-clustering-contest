<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/netiketas-posukis-grafininos-byloje---dedamas-taskas-1751377/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T20:08:00+00:00"/>
    <meta property="og:title" content="Netikėtas posūkis Grafininos byloje – dedamas taškas"/>
    <meta property="og:description" content="Reklama"/>
  </head>
  <body>
    <article>
      <h1>Netikėtas posūkis Grafininos byloje – dedamas taškas</h1>
      <address><time datetime="2019-11-20T20:08:00+00:00">20 Nov 2019, 20:08</time> by <a rel="author">tv3</a></address>
      <p>Reklama</p>
      <p>
        <b>„Olialia pupytės“ Sandros Grafininos byloje trečiadienio vakarą atskleistos naujos detalės – skelbiama, kad moters vyrui Nigelui Westui buvo nutraukti įtarimai. Tai naujienų portalui tv3.lt patvirtino N. Westo advokatas Erikas Pavlovičius.</b>
      </p>
      <p>Taip pat N. Westui buvo nutrauktos visos kardomosios priemonės.</p>
      <p>„Prieš 20 minučių pranešta, kad mano kliento atžvilgiu buvo nutraukti įtarimai ir panaikintos visos kardomosios priemonės, jam grąžinami daiktai. Pats ikiteisminis tyrimas dėl nužudymo nėra nutraukiamas, jį galima nebent sustabdyti, vėliau atnaujinti. Nežinau, ką prokurorai nusprendė daryti toliau, nes nėra kūno, tai nėra ir mirties“, – E. Pavlovičius.</p>
      <p>Naujienų portalas tv3.lt neseniai rašė, kad jau praėjo metai nuo „Olialia pupytės“ Sandros Grafininos dingimo. Nuo to laiko paieškos nedavė jokių vaisių, o pati moteris vis dar nerasta. Ikiteisminis tyrimas dėl jos dingimo netrukus buvo perkvalifikuotas į nužudymą, o sunkūs įtarimai tuomet užgulė jos sutuoktinio brito Nigelo Westo pečius.</p>
      <p>Praeitų metų liepos pradžioje S. Grafinina iš Jungtinės Karalystės turėjo grįžti į tėvynę, tačiau čia artimiesiems nepasirodė. Moters pasigedo sesuo, kuri kreipėsi į policiją ir maždaug 19 dienų nuo moters dingimo buvo pradėta oficiali paieška.</p>
      <p>Prieš metus Šiaulių policijos atstovė Gailutė Smagriūnienė informavo, jog Sandros ieškoma ne tik Jungtinėje Karalystėje ir Lietuvoje, kaip buvo teigiama anksčiau, tačiau visoje Šengeno erdvėje.</p>
      <p>Reklama</p>
      <p>Nustatyta, kad S. Grafinina liepos 1 dieną grįžo į Lietuvą. Tai užfiksuota tikrinant į Lietuvą iš Didžiosios Britanijos atskridusio orlaivio keleivius.</p>
      <p>Per metus pareigūnams taip ir nepavyko surasti S. Grafininos kūno. Maža to, per šį laikotarpį pasirodė pranešimų, kad S. Grafinina buvo pastebėta gyva arba kažkas jos vardu esą buvo kelis kartus prisijungęs mobiliojoje pokalbių programėlėje „WhatsApp“.</p>
      <p>Šiuo metu vis dar vyksta tyrimas dėl moters dingimo. Jos vyras buvo vienintelis įtariamasis, kurį varžė kardomosios priemonės.</p>
      <p>
        <b>Įtarimai buvo pareikšti vyrui</b>
      </p>
      <p>Dingus S. Grafininai jos sutuoktinis N. Westas kurį laiką buvo suimtas. Tyrimui stringant teismas praėjusių metų rugsėjį priėmė sprendimą paleisti vienintelį įtariamąjį į laisvę. Tiesa, ta laisvė buvo suvaržyta, mat iš N. Westo buvo paimtas dokumentas, jis įpareigotas neišvykti iš šalies bei nuolat registruotis policijos įstaigoje.</p>
      <p>Tokias N. Westui paskirtas sankcijas jį atstovaujantis advokatas tąkart Erikas Pavlovičius palygino su tiesioginiu žmogaus kankinimu. Mat be dokumento N. Westas neturėjo jokių galimybių įsidarbinti ar gauti pašalpą. Todėl E. Pavlovičius su N. Westu kreipėsi į Šiaulių apylinkės teismą dėl to, kad būtų panaikinti įtarimai ir būtų atšauktos paskirtos kardomosios priemonės.</p>
      <p>Reklama</p>
      <p>Šiaulių apylinkės teismas atmetė N. Westo ir jo advokato skundą, o maždaug mėnesį po moters dingimo patvirtinta, kad moters paieškų tyrimas perkvalifikuotas į tyrimą dėl nužudymo.</p>
      <p>
        <b>Kalbejo apie skyrybas</b>
      </p>
      <p>Į akis taip pat krenta, tikėtina, reikšminga detalė. Vos 4-5 dienos prieš S. Grafininos dingimą ji viešai prabilo apie skyrybas su savo vyru Nigelu West-Macaulay.</p>
      <p>Susikrimtusi moteris teigė, kad jos sutuoktinis ją išnaudoja materialiai, maža to, net griebėsi smurto. Ir lyg to būtų maža, moteris teigė, kad sutuoktinis ketina uždrausti jai matytis su judviejų dukra.</p>
      <p>Akivaizdu, kad vos kelios dienos prieš grįždama į Lietuvą S. Grafinina buvo psichologiškai prislėgta. Tiesa, tuo pačiu ji viešai skelbėsi, kad į jos gyvenimą ir širdį beldžiasi naujas mylimasis. Esą šis net išpildęs moters seną svajonę ir nupirkęs jai restoraną Prancūzijoje.</p>
      <p>Į viešumą buvo išlindusi ir tokia detalė, kad, anot S. Grafininos, jos smurtaujantis vyras gyveno jai priklausančiame bute Šiauliuose. Į policiją dėl dingimo kreipėsi ne sutuoktinis, su kuriuo moteris iki skyrybų dar bandė lipdyti šeimyninius santykius, bet S. Grafininos sesuo.</p>
      <p>Reklama</p>
      <p>
        <b>Vyrui paliko kūdikį ir šunis</b>
      </p>
      <p>Primename, kad skandalingai pagarsėjusi moteris prieš dingimą Lietuvoje buvusiam vyrui Nigeliui Westui paliko savo kūdikį ir šunis, o dar prieš kurį laiką Anglijoje iš moters buvo atimtas ir pirmasis sūnus.</p>
      <p>Sandros Grafininos septynių mėnesių dukrytė, po mamos dingimo, atsidūrė Šiaulių sutrikusio vystymosi kūdikių namuose, nes niekas iš artimos Sandros aplinkos nepanoro pasirūpinti kūdikiu.</p>
    </article>
  </body>
</html>