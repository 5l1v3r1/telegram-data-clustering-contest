<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/shenmue-iii-sa-pierwsze-recenzje-tworca-ma-nadzieje-na-czwarta-czesc.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T20:22:00+00:00"/>
    <meta property="og:title" content="Shenmue III - są pierwsze recenzje. Twórca ma nadzieję na czwartą część"/>
    <meta property="og:description" content="Po blisko 20 latach oczekiwania nadszedł wreszcie moment próby ogniowej dla Shenmue III. Nie czekając na jej efekty, Yu Suzuki zapowiada chęć kontynuowania serii."/>
  </head>
  <body>
    <article>
      <h1>Shenmue III - są pierwsze recenzje. Twórca ma nadzieję na czwartą część</h1>
      <h2>Po blisko 20 latach oczekiwania nadszedł wreszcie moment próby ogniowej dla Shenmue III. Nie czekając na jej efekty, Yu Suzuki zapowiada chęć kontynuowania serii.</h2>
      <address><time datetime="2019-11-20T20:22:00+00:00">20 Nov 2019, 20:22</time> by <a rel="author">pepsi</a></address>
      <figure>
        <img src="https://img6.gram.pl/dbtq20191120202326287hpqc.jpg"/>
      </figure>
      <p>-<i> Tak długo, jak istnieją ludzie pragnący tego, by Shenmue żyło, nigdy nie ustanę w mojej osobistej podróży mającej na celu ukończenie tej historii. W Shenmue III, historia Shenmue jest razem z wami. Żywię gorącą nadzieję, że razem będziemy mogli kontynuować opowieść o Ryo i jego przygodach w Shenmue IV </i>– powiedział <b>Yu Suzuki</b> przy okazji premiery trzeciej części serii.</p>
      <p>Ta trafia do sklepów po blisko 20 latach od debiutu “dwójki”. <b>Shenmue III</b> nie wzbudza jednak na razie przesadniej fascynacji wśród recenzentów. Średnia ocen na podstawie siedmiu zebranych przez <i>Metacritic</i> not wynosi 72/100. “<i>Nie ma wątpliwości, że nie jest to gra dla każdego. Mimo to, Shenmue III jest perfekcyjne na swój własny sposób i zostało zaprojektowane tak, by oferować różne doznania tym, którzy odważą się jej spróbować</i>” – ocenia dziennikarz <i>LaPS4</i>.</p>
      <p>Z tą opinią kontrastuje werdykt redaktora francuskiego<i> JeuxVideo</i>: “<i>Shenmue III to anachroniczna robota, która nie jest w stanie wyswobodzić się z okowów odległej przeszłości</i>”. A oto już lista pierwszych ocen nowej gry Yu Suzukiego:</p>
      <p>gallery:2836</p>
      <ul>
        <li>IGN Japan – 90/100</li>
        <li>LaPS4 – 80/100</li>
        <li>Hobby Consolas – 80/100</li>
        <li>VGC – 80/100</li>
        <li>Gameblog.fr – 70/100</li>
        <li>VG247 – 60/100</li>
        <li>JeuxVideo – 50/100</li>
      </ul>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>