<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/vyronas-exasan-3xrono-koritsaki-apo-paidiko-stathmo-video/2920057/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T20:23:01+00:00"/>
    <meta property="og:title" content="Βύρωνας: “Έχασαν” 3χρονο κοριτσάκι από παιδικό σταθμό! video"/>
    <meta property="og:description" content="Μέγιστο κίνδυνο διέτρεξε 3χρονο κοριτσάκι στον Βύρωνα. Βρισκόταν σε παιδικό σταθμό από όπου χάθηκαν, ξαφνικά, τα ίχνη του. Η μικρή Ηλέκτρα διέφυγε της προσοχής των υπευθύνων, βγήκε στο δρόμο, διασχίζοντας 200 μέτρα! Ευτύχημα ήταν ότι δεν περνούσαν αυτοκίνητα. &quot;Σε διαφορετική περίπτωση θα μπορούσαμε να μιλάμε για... κηδεία&quot;, λέει σοκαρισμένος ο πατέρας."/>
  </head>
  <body>
    <article>
      <h1>Βύρωνας: “Έχασαν” 3χρονο κοριτσάκι από παιδικό σταθμό! video</h1>
      <h2>Μέγιστο κίνδυνο διέτρεξε 3χρονο κοριτσάκι στον Βύρωνα. Βρισκόταν σε παιδικό σταθμό από όπου χάθηκαν, ξαφνικά, τα ίχνη του. Η μικρή Ηλέκτρα διέφυγε της προσοχής των υπευθύνων, βγήκε στο δρόμο, διασχίζοντας 200 μέτρα! Ευτύχημα ήταν ότι δεν περνούσαν αυτοκίνητα. "Σε διαφορετική περίπτωση θα μπορούσαμε να μιλάμε για... κηδεία", λέει σοκαρισμένος ο πατέρας.</h2>
      <address><time datetime="2019-11-20T20:23:01+00:00">20 Nov 2019, 20:23</time> by <a rel="author">Newsit Newsroom</a></address>
      <p>Σοκαρισμένη η οικογένεια της 3χρονης Ηλέκτρας στον <b>Βύρωνα</b> από την απίστευτη περιπέτεια της μικρής, που αποκάλυψε το Star. Την περασμένη Παρασκευή (15.11.2019) όπως κάθε πρωί ο πατέρας άφηνε την κόρη στον παιδικό σταθμό.</p>
      <p>Και λίγη ώρα αργότερα άρχιζε το θρίλερ!</p>
      <p>Οι υπεύθυνοι του σταθμού ενημέρωσαν ότι η Ηλέκτρα ήταν άφαντη…</p>
      <p>Όπως καταγγέλλει ο πατέρας, η μικρή κατάφερε να διαφύγει της προσοχής των υπευθύνων και να βγει στο δρόμο χωρίς να την αντιληφθεί κανείς.</p>
      <p>Σύμφωνα με την μαρτυρία του, το παιδάκι σώθηκε από τύχη, καθώς εκείνη τη στιγμή δεν περνούσαν αυτοκίνητα από το σημείο.</p>
      <p>“Θα μπορούσαμε να μιλάμε είτε για amber alert στην τηλεόραση, είτε ακόμα και για κηδεία…”, λέει σοκαρισμένος ο πατέρας.</p>
      <p>Άφησε την 3χρονη Ηλέκτρα στον παιδικό, ήσυχος για την ασφάλειά της, αλλά εκείνη είχε καταφέρει να ξεφύγει της προσοχής της δασκάλας της και να βγει στο δρόμο.</p>
      <p>“Από τα λεγόμενα του παιδικού σταθμού η μία εκδοχή ήταν επειδή είχαν μια θεατρική παράσταση και είχαν αφήσει ανοικτές τις πόρτες για να μεταφερθούν τα σκηνικά και η Ηλέκτρα χώθηκε μέσα σε ένα σκηνικό και ο άνθρωπος που μετέφερε τα σκηνικά την έβγαλε έξω καταλάθος”, λέει ο πατέρας που καταγγέλλει πως το μόλις 3 χρονών παιδί διέσχισε 200 μέτρα και έφτασε μέχρι την λεωφόρο.</p>
      <p>Τη μικρούλα εντόπισε στο δρόμο κάτοικος της περιοχής, που την επέστρεψε στον παιδικό σταθμό.</p>
      <p>“Ήταν η κυρία στο σπίτι της, την είδε κατέβηκε και την ξαναπήγε στον παιδικό σταθμό”, αποκάλυψε ο γονέας.</p>
      <p>Στην υπόθεση παρενέβη ο δήμαρχος Βύρωνα, Γρηγόρης Κατωπόδης, οποίος και έδωσε εντολή για Ένορκη Διοικητική Εξέταση.</p>
      <p>Παρακολουθείστε το ρεπορτάζ της τηλεόρασης του Star:</p>
      <figure>
        <iframe src="https://www.youtube.com/embed/Ey4VkubC9A8" width="640" height="360" data-service="Youtube" scrolling="no"/>
      </figure>
    </article>
  </body>
</html>