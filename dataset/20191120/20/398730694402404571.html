<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/skivrecensioner/andreas-kleerup-och-andreas-unge-ar-en-duo-som-siktar-pa-bakgrunden/"/>
    <meta property="og:site_name" content="DN.SE"/>
    <meta property="article:published_time" content="2019-11-20T20:00:00+00:00"/>
    <meta property="og:title" content="Andreas Kleerup och Andreas Unge är en duo som siktar på bakgrunden"/>
    <meta property="og:description" content="När den multibegåvade Andreas Kleerup bildar duo med basisten/producenten Andreas Unge blir det trots en trivsam jammighet mest en bagatell för bakgrunden."/>
  </head>
  <body>
    <article>
      <h1>Andreas Kleerup och Andreas Unge är en duo som siktar på bakgrunden</h1>
      <address><time datetime="2019-11-20T20:00:00+00:00">20 Nov 2019, 20:00</time> by <a rel="author" href="https://www.dn.se/av/nils-hansson/" target="_blank">Nils Hansson</a></address>
      <p>
        <b>När den multibegåvade Andreas Kleerup bildar duo med basisten/producenten Andreas Unge blir det trots en trivsam jammighet mest en hemlighetsfull bagatell.</b>
      </p>
      <details>
        <summary>Instrumentalt</summary>
        <p>
          <b>Temple &amp; Young</b>
        </p>
        <p>”Temple &amp; Young”</p>
        <p>(Busy Bee/Border)</p>
      </details>
      <p>Andreas Kleerup är en av de mest fascinerande gåtorna i den svenska musikvärlden, en multibegåvning som alla vill samarbeta med (Robyn, Lykke Li, Titiyo, Neneh Cherry, Loreen, Sabina Ddumba) men vars skivproduktion förblivit rätt gles sen genombrottet i det sena 00-talet. Andreas Unge är en helt annan sort, en flitigt anlitad basist som också varit producent för afrostjärnorna Oumou Sangaré och Cheikh Lô.</p>
      <p><b>Nu dyker de upp som</b> hemlighetsfull duo, möjligen inspelad redan 2002, som påstår sig göra musik mellan Düsseldorf och Manchester men snarare låter som ett mysjammigt downtempoprojekt. Lite jazzigt elpiano, en del raka klubbeats och en allmän stämning av ett 90-tal någonstans mellan triphop och acid jazz. Lika snyggt som diskret, men mer gjort för att bli bakgrund i en bar än att sätta någon av musikanterna i fokus.</p>
      <p>Bästa spår: ”Maracatu”</p>
      <p> </p>
      <p>Läs <a href="https://www.dn.se/av/nils-hansson/">fler musikrecensioner av Nils Hansson</a>, till exempel <a href="https://www.dn.se/kultur-noje/skivrecensioner/skivrecension-nicole-saboune-skalar-ner-pa-come-my-love/">om hur Nicole Sabouné förändras ungefär som PJ Harvey</a>.</p>
    </article>
  </body>
</html>