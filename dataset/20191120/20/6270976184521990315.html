<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/kosmos-vyznaly-odniyeyu-zi-sfer-vijskovoyi-diyalnosti-nato/"/>
    <meta property="og:site_name" content="Рубрика"/>
    <meta property="article:published_time" content="2019-11-20T20:58:21+00:00"/>
    <meta property="og:title" content="Космос визнали однією зі сфер військової діяльності НАТО"/>
    <meta property="og:description" content="Очільники МЗС країн-членів Альянсу домовились, що космос має стати однією зі сфер військової діяльності НАТО. Про це повідомляє Європейська правда. “Сьогодні міністри прийняли важливі рішення для подальшої адаптації НАТО. Ми домовились, що космос повинен бути новим оперативним напрямком для НАТО – разом із повітрям, сушею, морем та кіберпростором. Космос є частиною нашого повсякденного життя тут, на Землі”, – заявив генсек […]"/>
  </head>
  <body>
    <article>
      <h1>Космос визнали однією зі сфер військової діяльності НАТО</h1>
      <address><time datetime="2019-11-20T20:58:21+00:00">20 Nov 2019, 20:58</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/05/maxresdefault-4-860x580-c-1.jpg"/>
      </figure>
      <p>
        <b>
          <b>Очільники МЗС країн-членів Альянсу домовились, що космос має стати однією зі сфер військової діяльності НАТО.</b>
        </b>
      </p>
      <p>Про це повідомляє <a href="https://www.eurointegration.com.ua/news/2019/11/20/7103297/">Європейська правда</a>.</p>
      <p>“Сьогодні міністри прийняли важливі рішення для подальшої адаптації НАТО. Ми домовились, що космос повинен бути новим оперативним напрямком для НАТО – разом із повітрям, сушею, морем та кіберпростором. Космос є частиною нашого повсякденного життя тут, на Землі”, – заявив генсек НАТО <b>Єнс Столтенберг</b> у Брюсселі.</p>
      <p>За його словами, космос можна використовувати як в мирних цілях, так і для агресії. Адже <b>антисупутникова зброя</b> може пошкодити комунікації та інші послуги, такі як авіаперельоти, прогноз погоди або банківська справа.</p>
      <p>На даний момент навколо Землі обертаються близько <b>2 тисяч супутників</b>. Майже половина з них належить Альянсу. Проте НАТО не планує розміщувати зброю у космосі.</p>
      <p>У цей ж час <b>Китай</b> продовжує нарощувати свою силу в космосі. Вони планують висадити цілі сузір’я супутників, які надаватимуть різні послуги. Наприклад, високошвидкісний інтернет та відстеження ракет.</p>
      <p>Більше того, Китай став першою країною, яка торік висадилася на зворотній стороні Місяця.</p>
    </article>
  </body>
</html>