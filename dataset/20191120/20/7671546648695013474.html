<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914586"/>
    <meta property="og:site_name" content="Dnevnik"/>
    <meta property="article:published_time" content="2019-11-20T20:28:00+00:00"/>
    <meta property="og:title" content="Policija išče storilce oboroženega ropa v Veržeju"/>
    <meta property="og:description" content="V Veržeju je oborožen neznanec okoli 16.30 oropal pošto. Po ugotovitvah policije je neznani storilec vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je s kraja dogodka pobegnil, so sporočili s Policijske uprave (PU) Murska Sobota."/>
  </head>
  <body>
    <article>
      <h1>Policija išče storilce oboroženega ropa v Veržeju</h1>
      <address><time datetime="2019-11-20T20:28:00+00:00">20 Nov 2019, 20:28</time> by <a rel="author">STA</a></address>
      <p>
        <b>V Veržeju je oborožen neznanec okoli 16.30 oropal pošto. Po ugotovitvah policije je neznani storilec vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je s kraja dogodka pobegnil, so sporočili s Policijske uprave (PU) Murska Sobota.</b>
      </p>
      <p>Storilec je bil po navedbah policije oblečen v jakno s kapuco maskirne barve, sive hlače in obut v črne čevlje.</p>
      <p>Policija naproša vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, da to sporočijo na telefonsko številko 113 ali najbližjo policijsko postajo.</p>
      <p>Nekateri mediji so sprva poročali, da policiji pri iskanju storilca pomaga tudi vojska. A so z generalne policijske uprave posredovali pojasnilo pomočnika komandirja policijske postaje Ljutomer, da je naloga vojakov varovanje meje in da pri aktivnostih policije glede oboroženega ropa ne sodelujejo.</p>
      <p>Predstavnik za stike z javnostmi Slovenske vojske Marjan Sirk pa je pojasnil, da so ob ropu aktivirali vse policijske patrulje, med katerimi sta bili tudi dve mešani patrulji za nadzor meje, v vsaki izmed njih pa je bil po en vojak. Vendar vojaki niso izvajali nobenih aktivnosti v zvezi z ropom, je dodal.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042914676/svet/britanski-laburisti-z-volilnim-programom-za-radikalne-spremembe"/>
      </related>
    </article>
  </body>
</html>