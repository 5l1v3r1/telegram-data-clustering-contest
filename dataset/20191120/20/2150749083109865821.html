<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/perekonaniy-shho-vsi-vitoki-ye-sprazhnimi-tuka-prokomentuvav-kasetniy-skandal-z-truboyu/"/>
    <meta property="og:site_name" content="Прямий"/>
    <meta property="article:published_time" content="2019-11-20T20:35:00+00:00"/>
    <meta property="og:title" content="Переконаний, що всі витоки є спражніми: Тука прокоментував &quot;касетний скандал&quot; з Трубою"/>
    <meta property="og:description" content="Компромати на чинну владу, що їх оприлюднюють на анонімних Telegram-каналах, скоріше за все, є правдивими. Таку думку в ефірі &quot;Прямого&quot; висловив колишній"/>
  </head>
  <body>
    <article>
      <h1>Переконаний, що всі витоки є спражніми: Тука прокоментував "касетний скандал" з Трубою</h1>
      <address>
        <time datetime="2019-11-20T20:35:00+00:00">20 Nov 2019, 20:35</time>
      </address>
      <p>
        <b>Компромати на чинну владу, що їх оприлюднюють на анонімних Telegram-каналах, скоріше за все, є правдивими.</b>
      </p>
      <p>Таку думку в ефірі <b>"Прямого"</b> висловив колишній заступник міністра з питань тимчасово окупованих територій та внутрішньо переміщених осіб <b>Георгій Тука.</b></p>
      <p>"Я вчора зустрічався з двома співрозмовниками, і вони переконані, що ми в Україні є свідками війни спецслужб: всі проти всіх. Я в цьому вбачаю величезну небезпеку для державних інституцій, для нашої країни в цілому. Це нівелює не тільки почуття захищеності у громадян, а нівелює повагу до державних інституцій. Я перконаний, що всі ці витоки є спражними, це ніякі не монтажі,.. це не пранкери. На жаль, маємо те, що маємо... Зміст всіх цих чи то переписок, чи то плівок мене абсолютно не дивує... Але те, що це набирає таких самових ознак... Це дуже небезпечно з точки зору загальної безпеки, національної безпеки нашої країни", - сказав він.</p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <p>Президент Володимир <a href="https://prm.ua/a-shho-tam-za-skandal-zelenskiy-prokomentuvav-plivki-trubi/">Зеленський заявив, що "вивчить питання" щодо переговорім нібито Труби з Богданом</a>.</p>
      <related>
        <h4>Схожі новини</h4>
        <a href="https://prm.ua/z-fraktsiyi-slugi-narodu-viyshlov-deputat-yakiy-mav-sudimist-za-zgvaltuvannya-nepovnolitnoyi/"/>
        <a href="https://prm.ua/fsb-zayavlyaye-shho-zatrimala-viyskovosluzhbovtsya-yakiy-shpiguvav-na-korist-ukrayini/"/>
        <a href="https://prm.ua/yakshho-pid-chas-normandskoyi-zustrichi-budut-pidpisani-postupki-to-zelenskogo-zustrine-revolyutsiya-gopko/"/>
      </related>
    </article>
  </body>
</html>