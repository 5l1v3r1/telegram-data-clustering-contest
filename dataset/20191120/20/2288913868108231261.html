<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727535"/>
    <meta property="og:site_name" content="De Standaard"/>
    <meta property="article:published_time" content="2019-11-20T20:57:00+00:00"/>
    <meta property="og:title" content="Belgische voetbalbond riskeert sanctie omdat Boyata per ongeluk even met truitje van Batshuayi speelde"/>
    <meta property="og:description" content="De UEFA heeft woensdag laten weten een disciplinaire procedure te hebben geopend tegen de Belgische voetbalbond. De overkoepelende Europese voetbalbond kla..."/>
  </head>
  <body>
    <article>
      <h1>Belgische voetbalbond riskeert sanctie omdat Boyata per ongeluk even met truitje van Batshuayi speelde</h1>
      <address>
        <time datetime="2019-11-20T20:57:00+00:00">20 Nov 2019, 20:57</time>
      </address>
      <p>
        <b>De UEFA heeft woensdag laten weten een disciplinaire procedure te hebben geopend tegen de Belgische voetbalbond. De overkoepelende Europese voetbalbond klaagt de KBVB aan voor twee overtredingen op haar wedstrijdreglement, een laattijdige aftrap en shirtverwarring, tijdens het duel in Rusland (1-4) van vorige week zaterdag.</b>
      </p>
      <p>De shirtverwarring was een dag later een gesmaakt thema in diverse media. Dedryck Boyata kwam na rust immers verrassend met het shirt van Michy Batshuayi op het veld. Na enkele minuten had iemand aan de zijlijn al de vergissing opgemerkt en werd het shirtje gewisseld. Na afloop kon onder meer Michy Batshuayi op Twitter smakelijk lachen met het incident, maar de UEFA tilt zwaarder aan de feiten.</p>
      <figure>
        <iframe data-src="https://twitter.com/mbatshuayi/status/1195825553430978561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De ethische commissie van de UEFA buigt zich op 12 december over de zaak.</p>
      <p>Naast de Rode Duivels werden ook onder meer Nederland (herhaling op groot scherm), Portugal (veldinvasie) en Denemarken (veldinvasie en afsteken van vuurwerk) aangeklaagd. De zwaarste feiten werden RoemeniÃ« aangewreven. De Roemeense voetbalbond moet zich verantwoorden voor racistisch gedrag van haar fans bij de EK-kwalificatiewedstrijd van vrijdag, thuis tegen Zweden (0-2).</p>
    </article>
  </body>
</html>