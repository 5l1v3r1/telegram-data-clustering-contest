<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23503820-donald-trump-afirma-nu-cerut-nimic-ucrainei-cere-oprirea-anchetei-derulate-camera-reprezentantilor.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T20:52:00+00:00"/>
    <meta property="og:title" content="Donald Trump afirmă că nu a cerut „nimic” Ucrainei şi cere oprirea anchetei derulate de Camera Reprezentanţilor"/>
    <meta property="og:description" content="Preşedintele american Donald Trump a declarat miercuri seară că nu a cerut „nimic” din partea Ucrainei, astfel că audierile din Camera Reprezentanţilor trebuie să fie oprite."/>
  </head>
  <body>
    <article>
      <h1>Donald Trump afirmă că nu a cerut „nimic” Ucrainei şi cere oprirea anchetei derulate de Camera Reprezentanţilor</h1>
      <address><time datetime="2019-11-20T20:52:00+00:00">20 Nov 2019, 20:52</time> by <a rel="author">V.M.</a></address>
      <p><b>Preşedintele american Donald Trump a declarat miercuri seară că nu a cerut „nimic” din partea Ucrainei, astfel că audierile din Camera Reprezentanţilor trebuie să fie oprite, informează Mediafax citând Associated Press.<br/></b><br/>Donald Trump a declarat că mărturiile din Camera Reprezentanţilor indică faptul că el nu a condiţionat acordarea asistenţei financiare destinate Ucrainei.<br/><br/>"Nu am vrut nimic" din partea Ucrainei, astfel că procedurile din Camera Reprezentanţilor "trebuie să se încheie", a afirmat Donald Trump.<br/><br/>Camera Reprezentanţilor, aflată sub controlul opoziţiei democrate, a lansat o investigaţie parlamentară care ar putea conduce la iniţierea procedurii de demitere a președintelui Donald Trump, suspectat că ar fi cerut Ucrainei anchetarea fostului vicepreşedinte Joseph Biden, favorit pentru a deveni candidatul Partidului Democrat la funcţia de preşedinte al SUA, şi a fiului acestuia, Hunter Biden. În cadrul investigaţiei, Camera Reprezentanţilor a trimis citaţii prin care le solicită unor membri ai Administraţiei de la Washington participarea la audieri şi furnizarea documentelor referitoare la contactele preşedintelui Donald Trump cu Ucraina. Ca reacţie, Comisia pentru Afaceri Judiciare din Senatul SUA, în care republicanii deţin majoritatea, a anunţat lansarea unei anchete privind presupuse acte de corupţie în Ucraina.</p>
      <related>
        <h4>REFERINTE</h4>
        <a href="https://www.hotnews.ro/stiri-international-23503617-ambasadorul-american-apelurile-pentru-ancheta-din-ucraina-fost-facute-giuliani-ordinul-lui-trump.htm"/>
      </related>
    </article>
  </body>
</html>