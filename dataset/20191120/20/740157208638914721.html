<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-srodowiska/krakow-zakwalifikowal-sie-do-konkursu-zielona-stolica-europy,135303.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T20:53:00+00:00"/>
    <meta property="og:title" content="Kraków zakwalifikował się do konkursu „Zielona stolica Europy”"/>
    <meta property="og:description" content="Kraków znalazł się w gronie 18 europejskich miast, które zakwalifikowały się do konkursu o tytuł „Zielonej stolicy Europy 2022”."/>
  </head>
  <body>
    <article>
      <h1>Kraków zakwalifikował się do konkursu „Zielona stolica Europy”</h1>
      <address><time datetime="2019-11-20T20:53:00+00:00">20 Nov 2019, 20:53</time> by <a rel="author">JS  </a></address>
      <h4>Kraków znalazł się w gronie 18 europejskich miast, które zakwalifikowały się do konkursu o tytuł „Zielonej stolicy Europy 2022”.</h4>
      <hr/>
      <p>Tytuł ten to nie tylko prestiż i wyróżnienie, ale przede wszystkim ogromne zobowiązanie oraz odpowiedzialność.</p>
      <p>Zgodnie z prognozami, w 2030 r. 60 proc. mieszkańców żyjących na Ziemi będzie zamieszkiwać miasta. W związku z tym to oni najmocniej będą odczuwać zmiany klimatu. Rekordowa liczba miast europejskich ubiegających się o tytuł świadczy o tym, że miasta mają coraz większą świadomość tego procesu i to one w szczególności powinny podjąć działania mające na celu jego spowolnienie.</p>
      <p>Zakwalifikowanie się do grona kandydatów do tytułu „Zielonej stolicy Europy” to sygnał, że podjęte działania, mające na celu poprawę jakości życia mieszkańców, wpisują się długofalową strategię, jaką powinny podejmować współczesne miasta.</p>
      <p>W kwietniu 2020 r. poznamy grono ścisłych finalistów konkursu, którzy na przełomie maja i czerwca zaprezentują komisji swoje działania. Będzie to moment podjęcia przez jury ostatecznej decyzji. Niezależnie od wyników konkursu, miasta-kandydaci otrzymają rekomendacje dotyczące już podjętych oraz kierunku przyszłych działań.</p>
    </article>
  </body>
</html>