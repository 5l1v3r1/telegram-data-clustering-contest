<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/intrarea-in-biserica-a-maicii-domnului-traditii-si-obiceiuri-pentru-credinciosi-20096725"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T20:52:46+00:00"/>
    <meta property="og:title" content="Intrarea în biserică a Maicii Domnului. Tradiții și obiceiuri pentru credincioși"/>
    <meta property="og:description" content="Intrarea în Biserică a Maicii Domnului este sărbătorită în data de 21 noiembrie, când se împlinesc multe tradiții  și obiceiuri care atrag norocul, sporul"/>
  </head>
  <body>
    <article>
      <h1>Intrarea în biserică a Maicii Domnului. Tradiții și obiceiuri pentru credincioși</h1>
      <address><time datetime="2019-11-20T20:52:46+00:00">20 Nov 2019, 20:52</time> by <a rel="author">Alina S.</a></address>
      <p>
        <b>Intrarea în Biserică a Maicii Domnului este sărbătorită în data de 21 noiembrie, când se împlinesc multe tradiții  și obiceiuri care atrag norocul, sporul și sănătatea credincioșilor.</b>
      </p>
      <p>Intrarea Maicii Domnului în Biserică  este considerată și Sărbătoarea Luminii, o zi în care credincioșii sunt îndemnați la bunătate și credință. De această zi sunt legate multe tradiții și obiceiuri și este prima <b><a href="https://www.cancan.ro/postul-craciunului-2019-zilele-cu-dezlegare-la-peste-si-vin-20092521">dezlegare la pește din postul Crăciunului, </a></b></p>
      <h3>Intrarea în biserică a Maicii Domnului tradiții și obiceiuri</h3>
      <p>În această sărbătoare se spune că este vorba despre iertare și inițierea împăcării deoarece de Ovidenie nu este bine să fii supărat. Tot acum e bine ca oamenii certaţi să-şi ceară iertare şi să se împace.</p>
      <p>Fiind o sărbătoare de cruce roșie, orice activitate legată de gospodărie se suspendă și, cu siguranță, nu este bine să speli.</p>
      <p>Conform tradiţiei populare, dacă ziua Intrării Maicii Domnului va fi înnorată, peste an vor fi epidemii. Dacă va ninge pe 21 noiembrie vom avea parte de o iarnă lungă şi grea.</p>
      <p>Se crede că de Ovidenie se deschid cerurile şi că acum, cei cu sufletul curat pot înţelege graiul animalelor.</p>
      <p>Pe 21 noiembrie, ortodocşii merg la biserică la slujbă şi cinstesc această zi prin rugăciune şi ofrande: bucate de post, peşte şi lumânări pe care preoţii le sfinţesc. Toţi cei care respectă această sărbătoare vor avea parte de sănătate, bucurii şi reuşite, iar în anul următor vor avea hambarele pline şi belşug în gospodărie.</p>
      <p>În ajunul sărbătorii, copiii pun crenguţe de măr într-un vas cu apă în care adaugă şi agheasmă. Ţinute la căldură şi lumină, până la Anul Nou acestea înfloresc, iar copiii le folosesc drept sorcovă.</p>
      <h3>Tradiții și obiceiuri bisericești de Intrarea în biserică a Maicii Domnului</h3>
      <p>Intrarea în biserică a Maicii Domnului sau Sărbătoarea Luminii s-a ţinut, prima dată, în secolul al VI-lea când, lângă ruinele templului unde a crescut, a fost construită o biserica închinată Fecioarei Maria. Praznicul împărătesc al Intrării în Biserică a Maicii Domnului este numit şi Aducerea Maicii Domnului la Templu.</p>
      <p>Conform tradiţiei, Fecioara Maria a fost dusă de părinţii săi, Ioachim şi Ana, la templul evreiesc din Ierusalim pe când era copilă, la vârsta de 3 ani, unde a trăit şi a slujit ca fecioară în templu până la logodna ei cu Sfântul Iosif. Aici, la templu, Maria şi-a petrecut întreaga copiăarie, crescând în curăţenie sufletească, rugându-se neîncetat şi citind Scriptura împreună cu alte fecioare, văduve şi preoţi.</p>
      <p>Fecioara Maria a petrecut astfel, 12 ani, până când acelaşi <b><a href="https://www.cancan.ro/la-multi-ani-de-sfintii-mihail-si-gavriil-cele-mai-frumoase-mesaje-si-felicitari-20089596">Arhanghel Gavriil</a></b>, care l-a anunţat pe Ioachim că va avea un copil care se va umple de Duhul Sfânt, a vestit-o că-L va naste pe Iisus, Fiul Domnului. Ca să rămână nepătată în fata lumii, Fecioara Maria părăsit templul şi s-a logodit cu Iosif, martorul fecioriei ei şi al miracolului divin al naşterii pruncului Iisus.</p>
      <h3>Intrarea în biserică a Maicii Domnului, rugăciune de ajutor imediat</h3>
      <p>O, Preacurată Maică a Domnului, a puterilor de sus, împărăteasa cerului și a pământului, atotputernică apărătoare și tărie a noastră, primește această cântare de laudă și de mulțumire de la noi, nevrednicii robii tăi.</p>
      <p>Înalță rugăciunile noastre la tronul lui Dumnezeu și Fiul tău, ca să fie milostiv nedreptăților noastre. Să adauge harul Său tuturor celor ce cinstesc preacinstit numele tău și cu credință și cu dragoste se închină făcătoarei de minuni icoanei tale. Că nu suntem vrednici să fim miluiți de Dânsul și pentru aceasta năzuim la tine, că ești acoperitoarea noastră și grabnică ajutătoare.</p>
      <p>Auzi-ne pe noi, cei ce ne rugăm ție; ocrotește-ne pe noi cu atotputernicul tău Acoperământ și cere de la Dumnezeu Fiul tău să dea păstoriților noștri sfințenie, ca să privegheze și să ocârmuiască sufletele noastre. Ocârmuitorilor de orașe, înțelepciune și putere. Judecătorilor, dreptate și necăutare la față. Învățătorilor, minte și smerită înțelepciune; asupriților, răbdare; asupritorilor, frică de Dumnezeu. Celor mâhniți, răbdare și bucurie duhovnicească; neînfrânaților, înfrânare; și nouă, tuturor, duhul înțelepciunii și al cucerniciei, duhul milostivirii și al blândeții, duhul curăției și al dreptății.</p>
      <h4>Rugăciunea către Maica Domnului</h4>
      <p>Așa, Doamnă preasfântă, milostivește-te asupra noastră și asupra neputinciosului tău popor.</p>
      <p>Pe cei rătăciți povățuiește-i pe calea cea bună, pe cei bătrâni îi sprijinește, pe prunci îi păzește și pe noi, pe toți, ne apără și ne ocrotește cu milostivirea ta. Pe toți, scoate-ne din adâncul păcatului și ne luminează ochii inimii noastre spre căutarea mântuirii.</p>
      <p>Milostivă fii nouă aici, în această viață, iar la înfricoșătoarea judecată să te rogi pentru noi către Fiul tău și Dumnezeul nostru. Că tu, Doamnă, ești slava celor cerești și nădejdea pământenilor. Tu ești, după Dumnezeu, nădejdea și apărătoarea noastră, a tuturor celor ce ne rugăm ție cu credință.</p>
      <p>Deci ne rugăm ție, Atotputernică ajutătoarea noastră, și ție ne predăm pe noi înșine, unul pe altul și toată viața noastră, acum și pururea și în vecii vecilor. Amin.</p>
    </article>
  </body>
</html>