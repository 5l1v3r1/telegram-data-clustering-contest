<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b4%ce%b9%ce%b1%cf%83%cf%84%ce%ac%cf%83%ce%b5%ce%b9%cf%82-%cf%80%ce%bf%ce%bb%ce%b9%cf%84%ce%b9%ce%ba%ce%ae%cf%82-%ce%ba%cf%81%ce%af%cf%83%ce%b7%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T20:11:16+00:00"/>
    <meta property="og:title" content="Διαστάσεις πολιτικής κρίσης – Παραιτήθηκε ο δήμαρχος Σάμου &amp; το δημοτικό συμβούλιο λόγω μεταναστευτικού"/>
    <meta property="og:description" content="Tις πρώτες αντιδράσεις για το μεταναστευτικό έχουμε στην Ελλάδα. Πρόκειται για ένα γεγονός που λαμβάνει χώρα για πρώτη φορά στην πατρίδα μας, με την υπόθεση να λαμβάνει διαστάσεις κρίσης."/>
  </head>
  <body>
    <article>
      <h1>Διαστάσεις πολιτικής κρίσης – Παραιτήθηκε ο δήμαρχος Σάμου &amp; το δημοτικό συμβούλιο λόγω μεταναστευτικού</h1>
      <address>
        <time datetime="2019-11-20T20:11:16+00:00">20 Nov 2019, 20:11</time>
      </address>
      <p>
        <b>Tις πρώτες αντιδράσεις για το μεταναστευτικό έχουμε στην Ελλάδα. Πρόκειται για ένα γεγονός που λαμβάνει χώρα για πρώτη φορά στην πατρίδα μας, με την υπόθεση να λαμβάνει διαστάσεις κρίσης.</b>
      </p>
      <p>
        <b>Είναι σίγουρο πως οι εξελίξεις θα είναι καταιγιστικές, καθώς η ενδοχώρα θα γεμίσει με πολλούς μετανάστες, κάτι που θα γεμίσει με οργή τους κατοίκους και τα τοπικά συμβούλια.</b>
      </p>
      <p>Ο δήμαρχος Σάμου, Γιώργος Στάντζος και το δημοτικό συμβούλιο, αποφάσισαν απόψε να παραιτηθούν αντιδρώντας στα μέτρα που ανακοίνωσε η κυβέρνηση για την δημιουργία κλειστού κέντρου στο νησί.</p>
      <p>
        <b>Ο κ. Στάντζος επιβεβαίωσε στο ΣΚΑΪ ότι αύριο θα στείλει επιστολή στον πρωθυπουργό για να του γνωστοποιήσει την παραίτησή του ιδίου αλλά και του δημοτικού συμβουλίου.</b>
      </p>
      <p><a href="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%ba%ce%bb%ce%b5%ce%af%ce%bd%ce%bf%cf%85%ce%bd-%ce%bc%cf%8c%cf%81%ce%b9%ce%b1-%ce%b2%ce%b9%ce%b1%ce%bb-%ce%b8%ce%b1-%ce%bc%ce%b5%cf%84%ce%b1%cf%86.html">Όπως ανέφερε νωρίτερα το Πενταπόσταγμα</a>, στη Λέσβο θα κλείσει σταδιακά η υπάρχουσα Δομή στη Μόρια, ενώ θα δημιουργηθεί νέα κλειστή Δομή, η οποία θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+</p>
      <p>Χίος: Στη Χίο, θα κλείσει η υπάρχουσα Δομή στη ΒΙΑΛ (κοντά στο χ. Χαλκείο), ενώ θα δημιουργηθεί νέα κλειστή Δομή, η οποία θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+</p>
      <p>Σάμος: Στη Σάμο, θα κλείσει η υπάρχουσα Δομή – ΚΥΤ, στο Βαθύ, ενώ η υπό κατασκευή Δομή, θα επεκταθεί και θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+</p>
      <p>Κως: Στην ΚΩ, θα μετατραπεί η υπάρχουσα Δομή σε Κλειστή, ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 2.000+</p>
      <p>Λέρος: Στη ΛΕΡΟ, θα μετατραπεί η υπάρχουσα Δομή σε Κλειστή, ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 1.000+<br/>Στο σημείο αυτό θα ήθελα να σας δείξω που είμαστε τώρα και ποια είναι η επιθυμητή κατάσταση.</p>
      <p>
        <b>ΔΗΛΩΣΕΙΣ ΣΤΕΦΑΝΗ</b>
      </p>
      <p>Στις δράσεις της κυβέρνησης σχετικά με το Προσφυγικό, που στόχο έχουν την αποσυμφόρηση των νησιών και το κλείσιμο όλων των hot spot σε αυτά, εστίασε ο υφυπουργός Εθνικής Άμυνας και συντονιστής για το Προσφυγικό, Αλκιβιάδης Στεφανής, στη συνέντευξή του στο κεντρικό δελτίο ειδήσεων του ΣΚΑΪ. Εξήγησε ότι στόχος είναι να σταλεί το μήνυμα ότι η Ελλάδα αλλάζει σελίδα στη διαχείριση του προσφυγικού.</p>
      <p>«<b><i>Τα μέτρα είναι σκληρότερα. Αυστηρά. Θέλουμε να σταματήσουν οι ροές προς τη χώρα μας», τόνισε ο κ. Στεφανής εξηγώντας παράλληλα ότι εκτός από το εξωτερικό, η κυβέρνηση θέλει επίσης να δείξει στους έλληνες πολίτες «ότι είμαστε ανθρωπιστές, νοιαζόμαστε για το συνάνθρωπό μας, αλλά πρωτίστως νοιαζόμαστε για τους ανθρώπους της πατρίδας μας</i></b>».</p>
      <p>Ο υφυπουργός Εθνικής Άμυνας, εξήγησε ότι οι μετανάστες στα ελεγχόμενα κέντρα που θα κατασκευαστούν στην ενδοχώρα, θα μπορούν αν βγαίνουν μόνο με άδεια και προειδοποίησε ακόμη και με διακοπή της διαδικασίας χορήγησης ασύλου σε εκείνους που δεν θα εφαρμόζουν τις υποχρεώσεις τους.</p>
      <p>«<b><i>Βεβαίως (θα ζητεί κανείς άδεια για να βγει από το κέντρο) και μπορεί αν δεν τηρεί τις υποχρεώσεις τις οποίες θα θέσουμε, -διότι ερχόμενος στη χώρα μας πρέπει να εφαρμόσει και κάποιες υποχρεώσεις, τότε και η χώρα μας οφείλει να λάβει μέτρα: είτε να διακόψει τη διαδικασία χορήγησης ασύλου ή να τον μεταφέρει σε κάποιο άλλο κέντρο ή άλλα μέτρα</i></b>», είπε ο κ. Στεφανής.</p>
      <p>Σχετικά με τη φύλαξη των θαλάσσιων συνόρων, εξήγησε πόσο σημαντικό είναι να μπορούν οι ελληνικές αρχές να εντοπίζουν κινήσεις μόλις ξεκινούν από τα απέναντι παράλια.</p>
      <p>«<b><i>Θέλουμε να μπορούμε να είμαστε σε θέση να εντοπίσουμε κάποια κίνηση από τη στιγμή που ξεκινά από τα απέναντι παράλια. Τότε λοιπόν ερχόμαστε σε επαφή άμεση με τους Τούρκους. Έχουμε δει πως όταν υπάρχει αυτός ο χρόνος, μπορούν και αυτοί να αντιδράσουν, ενώ αν τους αντιληφθούμε όταν θα φτάσουν πάνω στα σύνορα, εκεί δεν μπορούμε να αντιδράσουμε</i></b>», τόνισε ο κ. Στεφανής.</p>
    </article>
  </body>
</html>