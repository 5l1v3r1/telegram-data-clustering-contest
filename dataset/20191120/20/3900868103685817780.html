<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/environment/1562522/petros-kokkalis-chreiazomaste-axiopista-kai-dimosia-dedomena-gia-tin-poiotita-toy-aera-poy-anapneoyme"/>
    <meta property="og:site_name" content="NOOZ."/>
    <meta property="article:published_time" content="2019-11-20T20:25:00+00:00"/>
    <meta property="og:title" content="Πέτρος Κόκκαλης: Χρειαζόμαστε αξιόπιστα και δημόσια δεδομένα για την ποιότητα του αέρα που αναπνέουμε"/>
    <meta property="og:description" content="«Η Ελλάδα ως προς την ποιότητα του αέρα της, βρίσκεται σε μία από τις χειρότερες θέσεις συγκριτικά με τις υπόλοιπες χώρες της ΕΕ»"/>
  </head>
  <body>
    <article>
      <h1>Πέτρος Κόκκαλης: Χρειαζόμαστε αξιόπιστα και δημόσια δεδομένα για την ποιότητα του αέρα που αναπνέουμε</h1>
      <address>
        <time datetime="2019-11-20T20:25:00+00:00">20 Nov 2019, 20:25</time>
      </address>
      <p>
        <b>«Η Ελλάδα ως προς την ποιότητα του αέρα της, βρίσκεται σε μία από τις χειρότερες θέσεις συγκριτικά με τις υπόλοιπες χώρες της ΕΕ»</b>
      </p>
      <p>«Οι επιπτώσεις της ατμοσφαιρικής ρύπανσης στην υγεία, στο περιβάλλον και στο κλίμα είναι εξαιρετικά επιβλαβείς. Χρειαζόμαστε αξιόπιστα και δημόσια δεδομένα για την ποιότητα του αέρα που αναπνέουμε. Αφενός για την επιστημονική χρήση παρατήρηση και ανάλυση, αφετέρου για την υπεύθυνη ενημέρωση των πολιτών.<br/>Έχω κάνει αίτημα προς το Ερευνητικό Ινστιτούτο της Ευρωπαϊκής Ένωσης, για τη διενέργεια έρευνας σχετικά με τις προδιαγραφές ενός αυτοματοποιημένου δικτύου παρακολούθησης και ενημέρωσης πολιτών για την ποιότητα του ατμοσφαιρικού περιβάλλοντος στην Ελλάδα και ιδιαίτερα σε επιβαρυμένες περιοχές όπως ο Πειραιάς, η Θεσσαλονίκη και ο Βόλος» δήλωσε, ο ευρωβουλευτής του ΣΥΡΙΖΑ – Προοδευτική Συμμαχία, <b>Πέτρος Κόκκαλης</b>, εκπρόσωπος της κίνησης ΚΟΣΜΟΣ, στο 4ο Μεσογειακό Συνέδριο Ναυτιλίας – «Προς μια Μεσογειακή Περιοχή Ελέγχου Εκπομπών», στο Εμπορικό και Βιομηχανικό Επιμελητήριο Πειραιά.<br/>Ο Πέτρος Κόκκαλης, αναφέρθηκε στις επιβλαβείς επιπτώσεις της ατμοσφαιρικής ρύπανσης στην ανθρώπινη υγεία, το περιβάλλον και το κλίμα και σημείωσε ότι αποτελεί έναν από τους βασικούς θεματικούς πυλώνες του European Green Deal που επεξεργάζεται η νέα Ευρωπαϊκή Επιτροπή.<br/>Σύμφωνα με τις πολιτικές που επεξεργάζεται μέχρι στιγμής η ΕΕ, βάσει του Clean Air Policy Package του 2013, μέχρι το 2030 οι στόχοι είναι να αποφευχθούν 58.000 πρόωροι θάνατοι, να προστατευτούν 123 000 km2 οικοσυστημάτων από τη ρύπανση με άζωτο, 56 000 km2 προστατευόμενων περιοχών Natura 2000 και 19.000 km2 δασικών οικοσυστημάτων από την ατμοσφαιρική οξίνιση.<br/>Στο πάνελ με θέμα «Benefits of the Emission Control Areas and Challenges for the Introduction» συμμετείχαν μαζί με τον Πέτρο Κόκκαλη, ο Πάνος Μήτρου (Lloyd'sRegister), ο Γιώργος Σγουρός (Ορνιθολογική εταιρεία), ο Κρίτωνας Αρσένης ( βουλευτής ΜέΡΑ25) και o Daniel Rieger (NABU).</p>
    </article>
  </body>
</html>