<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/health/2019/11/20/bolni-i-na-rabota-eto-kakvo-se-sluchva-s-tialoto-ni.430150"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T20:29:00+00:00"/>
    <meta property="og:title" content="Болни и на работа? Ето какво се случва с тялото ни"/>
    <meta property="og:description" content="Оздравяването се забавя | Dnes.bg"/>
  </head>
  <body>
    <article>
      <h1>Болни и на работа? Ето какво се случва с тялото ни</h1>
      <h2>Оздравяването се забавя</h2>
      <address><time datetime="2019-11-20T20:29:00+00:00">20 Nov 2019, 20:29</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>В сезона на вирусите, настинките и грипа малко хора успяват да се предпазят от зарази. Повечето от нас биват засегнати минимум от една настинка на сезон. Големият въпрос, когато усетите, че започвате да подсмърчате и ви дразни гърлото е дали да отидете на работа. Краткият отговор е „не“. При всички положения е най-добре да останете вкъщи, когато се почувствате зле, защото нещата могат да се усложнят, ако не дадете време за почивка на организма си.</p>
      <p>Тъй като няма универсално лекарство, нито ваксина за вирусните инфекции и настинките, тялото се нуждае от качествено време за почивка, за да може имунната система да се справи с инфекцията. Тя обикновено трае между 7 и 10 дни.</p>
      <p>
        <u>Какво се случва в тялото, ако решите да отидете на работа болни?</u>
      </p>
      <p>
        <b>Оздравяването се забавя</b>
      </p>
      <p>Когато имунната система е атакувана от вирус, тялото се нуждае от почивка и повече сън, за да се справи по-бързо с инфекцията. Не е случайно, че бабите ни казват да си лежим в леглото и да си почиваме, когато сме болни. Организмът наистина има нужда от тази почивка, за да не хаби ресурс и енергия за останалите ежедневни ангажименти, най-вече работните.</p>
      <p>Сънят е жизненоважна част от оздравителните процеси в организма, включително при възстановяване от вирусни и респираторни инфекции. Пиенето на течности паралелно с почивката съкращава процеса на оздравяване.</p>
      <p><b><a href="https://www.az-jenata.bg/a/5-zdrave-i-krasota/48820-kakvo-se-sluchva-v-tialoto-kogato-otidete-na-rabota-bolni/">Повече по темата може да прочетете в Az-jenata.bg</a></b><br/> </p>
    </article>
  </body>
</html>