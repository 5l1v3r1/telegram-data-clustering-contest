<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23503791-copa-libertadores-desfasurare-forte-lima-pentru-marea-finala-4-000-politisti-elicoptere-drone.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T20:32:00+00:00"/>
    <meta property="og:title" content="​Copa Libertadores: Desfăşurare de forţe la Lima pentru marea finală: 4.000 de poliţişti, elicoptere şi drone"/>
    <meta property="og:description" content="Aproximativ 4.000 de poliţişti, elicoptere şi drone se vor mobiliza, sâmbătă, pentru a asigura ordinea cu ocazia finalei Copa Libertadores, la Lima, meci în care se vor întâlni"/>
  </head>
  <body>
    <article>
      <h1>​Copa Libertadores: Desfăşurare de forţe la Lima pentru marea finală: 4.000 de poliţişti, elicoptere şi drone</h1>
      <address><time datetime="2019-11-20T20:32:00+00:00">20 Nov 2019, 20:32</time> by <a rel="author">Silviu Dumitru</a></address>
      <p><b>​Aproximativ 4.000 de poliţişti, elicoptere şi drone se vor mobiliza, sâmbătă, pentru a asigura ordinea cu ocazia finalei Copa Libertadores, la Lima, meci în care se vor întâlni echipa argentiniană River Plate şi formaţia braziliană Flamengo, relatează AFP.<br/></b><br/>Poliţia este în alertă maximă şi “siguranţa pentru finala Copa Libertadores este garantată total”, <b>a declarat colonelul Herbert Ramos, şeful poliţiei din Lima.<br/></b><br/>În Peru sunt aşteptaţi pentru evenimentul fotbalistic peste 20.000 de suporteri argentinieni şi brazilieni.<br/><br/>Stadionul Monumental din Lima, pe care se va disputa meciul, are o capacitate de 80.000 de locuri.<br/><br/>În Peru sunt frecvente violenţele între fanii celor mai populare echipe din ţară. La 7 noiembrie, doi tineri au murit la Lima în violenţele între fanii echipelor Alianza şi Universitario.<br/><br/>Lima va găzdui în premieră Copa Libertadores, ca urmare a deciziei Conmebol de a nu organiza meciul la Santiago, din cauza gravei crize sociale din Chile.<br/><br/>River Plate este deţinătoarea trofeului. Argentinienii au mai câştigat Copa Libertadores în 1986, 1996 şi 2015.<br/><br/>Flamengo s-a impus în competiţia continental în 1981, scrie News.ro.<br/><br/><br/> </p>
    </article>
  </body>
</html>