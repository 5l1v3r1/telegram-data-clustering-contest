<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134837-juventus-sturma-atlaike-alytiskiai-grizo-i-pergaliu-kelia.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T20:26:00+00:00"/>
    <meta property="og:title" content="„Juventus“ šturmą atlaikę alytiškiai grįžo į pergalių kelią"/>
    <meta property="og:description" content="Alytaus „Sintek-Dzūkija“ (3-7) ir Utenos „Juventus“ (4-6) per keturias dienas sužaidė antrąsias tarpusavio rungtynes Lietuvos krepšinio lygoje (LKL). Trečiadienio vakarą Alytuje vykusiose rungtynėse 84:77 (28:18, 12:17, 19:18, 25:24) pergalę šventė šeimininkai, kurie atsirevanšavo už šeštadienį patirtą pralaimėjimą Utenoje. Valdemaro Chomičiaus auklėtiniai į priekį pabėgo jau pirmosiomis minutėmis (24:11) ir nors kontroliavo mačo eigą ..."/>
  </head>
  <body>
    <article>
      <h1>„Juventus“ šturmą atlaikę alytiškiai grįžo į pergalių kelią</h1>
      <address>
        <time datetime="2019-11-20T20:26:00+00:00">20 Nov 2019, 20:26</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-204846-any1000x1000.jpg">
          <img src="https://www.basketnews.lt/paveikslelis-204846-any630x500.jpg"/>
        </a>
      </figure>
      <p>Nuotr. BNS</p>
      <p>Alytaus „Sintek-Dzūkija“ (3-7) ir Utenos „Juventus“ (4-6) per keturias dienas sužaidė antrąsias tarpusavio rungtynes Lietuvos krepšinio lygoje (LKL).</p>
      <p>Trečiadienio vakarą Alytuje vykusiose rungtynėse <a href="https://www.basketnews.lt/rungtynes/ziureti/85029-alytaus-sintek-dzukija-utenos-juventus.html"><b>84:77</b> (28:18, 12:17, 19:18, 25:24)</a> pergalę šventė šeimininkai, kurie atsirevanšavo už šeštadienį patirtą pralaimėjimą Utenoje.</p>
      <p>Valdemaro Chomičiaus auklėtiniai į priekį pabėgo jau pirmosiomis minutėmis (24:11) ir nors kontroliavo mačo eigą pirmąsias 30 minučių, svečiai ketvirtojo kėlinio pradžioje spurtavo 16:5 ir persvėrė rezultatą – 69:66.</p>
      <figure>
        <iframe src="https://www.youtube.com/embed/Gy-H4hmWmS8" width="630" height="354" data-service="Youtube" scrolling="no"/>
      </figure>
      <p>Vis dėlto rungtynių pabaigą sėkmingiau sužaidė alytiškiai, kurie spurtavo 13:2 ir prieš lemiamą minutę įgijo užtikrintą pranašumą – 79:71.</p>
      <p>Žydrūno Urbono auklėtiniai nekėlė baltos vėliavos ir po Igno Vaitkaus tritaškio, likus 20 sekundžių iki rungtynių pabaigos, komandas skyrė 4 taškai (77:81), tačiau Shannonas Scotas užsidirbo nesportinę pražangą ir šeimininkai įtvirtino savo pergalę.</p>
      <p>Rezultatyviausiai nugalėtojų gretose žaidęs Mindaugas Sušinskas per 23 minutes pelnė 19 taškų (5/6 dvit., 2/3 trit., 3/4 baud.), atkovojo 3 kamuolius ir surinko 21 naudingumo balą.</p>
      <p>
        <i>„Sintek-Dzūkija“: Mindaugas Sušinskas 19 (5/6 dvit., 21 naud. bal.), Egidijus Dimša 14 (8 atk. kam.), Radoslavas Pekovičius, Loganas McLane'as ir Chauncey Collinsas (7 rez. perd.) po 10.</i>
      </p>
      <p>
        <i>„Juventus“: Bryantas Crawfordas 14, Ignas Vaitkus 13, Žygimantas Skučas ir Gytis Radzevičius po 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200515-crop100x150.jpg"/>
      </figure>
      <p><a href="https://www.basketnews.lt/zaidejai/12124-mindaugas-susinskas.html">Mindaugas Sušinskas</a> Taškai: 19 Naudingumas: 21 Dvitaškiai: 83% 5/6 Tritaškiai: 67% 2/3</p>
    </article>
  </body>
</html>