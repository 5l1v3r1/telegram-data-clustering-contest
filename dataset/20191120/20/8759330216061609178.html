<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904540/uefa-roept-belgi-op-het-matje-na-rusland-aftrap-te-laat-en-fout-shirt-boyata-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T20:18:00+00:00"/>
    <meta property="og:title" content="UEFA roept België op het matje na Rusland: 'Aftrap te laat en fout shirt Boyata'"/>
    <meta property="og:description" content="De Rode Duivels hebben de voorbije dagen hun laatste twee EK-kwalificatiewedstrijden gewonnen tegen Rusland (1-4) en Cyprus (6-1). De wedstrijd tegen de Russen in Sint-Petersburg krijgt echter nog een staartje voor België."/>
  </head>
  <body>
    <article>
      <h1>UEFA roept België op het matje na Rusland: 'Aftrap te laat en fout shirt Boyata'</h1>
      <address>
        <time datetime="2019-11-20T20:18:00+00:00">20 Nov 2019, 20:18</time>
      </address>
      <p>
        <b>De Rode Duivels hebben de voorbije dagen hun laatste twee EK-kwalificatiewedstrijden gewonnen tegen Rusland (1-4) en Cyprus (6-1). De wedstrijd tegen de Russen in Sint-Petersburg krijgt echter nog een staartje voor België.</b>
      </p>
      <p>De <a href="https://www.uefa.com/insideuefa/disciplinary/index.html#?utm_source=doorlink&amp;utm_medium=doorlink&amp;utm_campaign=doorlink"><i>UEFA</i></a> is immers van plan de Koninklijke Belgische Voetbalbond (KBVB) op het matje te roepen. Er zijn twee dingen foutgelopen tijdens de wedstrijd tegen Rusland.</p>
      <p>Dedryck Boyata betrad het veld met het truitje van Michy Batshuayi en de wedstrijd begon te laat volgens de UEFA. De Belgische voetbalbond zal zich moeten komen verantwoorden bij de Ethische en disciplinaire commisie van de UEFA.</p>
      <p>De vergadering daarover zal plaatsvinden op 12 december.</p>
    </article>
  </body>
</html>