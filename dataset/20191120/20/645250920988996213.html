<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/perifereies/per-kritis-anagkaia-i-apozimiosi-gia-to-chameno-eisodima-ton-agroton/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T20:57:01+00:00"/>
    <meta property="og:title" content="Περ. Κρήτης: Αναγκαία η αποζημίωση για το χαμένο εισόδημα των αγροτών"/>
    <meta property="og:description" content="Σύσκεψη για τα προβλήματα της ελαιοπαραγωγής και των ζημιών της αγροτικής παραγωγής στα Χανιά και την Κρήτη, πραγματοποιήθηκε απόψε στην Περιφερειακή"/>
  </head>
  <body>
    <article>
      <h1>Περ. Κρήτης: Αναγκαία η αποζημίωση για το χαμένο εισόδημα των αγροτών</h1>
      <address><time datetime="2019-11-20T20:57:01+00:00">20 Nov 2019, 20:57</time> by <a rel="author">Παναγιώτης Θεoδωρόπουλος</a></address>
      <p>Σύσκεψη για τα προβλήματα της ελαιοπαραγωγής και των ζημιών της αγροτικής παραγωγής στα Χανιά και την Κρήτη, πραγματοποιήθηκε απόψε στην Περιφερειακή Ενότητα Χανίων υπό τον Αντιπεριφερειάρχη Χανίων Νίκο Καλογερή με την συμμετοχή του Γενικού Γραμματέα του ΥΠΑΑΤ Γεωργίου Στρατάκου, του Θεματικού Αντιπεριφερειάρχη Πρωτογενή Τομέα Μανόλη Χνάρη των Βουλευτών Χανίων Ντόρας Μπακογιάννη και Παύλου Πολάκη καθώς και εκπροσώπων των απόντων βουλευτών Μανούσου Βολουδάκη και Βασίλη Διγαλάκη.</p>
      <p>Παρευρέθηκαν οι Δήμαρχοι Αποκορώνου, Πλατανιά, Κισάμου, Καντάνου- Σελίνου, καθώς και Αντιδήμαρχοι των Δήμων της Π.Ε. Χανίων. Παρούσα ήταν επίσης η Διευθύντρια Αγροτικής Οικονομίας και Κτηνιατρικής Π.Ε Χανίων και στελέχη της Υπηρεσίας, ενώ συμμετείχαν ακόμα εκπρόσωποι Αγροτών, Αγροτικών Συλλόγων, Συνεταιρισμών και ομάδων παραγωγών.</p>
      <p>Στη σύσκεψη συζητήθηκε το πρόβλημα της μειωμένης και υποβαθμισμένης ελαιοπαραγωγής, ζήτημα που αφορά όλη την Κρήτη, καθώς επίσης και το θέμα με τις εκτεταμένες ζημιές στα θερμοκήπια των Δήμων Κισάμου και Καντάνου Σελίνου.</p>
      <p>Υπήρξε ενιαία στάση και άποψη όλων των συμμετεχόντων ότι χωρίς αποζημίωση για το χαμένο εισόδημα των αγροτών, δύσκολα εκείνοι θα συνεχίσουν την άσκηση του αγροτικού επαγγέλματος, με ότι αυτό συνεπάγεται για όλους.</p>
      <p>Ο Γενικός Γραμματέας του Υπουργείου Αγροτικής Ανάπτυξης δεσμεύτηκε να στηρίξει το κοινό αίτημα όλων στον Υπουργό κ. Μάκη Βορίδη κατά την επικείμενη σύσκεψη την Παρασκευή 22 Νοεμβρίου 2019 στο Υπουργείο Αγροτικής Ανάπτυξης και Τροφίμων.</p>
      <p>Ο κ. Στρατάκος δεσμεύτηκε επίσης για την αναθεώρηση του θεσμικού πλαισίου τόσο για την δακοκτονία όσο και για τον ΕΛΓΑ, ούτως ώστε, να απαντά ικανοποιητικά στα νέα δεδομένα.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/dimosio/erasmus-gia-dimosioys-ypalliloys-oles-oi-leptomereies-2/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ota/dimoi/paraiteitai-o-dimarchos-samoy-kai-to-dimotiko-symvoylio-vinteo/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>