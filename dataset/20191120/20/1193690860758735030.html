<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/koly-prezydent-i-ioho-komanda-zaimaiutsia-shou-na-rivni-deshevoho-tsyrku-tsei-tsyrk-bie-po-nykh-samykh-omelian-203177.html"/>
    <meta property="og:site_name" content="5 канал"/>
    <meta property="article:published_time" content="2019-11-20T20:24:00+00:00"/>
    <meta property="og:title" content="Коли президент і його команда займаються шоу на рівні дешевого цирку, цей цирк б'є по них самих – Омелян"/>
    <meta property="og:description" content="На думку колишнього міністра інфраструктури, за &quot;посадками&quot; чиновників у Зеленського хочуть заховати не виконані обіцянки"/>
  </head>
  <body>
    <article>
      <h1>Коли президент і його команда займаються шоу на рівні дешевого цирку, цей цирк б'є по них самих – Омелян</h1>
      <address>
        <time datetime="2019-11-20T20:24:00+00:00">20 Nov 2019, 20:24</time>
      </address>
      <p>Коли президент Володимир Зеленський і його команда займаються хайпом і шоу на рівні дешевого цирку, цей цирк завдає шкоди їм самим. Таку думку в ефірі програми "ІнфоДень" на "5 каналі" висловив колишній міністр інфраструктури України Володимир Омелян.</p>
      <blockquote>"Команда Зеленського хоче крові. Це ми чули під час прослуховування "Трубу прорвало". Все тому, що їм не вдається створити дива, які вони обіцяли. Немає жодних змін, які були б відчутні кожному. Їм треба шоу. Цим вони вважають "посадки" колишніх або теперішніх чиновників, які збереглися з колишніх посад. Але від цього нічого не зміниться", – наголосив Омелян.</blockquote>
      <p>Він також прокоментував останні скандали з нардепами "Слуги народу", зокрема з Юрієм Корявченковим. "Юзік має сидіти в парламенті і займатися законопроєктною діяльністю. Це його функція як народного депутата. Він точно немає жодного стосунку до правоохоронних органів, "Укрзалізниці" чи кар'єрів. А коли Юзік проводить незрозумілі наради і роздає вказівки від імені президента, воно закінчується кримінальною відповідальністю", – сказав ексміністр.</p>
      <blockquote>Він додав: "В української еліти має бути мудрість, щоб поставити крапку на певних речах. Щоб це зробити, команда Зеленського має генерувати зміст і чітку лінію поведінки. Доки немає бачення і програми дій президента, різні скандали притягуватимуть людську увагу. Коли президент і його команда займаються хайпом і шоу на рівні дешевого цирку, цей цирк б'є по них самих".</blockquote>
      <p>
        <b>Повне відео розмови дивіться за посиланням:</b>
      </p>
      <figure>
        <iframe src="https://www.youtube.com/embed/A_JqIIk0J30" width="745" height="451" data-service="Youtube" scrolling="no"/>
      </figure>
      <p>Нагадаємо, скандал з Юрієм Корявченковим почався з того, що виключений з фракції "Слуга народу" депутат Антон Поляков <a href="https://www.5.ua/polityka/vyhnanyi-sluha-poliakov-opryliudnyv-audiozapys-iak-yuzik-i-sluhy-vyrishuvaly-pytannia-z-politsiieiu-203040.html">розмістив у мережі запис</a>, на якому Юзик розмовляє з начальником поліції. У записі йдеться про те, що "слуги" особисто контролюватимуть, які справи і як їх повинна вести поліція. Депутат декілька разів наголосив, що "за ним стоїть" особисто президент України. </p>
      <p> </p>
    </article>
  </body>
</html>