<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/daugavinam-rezultativa-piespele-un-nerealizets-bullitis-spartak-uzvara.d?id=51655463"/>
    <meta property="og:site_name" content="DELFI"/>
    <meta property="article:published_time" content="2019-11-20T20:19:37+00:00"/>
    <meta property="og:title" content="Daugaviņam rezultatīva piespēle un nerealizēts 'bullītis' 'Spartak' uzvarā "/>
    <meta property="og:description" content="Latvijas hokeja izlases uzbrucējs Kaspars Daugaviņš trešdien Kontinentālās hokeja līgas (KHL) spēlē izcēlās ar rezultatīvu piespēli, palīdzēdams Maskavas &quot;Spartak&quot; izcīnīt uzvaru &quot;bullīšos&quot;."/>
  </head>
  <body>
    <article>
      <h1>Daugaviņam rezultatīva piespēle un nerealizēts 'bullītis' 'Spartak' uzvarā </h1>
      <address><time datetime="2019-11-20T20:19:37+00:00">20 Nov 2019, 20:19</time> by <a rel="author">LETA</a></address>
      <p>
        <b>Latvijas hokeja izlases uzbrucējs <a href="https://www.delfi.lv/temas/kaspars-daugavins">Kaspars Daugaviņš</a> trešdien Kontinentālās hokeja līgas (KHL) spēlē izcēlās ar rezultatīvu piespēli, palīdzēdams Maskavas "Spartak" izcīnīt uzvaru "bullīšos".</b>
      </p>
      <p>"Spartak" savā laukumā ar rezultātu 4:3 (1:0, 1:1, 1:2, 0:0, 1:0) "bullīšos" uzvarēja Jaroslavļas "Lokomotiv".</p>
      <p>Daugaviņš laukumā pavadīja 14 minūtes un 17 sekundes, rezultatīvi piespēlējot otro vārtu guvumā. Tāpat uzbrucējs nopelnīja divas soda minūtes, uzvarēja vienu no diviem iemetieniem un nerealizēja "bullīti".</p>
      <p>Mājinieki līdz pat spēles pēdējai minūtei bija vadībā ar 3:2, taču Antona Landera precīzais raidījums ļāva izlīdzināt rezultātu, spēlei vēlāk nonākot līdz "bullīšiem". Daugaviņš izpildīja pirmo Maskavas kluba soda metienu, kas bija neprecīzs, bet Jakovs Rilovs pēdējā, piektajā izgājienā bija nekļūdīgs, ar ko bija gana, lai svinētu uzvaru.</p>
      <p><a href="https://www.delfi.lv/temas/martins-karsums">Mārtiņš Karsums</a> šajā spēlē nepiedalījās.</p>
      <p>Maskavas klubam šī bija jau trešā uzvara pēdējās piecās spēlēs. Savukārt par mača disciplinētību atbildēja Latvijas soģis Eduards Odiņš.</p>
      <p>"Spartak" ar 36 punktiem 30 spēlēs Rietumu konferencē ieņem sesto vietu.</p>
    </article>
  </body>
</html>