<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90124"/>
    <meta property="og:site_name" content="Denník politika"/>
    <meta property="article:published_time" content="2019-11-20T20:35:04+00:00"/>
    <meta property="og:title" content="Su Ťij povedie právnický tím, ktorý bude brániť Mjanmarsko pred obvineniami z genocídy"/>
    <meta property="og:description" content="20.11.2019 (Webnoviny.sk) – Vláda Mjanmarska v stredu oznámila, že líderka Aun Schan Su Ťij povedie právnický tím, ktorý krajina vyšle do Haagu na Medzinárodný súdny dvor, aby sa bránil voči obvineniam z genocídy. Oznámenie vláda zverejnila na sociálnej sieti Facebook na stránke štátnej radkyne Su Ťij, ktorá je zároveň ministerkou zahraničia."/>
  </head>
  <body>
    <article>
      <h1>Su Ťij povedie právnický tím, ktorý bude brániť Mjanmarsko pred obvineniami z genocídy</h1>
      <address><time datetime="2019-11-20T20:35:04+00:00">20 Nov 2019, 20:35</time> by <a rel="author">Webnoviny</a></address>
      <p>20.11.2019 (Webnoviny.sk) – Vláda Mjanmarska v stredu oznámila, že líderka Aun Schan Su Ťij povedie právnický tím, ktorý krajina vyšle do Haagu na Medzinárodný súdny dvor, aby sa bránil voči obvineniam z genocídy. Oznámenie vláda zverejnila na sociálnej sieti Facebook na stránke štátnej radkyne Su Ťij, ktorá je zároveň ministerkou zahraničia.</p>
      <p>Armáda krajiny čelí obvineniam z hromadného znásilňovania, zabíjania a podpaľovania domov počas protipovstaleckej kampane, ktorú spustila na západe Mjanmarska v auguste 2017 po útokoch povstalcov.</p>
      <p>Násilnosti prinútili viac než 700-tisíc moslimských Rohingov, aby vyhľadali útočisko v susednom Bangladéši. Obyvateľstvo Mjanmarska je prevažne budhistického vierovyznania.</p>
      <p>Mjanmarsko ostro odmieta, že by sa dopustilo organizovaného porušovania ľudských práv.</p>
      <p>Viac k témam: <a href="https://www.webnoviny.sk/tag/genocida/"><u>genocída</u></a>, <a href="https://www.webnoviny.sk/tag/rohingovia/"><u>Rohingovia</u></a><br/>Zdroj: Webnoviny.sk – <a href="https://www.webnoviny.sk/su-tij-povedie-pravnicky-tim-ktory-bude-branit-mjanmarsko-pred-obvineniami-z-genocidy/"><u>Su Ťij povedie právnický tím, ktorý bude brániť Mjanmarsko pred obvineniami z genocídy</u></a> © SITA Všetky práva vyhradené.</p>
    </article>
  </body>
</html>