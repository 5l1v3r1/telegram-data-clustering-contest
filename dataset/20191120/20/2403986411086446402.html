<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/ukrayinskiy_klub_startuvav_z_peremogi_v_lizi_chempioniv_pered_matchem_z_barselonoyu_n1237045"/>
    <meta property="og:site_name" content="24 Канал"/>
    <meta property="article:published_time" content="2019-11-20T20:57:00+00:00"/>
    <meta property="og:title" content="Український клуб стартував з перемоги в Лізі чемпіонів перед матчем з &quot;Барселоною&quot;"/>
    <meta property="og:description" content="Чемпіон України &quot;Продексім&quot; з перемоги над мінської &quot;Століцею&quot; стартував в еліт-раунді футзальної Ліги чемпіонів (2:1)."/>
  </head>
  <body>
    <article>
      <h1>Український клуб стартував з перемоги в Лізі чемпіонів перед матчем з "Барселоною"</h1>
      <address><time datetime="2019-11-20T20:57:00+00:00">20 Nov 2019, 20:57</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>Чемпіон України "Продексім" з перемоги над мінської "Століцею" стартував в еліт-раунді футзальної Ліги чемпіонів (2:1).</b>
      </p>
      <h3>Століца – Продексім 1:2</h3>
      <p>Голи: Жигалко, 37 – Річард, 16, Воланюк, 36</p>
      <blockquote>Читайте також: <a href="https://24tv.ua/sport/zbirna_ukrayini_otrimala_supernikiv_po_elit_raundu_chempionatu_svitu_z_futzalu_n1230766">Збірна України отримала суперників по еліт-раунду чемпіонату світу з футзалу</a></blockquote>
      <p>Перший тайм пройшов у рівній грі, а свій шанс українці знайшли після розіграшу кутового – Фернандес приховано прострілив уздовж воріт, а Давід вколотив м'яч у сітку практично з лінії.</p>
      <p>Після перерви українці продовжували грати акуратно, більше оберігаючи рахунок, ніж намагаючись його збільшити. Хороший шанс у херсонців був на початку тайму після видалення у суперника, однак чисельну більшість за дві хвилини реалізувати так і не змогли.</p>
      <p>За п'ять хвилин до кінця матчу "Продексім", здавалося, убезпечив себе від нервової кінцівки, все-таки зумівши реалізувати чергову чисельну більшість, проте білоруси, відразу ж випустили шостого польового і відіграли один гол.</p>
      <p>Кінцівка матчу видалася нервовою, але українці все-таки втримали переможний рахунок. Таким чином, херсонці здобули перемогу в першому турі і разом з "Барселоною" очолюють турнірну таблицю, яка з аналогічним рахунком обіграла "Спарту".</p>
      <p>До слова, 21 листопада "Продексім" зіграє з "Барселоною", а 23 листопада – зі "Спартою". Нагадаємо, в фінальний турнір еліт-раунду вийдуть чотири команди-переможниці чотирьох груп. </p>
    </article>
  </body>
</html>