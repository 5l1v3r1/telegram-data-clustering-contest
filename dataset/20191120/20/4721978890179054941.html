<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718918/apple-amplia-il-programma-di-coding-per-inseganti-e-bambini-di-tutto-il-mondo"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T20:07:12+00:00"/>
    <meta property="og:title" content="Apple amplia il programma di coding per insegnanti e bambini di tutto il mondo"/>
    <meta property="og:description" content="Apple ha lanciato un nuovo corso di programmazione che potrà essere attivato nelle scuole elementari e medie di tutto il mondo."/>
  </head>
  <body>
    <article>
      <h1>Apple amplia il programma di coding per insegnanti e bambini di tutto il mondo</h1>
      <address>
        <time datetime="2019-11-20T20:07:12+00:00">20 Nov 2019, 20:07</time>
      </address>
      <p>Apple ha attivato il nuovo corso “Programmare è per tutti”, riprogettato con nuove risorse per avvicinare più studenti delle scuole elementari e medie al mondo del codice.</p>
      <p>Disponibile già oggi, il nuovo programma include ancora più risorse per gli insegnanti, una nuova guida per gli studenti e materiali Swift Coding Club aggiornati. Milioni di studenti in oltre 5.000 scuole nel mondo stanno già usando “<b><i>Programmare è per tutti</i></b>” per sviluppare competenze fondamentali come creatività, abilità di collaborazione e capacità di problem-solving. Inoltre, a partire da oggi e in tutto il mondo, chiunque voglia imparare a scrivere le sue prime righe di codice potrà iscriversi a migliaia di sessioni gratuite Today at Apple sulla programmazione che si terranno in dicembre negli Apple Store per celebrare la Computer Science Education Week.</p>
      <p>Il nuovo corso riprende e amplia la gamma esistente di rompicapi interattivi, guide e attività per rendere l<b>a programmazione ancora più accessibile</b> agli studenti. <b>Rompicapo</b> è una nuova guida a Swift Playgrounds dedicata agli studenti; ogni capitolo li aiuta a mettere a frutto quello che già sanno, a sperimentare nuovi concetti di programmazione e a comunicare in modo creativo l’impatto che il codice ha sulle loro vite. È affiancata da una guida per gli insegnanti ricca di spunti per portare la programmazione in classe e per facilitare, approfondire e valutare l’apprendimento. Pensato per essere accessibile a tutti gli studenti, il nuovo corso <b>è ottimizzato per VoiceOver</b> e include video con sottotitoli e descrizioni audio, nonché video nella lingua dei segni americana.</p>
      <p>Non mancano le guide ai progetti “Creatività per tutti” di Apple per aiutare gli studenti a esprimere quanto appreso con disegni, musica, video e foto. Queste guide forniscono agli insegnanti strumenti per integrare facilmente le abilità creative nelle lezioni di ogni materia, dall’informatica alla chimica.</p>
      <p>Per il settimo anno, inoltre, Apple sosterrà L’Ora del Codice con una nuova Hour of Code Facilitator Guide, pensata per aiutare docenti e genitori a organizzare sessioni con Swift Playgrounds e alcune delle oltre 200.000 app didattiche disponibili sull’App Store.</p>
      <p>Per utenti con esigenze più avanzate, inclusi gli studenti che frequentano la scuola superiore e l’università e si stanno preparando per il mondo del lavoro, il corso <b>Sviluppare in Swift</b> fornisce le tecniche e gli strumenti pratici necessari per accedere a posizioni lavorative altamente qualificate e molto richieste. “</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>