<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321713/Van-der-Breggen-en-Wild-moeten-titel-wielrenster-van-het-jaar-laten-aan-Van-Vleuten"/>
    <meta property="og:site_name" content="RTV Oost"/>
    <meta property="article:published_time" content="2019-11-20T20:07:16+00:00"/>
    <meta property="og:title" content="Van der Breggen en Wild moeten titel wielrenster van het jaar laten aan Van Vleuten"/>
    <meta property="og:description" content="Kirsten Wild en Anna van der Breggen hebben de titel voor beste wielrenster van het jaar moeten laten aan Annemiek van Vleuten. De twee wielrensters uit Zwolle waren wel genomineerd, maar de prestigieuze titel ging zoals verwacht naar veelvraat Van Vleuten."/>
  </head>
  <body>
    <article>
      <h1>Van der Breggen en Wild moeten titel wielrenster van het jaar laten aan Van Vleuten</h1>
      <address>
        <time datetime="2019-11-20T20:07:16+00:00">20 Nov 2019, 20:07</time>
      </address>
      <slideshow>
        <figure>
          <img src="https://imgo.rgcdn.nl/952b1e2bd796438cacca17243625fe90/opener/Van-der-Breggen-en-Van-Vleuten-in-de-auto-met-Vos-Foto-Orange-Pictures.jpg?v=nvNmg0sjK8p-_B1uiV3Cdg2"/>
        </figure>
        <figure>
          <img src="https://imgo.rgcdn.nl/952b1e2bd796438cacca17243625fe90/opener/Van-der-Breggen-en-Van-Vleuten-in-de-auto-met-Vos-Foto-Orange-Pictures.jpg?v=nvNmg0sjK8p-_B1uiV3Cdg2"/>
        </figure>
        <figcaption>Van der Breggen en Van Vleuten in de auto met Vos (Foto: Orange Pictures)</figcaption>
      </slideshow>
      <p>Kirsten Wild en Anna van der Breggen hebben de titel voor beste wielrenster van het jaar moeten laten aan Annemiek van Vleuten. De twee wielrensters uit Zwolle waren wel genomineerd, maar de prestigieuze titel ging zoals verwacht naar veelvraat Van Vleuten.</p>
      <p>De 37-jarige renster won voor de tweede keer in haar loopbaan de Keetie van Oosten-Hage Bokaal, dat is de prijs voor de wielrenster van het jaar in Nederland. Van Vleuten werd eind september op indrukwekkende wijze wereldkampioen op de weg. Daarnaast won ze dit jaar onder meer de klassieker Luik-Bastenaken-Luik en de Giro Rosa, de Ronde van Italië voor vrouwen.</p>
      <p>Van Vleuten kreeg de prijs uit handen van minister van Financiën Wopke Hoekstra. Wild en Van der Breggen, die ook meerdere wedstrijden wonnen, konden niet aan de erelijst van Van Vleuten tippen.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Van+der+Breggen+en+Wild+moeten+titel+wielrenster+van+het+jaar+laten+aan+Van+Vleuten">06 - 57 03 33 33</a>.</aside>
    </article>
  </body>
</html>