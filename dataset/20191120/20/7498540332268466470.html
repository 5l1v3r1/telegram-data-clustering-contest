<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/grissin-bon-mekel-vojvoda-recuperati-match-varese/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T20:46:44+00:00"/>
    <meta property="og:title" content="Grissin Bon, Mekel e Vojvoda recuperati per il match con Varese"/>
    <meta property="og:description" content="REGGIO EMILIA – Dopo due sconfitte cocenti, per la Pallacanestro Reggiana è arrivato il momento di tornare alla vittoria. Soprattutto perché sabato sera al PalaBigi arriverà la Openjobmetis Varese, una squadra del livello della Grissin Bon, una con cui lottare per un posto al sole ai playoff. Ecco perché è di fondamentale importanza cogliere i […]"/>
  </head>
  <body>
    <article>
      <h1>Grissin Bon, Mekel e Vojvoda recuperati per il match con Varese</h1>
      <address><time datetime="2019-11-20T20:46:44+00:00">20 Nov 2019, 20:46</time> by <a rel="author">Alessio Fontanesi</a></address>
      <p>
        <b>Sia il play israeliano che la guardia magiara sono clinicamente recuperati e torneranno in gruppo tra giovedì e venerdì in vista del fondamentale anticipo di sabato sera al PalaBigi. Il loro minutaggio sarà però ridotto</b>
      </p>
      <p><b>REGGIO EMILIA</b> – Dopo due sconfitte cocenti, per la <b>Pallacanestro Reggiana</b> è arrivato il momento di tornare alla vittoria. Soprattutto perché sabato sera al PalaBigi arriverà la <b>Openjobmetis Varese</b>, una squadra del livello della Grissin Bon, una con cui lottare per un posto al sole ai playoff.</p>
      <p>Ecco perché è di fondamentale importanza cogliere i due punti e, per farlo, coach Buscaglia riavrà a disposizione sia <b>Gal Mekel</b> che <b>David Vojvoda</b> anche se, molto presumibilmente, a minutaggio ridotto. Sia il play israeliano che la guardia ungherese sono, di fatto, recuperati a livello clinico dai rispettivi problemi ad adduttore e caviglia. Starà a loro chiudere il gap con i compagni e tornare ad allenarsi in gruppo, verosimilmente, tra giovedì e venerdì e dare a coach Buscaglia più opzione e una rotazione più ampia.</p>
    </article>
  </body>
</html>