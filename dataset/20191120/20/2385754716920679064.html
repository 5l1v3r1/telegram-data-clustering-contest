<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598353/sto-keli-paramenei-o-42xronos-gia-tin-apopeira-fonou-stin-egkomi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T20:11:00+00:00"/>
    <meta property="og:title" content="Στο κελί παραμένει ο 42χρονος για την απόπειρα φόνου στην Έγκωμη"/>
    <meta property="og:description" content="Διάταγμα κράτησης για άλλες οκτώ ημέρες εξέδωσε σήμερα το Επαρχιακό Δικαστήριο Λευκωσίας εναντίον 42χρονου, για σκοπούς διερεύνησης υπόθεσης απόπειρας..."/>
  </head>
  <body>
    <article>
      <h1>Στο κελί παραμένει ο 42χρονος για την απόπειρα φόνου στην Έγκωμη</h1>
      <address><time datetime="2019-11-20T20:11:00+00:00">20 Nov 2019, 20:11</time> by <a rel="author">SigmaLive</a></address>
      <p>Διάταγμα κράτησης για άλλες οκτώ ημέρες εξέδωσε σήμερα το Επαρχιακό Δικαστήριο Λευκωσίας εναντίον 42χρονου, για σκοπούς διερεύνησης υπόθεσης απόπειρας φόνου, που διαπράχθηκε εναντίον 30χρονου, στις 3 Νοεμβρίου, στην Λευκωσία.</p>
      <p>   Η απόπειρα φόνου διαπράχθηκε γύρω στις 5.45 τα ξημερώματα, έξω από νυκτερινό κέντρο στην Έγκωμη. Στη σκηνή έσπευσαν μέλη της Αστυνομίας, όπου εντόπισαν στο έδαφος τον 30χρονο, ο οποίος όπως διαπιστώθηκε είχε δεχθεί πυροβολισμό στο κεφάλι και μεταφέρθηκε με ασθενοφόρο στο Γενικό Νοσοκομείο Λευκωσίας, όπου εξακολουθεί να νοσηλεύεται σε κρίσιμη κατάσταση.</p>
      <p>   Την ίδια μέρα, μέλη της Αστυνομίας προχώρησαν στην σύλληψη του 42χρονου, μετά από μαρτυρία που προέκυψε εναντίον του κατά την διερεύνηση της υπόθεσης. Ο 42χρονος παρέμενε μέχρι σήμερα υπό κράτηση, βάσει Δικαστικών διαταγμάτων προσωποκράτησης, τα οποία εξέδωσε το Επαρχιακό Δικαστήριο Λευκωσίας στις 4 και στις 12 Νοεμβρίου. (Τα Αστυνομικά Δελτία Τύπου Αρ. 1 και Αρ. 6, ημερομηνίας 04/11/2019 και το Αστυνομικό Δελτίο Τύπου Αρ. 3, ημερομηνίας 12/11/2019, είναι σχετικά).</p>
      <p>   Το ΤΑΕ Λευκωσίας συνεχίζει τις εξετάσεις.</p>
    </article>
  </body>
</html>