<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109280-Zarazeni-skumriya-i-domashen-suddzuk-iztegleni-speshno-ot-magazinite"/>
    <meta property="og:site_name" content="Канал 3"/>
    <meta property="article:published_time" content="2019-11-20T20:26:00+00:00"/>
    <meta property="og:title" content="Заразени скумрия и домашен суджук изтеглени спешно от магазините"/>
    <meta property="og:description" content="БАБХ констатира наличие на бактерия &quot;листерия моноцитогенес&quot; във взетите извънредно 300 проби"/>
  </head>
  <body>
    <article>
      <h1>Заразени скумрия и домашен суджук изтеглени спешно от магазините</h1>
      <h2>БАБХ констатира наличие на бактерия "листерия моноцитогенес" във взетите извънредно 300 проби</h2>
      <address>
        <time datetime="2019-11-20T20:26:00+00:00">20 Nov 2019, 20:26</time>
      </address>
      <p><b>Пушена скумрия на шайби и домашен свински суджук българско производство бяха изтеглени от магазините заради откритата бактерия "листерия моноцитогенес" във взетите извънредно 300 проби от Българската агенция по безопасност на храните (БАБХ). <br/></b> </p>
      <p>Изследвани са три групи продукти, в които е най-вероятно развитието на бактерията: месни сурово-сушени продукти (143 проби), сирена с кратък период на зреене (78 проби) и пушени, веяни и мариновани рибни продукти (79 проби).</p>
      <p> <br/> <br/><b>Продуктите са с произход България, Европейски съюз и трети страни. Установени са две несъответствия - за скумрия и суджук, за които са предприети всички необходими действия за изтегляне от пазара на засегнатите храни и за предотвратяване на нови случаи на замърсяване.<br/></b> </p>
      <p>Извънредните проверки са проведени по инициатива на БАБХ във връзка с установени случаи на листерия в храни в кратък период от време.</p>
      <p> <br/><i><b>През октомври близо 370 кг внесени от Германия колбаси и 252 кг скумрия от Румъния бяха изтеглени от пазара заради зараза с листерия. От БАБХ увериха, че те вече са изпратени за унищожаване. </b></i></p>
      <related>
        <h4>Още по темата</h4>
        <a href="http://kanal3.bg/news/bulgaria/society/108677-BABH-zapochva-strog-kontrol-varhu-antibioticite-i-hormonite-za-dzivotni"/>
        <a href="http://kanal3.bg/news/bulgaria/zakonired/91496-Shte-tragne-li-deloto-za-suddzuka-sreshtu-bivshiya-deputat-Martinov%253F"/>
      </related>
    </article>
  </body>
</html>