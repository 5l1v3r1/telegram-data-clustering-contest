<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/fogkefevel-lyukasztotta-ki-a-torkat-az-oteves-kislany/426dd7w"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T20:06:00+00:00"/>
    <meta property="og:title" content="Horror: a fogkeféjével lyukasztotta ki a torkát egy ötéves kislány"/>
    <meta property="og:description" content="Borzalmas baleset ért egy 5 éves kislányt – írja a DailyStar."/>
  </head>
  <body>
    <article>
      <h1>Horror: a fogkeféjével lyukasztotta ki a torkát egy ötéves kislány</h1>
      <address>
        <time datetime="2019-11-20T20:06:00+00:00">20 Nov 2019, 20:06</time>
      </address>
      <p>
        <i>
          <b>Borzalmas baleset ért egy 5 éves kislányt – írja a <a href="https://www.dailystar.co.uk/news/latest-news/dads-horror-girl-5-punctures-20916777">DailyStar</a>.</b>
        </i>
      </p>
      <p>Felfoghatatlan, ami egy 5 éves amerikai kislánnyal történt: épp az ágyon ugrált az öccsével, miközben a fogukat mosták, amikor a gyermek leesett az ágyról és kilyukasztotta a torkát.</p>
      <p>(<a href="https://www.blikk.hu/legfrissebb">Legfrissebb hírek itt</a>)</p>
      <p>Édesapja elmondása szerint csak egyetlen pillanatra vette le a gyerekekről a szemét, amikor megtörtént a baleset, s ő már csak a gyerek sikolyát hallotta. <b>Amint odanézett, azt látta, hogy a kislánya a földön fekszik és ömlik a szájából a vér. Azonnal kórházba vitték, ahol két órán át volt a műtőben.</b></p>
      <p>
        <u>A kislány már jobban van, de az orvosok szerint beszédhibái lehetnek a jövőben.</u>
      </p>
      <p>Az apuka fel szeretné hívni a szülők figyelmét arra, hogy vigyázzanak gyermekükre a foguk mosása közben is . Ezt mondta:<i> „Mindenkinek megtanítják, hogy ne szaladgáljanak, ha bármi van a szájukban, de mégsem veszi senki komolyan, mert nem gondolnak a következményekre”.</i></p>
    </article>
  </body>
</html>