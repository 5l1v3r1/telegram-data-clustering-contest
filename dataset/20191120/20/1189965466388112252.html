<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260025/o-bear-enas-skylos-me-ocd-diasozei-koala-stis-kamenes-ektaseis-tis-aystralias"/>
    <meta property="og:site_name" content="LiFO"/>
    <meta property="article:published_time" content="2019-11-20T20:26:00+00:00"/>
    <meta property="og:title" content="O Bear, ένας σκύλος με OCD, διασώζει κοάλα στις καμένες εκτάσεις της Αυστραλίας"/>
    <meta property="og:description" content="O Bear, ένας σκύλος με OCD, είναι ο νέος σύμμαχος των Κοάλα στις κατεστραμμένες από τις πυρκαγιές περιοχές της Αυστραλίας"/>
  </head>
  <body>
    <article>
      <h1>O Bear, ένας σκύλος με OCD, διασώζει κοάλα στις καμένες εκτάσεις της Αυστραλίας</h1>
      <h2>O Bear, ένας σκύλος με OCD, είναι ο νέος σύμμαχος των Κοάλα στις κατεστραμμένες από τις πυρκαγιές περιοχές της Αυστραλίας</h2>
      <address><time datetime="2019-11-20T20:26:00+00:00">20 Nov 2019, 20:26</time> by <a rel="author">NEWSROOM</a></address>
      <p>
        <b>Έναν απρόσμενο σύμμαχο <a href="https://www.lifo.gr/now/perivallon/259506/ethniki-tragodia-me-ta-koala-stin-aystralia-ekatontades-nekra-i-etoimothanata-sto-kameno-dasos">βρήκαν τα κοάλα, που δίνουν μάχη για την επιβίωσή τους στις κατεστραμμένες από τις πυρκαγιές περιοχές της Αυστραλίας</a>: τον Bear, έναν σκύλο με σύνδρομο OCD.</b>
      </p>
      <p>O Bear βοηθάει τους διασώστες μυρίζοντας στις καμένες εκτάσεις τις Αυστραλίας. Ο σκύλος έχει εκπαιδευτεί τόσο για τον εντοπισμό κοάλα όσο και για τον εντοπισμό κουόλ, ενός ακόμα ζώου της Αυστραλίας. Ο Romane Cristescu, εκπαιδευτής του Bear αναφέρει ότι είναι η πρώτη φορά που ο σκύλος εμπλέκεται σε επιχειρήσεις σε πυρκαγιές. «Είναι συνήθως περισσότερο επικίνδυνο από όσα αναλαμβάνουμε».</p>
      <figure>
        <img src="https://www.lifo.gr/uploads/image/1570055/bear-the-koala-bushfire-dog.jpg"/>
      </figure>
      <p>Ο Βear μέχρι σήμερα συμμετείχε σε έρευνες για άρρωστα ή πληγωμένα άγρια ζώα. Ο σκύλος πλέον συμμετέχει πλέον στις έρευνες για τον εντοπισμό των κοάλα στις περιοχές της Αυστραλίας που επλήγησαν από τις φωτιές. Ο Bear δεν έχει εντοπίσει ακόμα ζωντανά κοάλα ωστόσο, σύμφωνα με ανάρτηση της οργάνωσης IFAW στο Facebook, κατάφερε να καταδείξει ότι υπάρχουν ζωντανά κοάλα σε συγκεκριμένη περιοχή Νέας Νότιας Ουαλίας. Άλλωστε ο Bear νωρίτερα φέτος, εντόπισε, για λογαριασμό ερευνητών, δεκάδες κοάλα σε κίνδυνο.</p>
      <figure>
        <img src="https://www.lifo.gr/uploads/image/1570061/Bear-and-Koala-Detection-Dog-3.jpg"/>
      </figure>
      <p>Οι πυρκαγιές κατέστρεψαν περίπου 2,5 εκατομμύρια εκτάρια γης στην ανατολική ακτή της Αυστραλίας κατά τις τελευταίες εβδομάδες. Τέσσερις άνθρωποι έχασαν τη ζωή τους και εκατοντάδες σπίτια καταστράφηκαν. «Με την κλιματική αλλαγή, την απώλεια του φυσικού τους περιβάλλοντος και τις ασθένειες τα κοάλα αντιμετωπίζουν πολλές απειλές. Οι πυρκαγιές αυτές είναι μόνο μία από τις απειλές και έτσι είναι αναγκαίο να τα προστατεύσουμε καλύτερα», ανέφερε ο Romane Cristescu.</p>
      <p>
        <i>Με πληροφορίες από SkyNews</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/perivallon/259930/mia-gynaika-diasozei-ena-koala-poy-kaigetai-kai-sfadazei-apo-ton-pono"/>
      </related>
    </article>
  </body>
</html>