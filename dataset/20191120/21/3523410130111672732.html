<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641022/%D8%AA%D8%B1%D8%AF%DB%8C%D8%AF-%D9%86%D9%85%D8%A7%DB%8C%D9%86%D8%AF%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%AE%D9%84%D8%B9-%D8%B3%D9%84%D8%A7%D8%AD-%D8%A7%D8%AA%D9%85%DB%8C-%DA%A9%D8%B1%D9%87-%D8%B4%D9%85%D8%A7%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:13:00+00:00"/>
    <meta property="og:title" content="تردید نماینده آمریکا درباره خلع سلاح اتمی کره شمالی"/>
    <meta property="og:description" content="نماینده ویژه آمریکا در امور کره شمالی در نامه‌ای خطاب به کمیته روابط خارجی سنای این کشور اعلام کرد، دولت «دونالد ترامپ» شاهد مدرک عینی..."/>
  </head>
  <body>
    <article>
      <h1>
        <a href="https://www.bultannews.com/fa/news/641022/%D8%AA%D8%B1%D8%AF%DB%8C%D8%AF-%D9%86%D9%85%D8%A7%DB%8C%D9%86%D8%AF%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%AE%D9%84%D8%B9-%D8%B3%D9%84%D8%A7%D8%AD-%D8%A7%D8%AA%D9%85%DB%8C-%DA%A9%D8%B1%D9%87-%D8%B4%D9%85%D8%A7%D9%84%DB%8C">تردید نماینده آمریکا درباره خلع سلاح اتمی کره شمالی</a>
      </h1>
      <h2>نماینده ویژه آمریکا در امور کره شمالی در نامه‌ای خطاب به کمیته روابط خارجی سنای این کشور اعلام کرد، دولت «دونالد ترامپ» شاهد مدرک عینی...</h2>
      <address><time datetime="2019-11-20T21:13:00+00:00">20 Nov 2019, 21:13</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «استفان بیگان» نماینده ویژه آمریکا در امور کره شمالی که از طرف رئیس‌جمهور این کشور نامزد منصب قائم مقامی وزارت خارجه آمریکا شده، در یک متن ارسالی به سناتورهای عضو کمیته روابط خارجی مجلس سنا به تردید واشنگتن درباره خلع سلاح اتمی کره شمالی اذعان کرده است.</p>
      <p>به نوشته خبرگزاری «یونهاپ»، استفان بیگان نامزد قائم مقامی وزارت خارجه آمریکا در چارچوب روند تایید صلاحیتش در سنای آمریکا نامه‌ای به اعضای کمیته روابط خارجی سنا ارسال کرده است.</p>
      <p>او که هم اکنون «نماینده ویژه آمریکا در امور کره شمالی» است، در این نامه نوشت: «اگرچه ما درباره اینکه کره شمالی تصمیم به خلع سلاح اتمی گرفته باشد، مدرک عینی شاهد نبوده‌ایم اما ما هنوز هم اعتقدا داریم که پیونگ یانگ می‌تواند این تصمیم را بگیرد».</p>
      <p>نماینده ویژه آمریکا در امور کره شمالی افزود: «اگر من (به عنوان قائم مقام وزارت خارجه آمریکا) تایید صلاحی شوم، به تلاش‌ها برای دستیابی به پیشرفت در زمینه تعهدات حاصل شده بین رئیس‌جمهور ترامپ و کیم جونگ اون (رهبر کره شمالی) در نشست سنگاپور ادامه خواهم داد».</p>
      <p>این مقام آمریکایی در حالی در خصوص نیت کره شمالی برای خلع سلاح اتمی ابراز تردید کرده است که مقام‌های پیونگ‌یانگ بارها اعلام کرده‌اند که به رغم انجام اقدامات عملی کره شمالی در زمینه اجرای توافق سنگاپور، واشنگتن به تعهدات خود عمل نکرده است.</p>
      <p>۲۲ خرداد ۱۳۹۷ رهبر کره شمالی و رئیس‌جمهور آمریکا در سنگاپور برای اولین بار دیدار کردند و سران دو کشور پس از این ملاقات، یک توافق چهار بندی امضا کردند (جزئیات بیشتر).</p>
      <p>سران دو کشور بعد از این دیدار دو ملاقات دیگر هم به ترتیب در ویتنام و سپس منطقه غیرنظامی دو کره با هم برقرار کردند اما اختلافات بر سر مسائلی از قبیل تحریم‌های آمریکا و خواستش برای انجام خلع سلاح اتمی در ابتدای مذاکرات دو کشور همچنان ادامه دارد.</p>
    </article>
  </body>
</html>