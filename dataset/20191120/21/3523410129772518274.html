<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641037/%D8%A7%D8%AA%D9%87%D8%A7%D9%85%D8%A7%D8%AA-%D9%84%DB%8C%D8%A8%D8%B1%D9%85%D9%86-%D8%B9%D9%84%DB%8C%D9%87-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%88-%DA%AF%D8%A7%D9%86%D8%AA%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:47:00+00:00"/>
    <meta property="og:title" content="اتهامات لیبرمن علیه نتانیاهو و گانتس"/>
    <meta property="og:description" content="وزیر جنگ اسبق رژیم صهیونیستی شکست تلاش‌ها برای تشکیل دولت جدید این رژیم را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641037/%D8%A7%D8%AA%D9%87%D8%A7%D9%85%D8%A7%D8%AA-%D9%84%DB%8C%D8%A8%D8%B1%D9%85%D9%86-%D8%B9%D9%84%DB%8C%D9%87-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%88-%DA%AF%D8%A7%D9%86%D8%AA%D8%B3">اتهامات لیبرمن علیه نتانیاهو و گانتس</a>
      </h1>
      <h2>وزیر جنگ اسبق رژیم صهیونیستی شکست تلاش‌ها برای تشکیل دولت جدید این رژیم را اعلام کرد.</h2>
      <address><time datetime="2019-11-20T21:47:00+00:00">20 Nov 2019, 21:47</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>آویگدور لیبرمن <b>وزیر جنگ</b> اسبق و رئیس حزب موسوم به<b> اسرائیل</b> خانه ما شکست تلاش‌های خود برای متقاعد کردن بنی گانتس رئیس حزب کاحول لاوان(آبی سفید) برای تشکیل دولت وحدت اسرائیلی را اعلام کرد.</p>
      <p>لیبرمن در یک کنفرانس مطبوعاتی، بنیامین نتانیاهو و بنی گانتس(مامور تشکیل دولت جدید) را مسئول کامل برگزاری سومین انتخابات کنست(پارلمان) دانست.</p>
      <p>وی گفت آنها(نتانیاهو و گانتس) معاون نخست وزیری و نخست وزیری در سال چهارم را پیشنهاد داده بودند.</p>
      <p>لیبرمن گفت : با بدشانسی باید گفت که نتانیاهو حزب لیکود را به خاطر احزاب دینی منحرف می‌کند.</p>
      <p>گانتس پیشنهاد ریولین را نپذیرفت</p>
      <p>بنیامین نتانیاهو نخست وزیر رژیم صهیونیستی امروز چهارشنبه از مخالفت بنی گانتس مامور تشکیل دولت با پیشنهاد رووین ریولین رئیس رژیم برای تشکیل دولت وحدت خبر داد.</p>
      <p>بر اساس گزارش رسانه‌های رژیم صهیونیستی، نتانیاهو در توئیتی نوشت از بد شانسی، بنی گانتس سه شنبه شب،پیشنهاد ریولین درباره تشکیل دولت وحدت را نپذیرفت.</p>
      <p>نتانیاهو افزود پیشنهاد رئیس ریولین بر این مسئله تصریح می‌کند که ابتدا من نخست وزیر دولت وحدت باشم که به صورت چرخشی با گانتس صورت می‌گیرد.</p>
      <p>وی افزود آویگدور لیبرمن همانطور که وعده داده باید از کسی که این پیشنهاد را رد نکرد، حمایت کند. رسانه‌های رژیم صهیونیستی تصریح کردند که هیچ پیشرفتی در نشست سه شنبه شب میان بنی گانتس رئیس حزب کاحول لاوان(آبی سفید) و بنیامین نتانیاهو رئیس حزب لیکود در قدس اشغالی به دست نیامد.</p>
    </article>
  </body>
</html>