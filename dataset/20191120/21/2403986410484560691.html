<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/bez_vtruchannya_zelenskogo_ya_ne_bachu_virishennya__advokatka_pro_skandal_z_truboyu_n1237033"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:55:00+00:00"/>
    <meta property="og:title" content="Без втручання Зеленського я не бачу вирішення, – адвокатка про скандал з Трубою"/>
    <meta property="og:description" content="Вирішення скандалу в Державному бюро розслідувань має відбутися у політичній площині. Президент України Володимир Зеленський мав би взяти ситуацію під контроль, аби нівелювати всі ризики узурпації органу."/>
  </head>
  <body>
    <article>
      <h1>Без втручання Зеленського я не бачу вирішення, – адвокатка про скандал з Трубою</h1>
      <address><time datetime="2019-11-20T21:55:00+00:00">20 Nov 2019, 21:55</time> by <a rel="author" href="https://24tv.ua/katerina_kozachinska_tag6237/" target="_blank">Катерина Козачинська</a></address>
      <p>
        <b>Вирішення скандалу в Державному бюро розслідувань має відбутися у політичній площині. Президент України Володимир Зеленський мав би взяти ситуацію під контроль, аби нівелювати всі ризики узурпації органу.</b>
      </p>
      <p>Про це в прямому ефірі 24 каналу заявила адвокатка і членкиня наглядової ради НАБУ Тетяна Козаченко.</p>
      <blockquote>Читайте також: <a href="https://24tv.ua/kasetniy_skandal_ofisu_prezidenta_u_merezhu_zlili_proslushku_z_kabinetu_trubi_n1236542">Касетний скандал Офісу Президента: у мережу злили прослушку з кабінету Труби</a></blockquote>
      <p>За її словами, якщо ми існуємо в правовій державі, то ситуація, яка склалася в ДБР, і у такому форматі, апріорі, не є можливою.</p>
      <aside>Зазвичай, при наменших порушеннях це має бути підставою для відсторонення від посади доти, доки не будуть усунені всі сумніви і проведені всі розслідування,<cite>– наголосила Козаченко.</cite></aside>
      <p>Вона додала, що наразі не відомі всі обставини справи, тому про розслідування від НАБУ говорити зарано. А от хто б міг за це взятися – то це САП. </p>
      <blockquote>Дізнайтеся більше про <a href="https://24tv.ua/roman_truba_proslushka_biografiya_shho_vidomo_direktor_dbr_hto_takiy_n1235619">Романа Трубу</a>: біографія директора Державного бюро розслідувань</blockquote>
      <p>"Зараз в Україні взагалі немає жодної експертної установи яка здатна незалежно перевірити аутентичність плівок з реальними можливими фігурантами. У ситуації, якщо перші особи правоохоронних органів задіяні в такому скандалі, вирішення ситуації можливим було би у політичній площині", – пояснила адвокатка.</p>
      <p>Однак, за її словами, президент Зеленський наразі спостерігає осторонь. Хоча в більшості інших країн керівник вже взяв би це під особистий конроль, щоб нівелювати всі ризики узурпації органу.</p>
      <aside>На сьогодні без втручання президента я не бачу можливості вирішення політичної кризи,<cite>– підкреслила Козаченко.</cite></aside>
      <blockquote>Читайте також: <a href="https://24tv.ua/truba_nazvav_feykom_i_provokatsiyeyu_zapisi_proslushki_yogo_kabinetu_n1236876">Труба назвав фейком і провокацією записи прослушки його кабінету</a></blockquote>
      <p><b>Що відомо про записи прослушки Труби</b><a href="https://24tv.ua/kasetniy_skandal_ofisu_prezidenta_u_merezhu_zlili_proslushku_z_kabinetu_trubi_n1236542">Аудіозаписи, зроблені нібито у кабінеті Труби</a>, і на яких чути схожий на його голос, опублікували ввечері 19 листопада у телеграмі на анонімному каналі "Трубу прорвало". Якщо вірити цим записам, то всі резонансні справи в Україні контролюються Офісом Президента.<br/><br/>Зокрема, записи свідчать, що людина зі схожим на Трубу голосом обговорювала: виклики на допит п’ятого президента Петра Порошенка; підозру колишній в. о. міністра охорони здоров’я Уляні Супрун; справу "Приватбанку"; справу самого директора ДБР, його заступників та скандального судді Вовка; закупівлі для армії.</p>
      <p><a href="https://24tv.ua/u_nimechchini_vbili_fritsa_fon_vaytszekkera__sina_kolishnogo_prezidenta_n1236530">У Німеччині вбили Фріца фон Вайцзеккера – сина колишнього президента: відома причина</a> 20 листопада 2113</p>
      <anchor name="comAnch"/>
    </article>
  </body>
</html>