<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/bir-kez-daha-satis-iddialari-alevlendi_85145.html"/>
    <meta property="og:site_name" content="CHIP Online"/>
    <meta property="article:published_time" content="2019-11-20T21:02:00+00:00"/>
    <meta property="og:title" content="Bir Kez Daha Satış İddiaları Alevlendi!"/>
    <meta property="og:description" content="Teknoloji dünyasında dev bir satışın kapıda olduğu söylentileri yine alevlendi!"/>
  </head>
  <body>
    <article>
      <h1>Bir Kez Daha Satış İddiaları Alevlendi!</h1>
      <h2>Teknoloji dünyasında dev bir satışın kapıda olduğu söylentileri yine alevlendi!</h2>
      <address><time datetime="2019-11-20T21:02:00+00:00">20 Nov 2019, 21:02</time> by <a rel="author">CHIP Online</a></address>
      <p><b>Olympus CEO'su Yasuo Takeuchi</b>, gazetecilere büyük değişikliklerin yolda olduğunu söyledi. Bloomberg'in haberine göre firma, hedeflerine ulaşabilmek için "zamanı gelince" yeniden yapılanmayı planlıyor ve bu da işten çıkarmaların olacağı anlamına geliyor.</p>
      <p>Her ne kadar Takeuchi çok yönlü işletmenin tam olarak hangi parçalarının yeniden yapılandırılacağını söylememiş olsa da, Olympus'un <b>kamera bölümünü satma ihtimali</b> ciddi ciddi tartışılıyor.</p>
      <p>Olympus'un görüntüleme kolunu kapatmasına yönelik ne zaman bir söylenti ortaya çıksa – ki bu durum neredeyse her yıl bir kere gerçekleşiyor – uzmanlar Japon kamera üreticisinin işinin bu yanını satacağını söylüyorlar. Her seferinde de Olympus sağlam bir şekilde ayakta durmayı başardı ve kamera bölümünün satılık olmadığını söyledi.</p>
      <p>Ancak işletme açısından bakıldığında bu satışın mantıklı olduğu rahatlıkla söylenebilir. Bloomberg'in de belirttiği üzere görüntüleme kolu, firmanın satışlarının <b>sadece %6'sını oluşturuyor</b> ve en az geliri sağlıyor.</p>
      <p>Takeuchi, firmanın periyodik olarak portfolyosunu değerlendirdiğini ve medikal bölüme odaklandığını söylüyor. Olympus'un küresel endoskop tedarikinin %70'inden sorumlu olduğu düşünülürse bunun da şaşırtıcı olmadığı kesin.</p>
      <p>Bununla beraber kamera kolunun satışı şu anda sadece bir fikir gibi gözüküyor ve henüz kesin bir plan söz konusu değil.</p>
    </article>
  </body>
</html>