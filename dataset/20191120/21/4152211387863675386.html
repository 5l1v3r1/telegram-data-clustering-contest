<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/592353/%E0%A6%95%E0%A6%AE%E0%A7%8D%E0%A6%AC%E0%A7%8B%E0%A6%A1%E0%A6%BF%E0%A7%9F%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B8%E0%A7%8D%E0%A6%AA%E0%A6%BF%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%B8%E0%A7%8C%E0%A6%9C%E0%A6%A8%E0%A7%8D%E0%A6%AF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T21:54:00+00:00"/>
    <meta property="og:title" content="কম্বোডিয়ার প্রধানমন্ত্রীর সঙ্গে স্পিকারের সৌজন্য সাক্ষাৎ"/>
    <meta property="og:description" content="কম্বোডিয়ার প্রধানমন্ত্রী সামদেক হুন সেন এর সঙ্গে সৌজন্য সাক্ষাৎ করেছেন দেশটিতে সফররত বাংলাদেশ জাতীয় সংসদের স্পিকার ড. শিরীন শারমিন চৌধুরী। বুধবার (২০ নভেম্বর) তিনি কম্বোডিয়ার প্রধানমন্ত্রীর কার্যালয় পিস প্যালেসে উষ্ণ অভ্যর্থনা পান। এশিয়া প্যাসিফিক ফোরামে অংশগ্রহণ করায় স্পিকারকে ধন্যবাদ..."/>
  </head>
  <body>
    <article>
      <h1>কম্বোডিয়ার প্রধানমন্ত্রীর সঙ্গে স্পিকারের সৌজন্য সাক্ষাৎ</h1>
      <address><time datetime="2019-11-20T21:54:00+00:00">20 Nov 2019, 21:54</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2017/02/02/d04de33960bac1de308201abe895de50-5892b06b325e6.jpg"/>
        <figcaption>স্পিকার ড. শিরীন শারমিন চৌধুরী</figcaption>
      </figure>
      <p>কম্বোডিয়ার প্রধানমন্ত্রী সামদেক হুন সেন এর সঙ্গে সৌজন্য সাক্ষাৎ করেছেন দেশটিতে সফররত বাংলাদেশ জাতীয় সংসদের স্পিকার ড. শিরীন শারমিন চৌধুরী। বুধবার (২০ নভেম্বর) তিনি কম্বোডিয়ার প্রধানমন্ত্রীর কার্যালয় পিস প্যালেসে উষ্ণ অভ্যর্থনা পান। এশিয়া প্যাসিফিক ফোরামে অংশগ্রহণ করায় স্পিকারকে ধন্যবাদ জানান কম্বোডিয়ার প্রধানমন্ত্রী সামদেক হুন সেন।</p>
      <p>হুন সেন মেকং-গঙ্গা সহযোগিতা প্ল্যাটফর্মের আওতায় এই অঞ্চলে উন্নয়ন সহযোগিতা জোরদার করার ওপর গুরুত্বারোপ করেন।</p>
      <p>তিনি বলেন, ‘আঞ্চলিক ও আন্তর্জাতিক পর্যায়ে শান্তি ও স্থিতিশীলতা জোরদার করার ক্ষেত্রে এশিয়া প্যাসিফিক ফোরাম খুবই সহায়ক ভূমিকা রাখে।’</p>
      <p>স্পিকার ড. শিরীন শারমিন চৌধুরী সংসদীয় অভিজ্ঞতা বিনিময়ের মাধ্যমে আঞ্চলিক সর্ম্পক জোরদার করার ওপর গুরুত্বারোপ করেন। তিনি বলেন, ‘রাজনৈতিক স্থিতিশীলতা টেকসই উন্নয়নের পূর্বশর্ত।’</p>
      <p>পরে নমপেনে জাতির পিতা বঙ্গবন্ধু শেখ মুজিবুর রহমানের নামে প্রস্তাবিত সড়ক পরিদর্শন করেন স্পিকার। এ সময় কম্বোডিয়ার সরকার ও সংসদীয় পর্যায়ের ঊর্ধ্বতন কর্মকর্তা এবং বাংলাদেশ প্রতিনিধি দলের সদস্যরা উপস্থিত ছিলেন।</p>
      <p> </p>
      <footer>/ইএইচএস /এএইচ/</footer>
    </article>
  </body>
</html>