<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3361613/bogdana-i-veljko-uveli-stroga-pravila-za-svadbu-decenije-nemoj-neko-da-dodje-u-minicu-u-pozivnici-pravila-oblacenja"/>
    <meta property="og:site_name" content="kurir.rs"/>
    <meta property="article:published_time" content="2019-11-20T21:47:00+00:00"/>
    <meta property="og:title" content="BOGDANA I VELJKO UVELI STROGA PRAVILA ZA SVADBU DECENIJE: Nemoj neko da dođe u miniću! U pozivnici PRAVILA OBLAČENJA!"/>
    <meta property="og:description" content="Glamurozno: Ceca Ražnatović, njen sin Veljko i snaja Bogdana poslali pozivnice svatovima na kojima piše da žene treba da nose duge haljine, a muškarci odela"/>
  </head>
  <body>
    <article>
      <h6 class="kicker">Saznajemo</h6>
      <h1>BOGDANA I VELJKO UVELI STROGA PRAVILA ZA SVADBU DECENIJE: Nemoj neko da dođe u miniću! U pozivnici PRAVILA OBLAČENJA!</h1>
      <address>
        <time datetime="2019-11-20T21:47:00+00:00">20 Nov 2019, 21:47</time>
      </address>
      <p>
        <b>Glamurozno: Ceca Ražnatović, njen sin Veljko i snaja Bogdana poslali pozivnice svatovima na kojima piše da žene treba da nose duge haljine, a muškarci odela</b>
      </p>
      <p><a href="https://www.kurir.rs/tag/3040/svetlana-ceca-raznatovic">Svetlana Ceca Ražnatović</a> polako, ali sigurno privodi kraju pripreme za svadbu sina Veljka i snajke Bogdane Rodić, koja će u nedelju biti upriličena u jednom beogradskom hotelu na Novom Beogradu.</p>
      <p>Pozivnice za veselje decenije prošle nedelje stigle su na sve adrese u zemlji i inostranstvu, a na njima stoji i to kako da svatovi budu obučeni.</p>
      <p>
        <b>Petstotina zvanica</b>
      </p>
      <p>Ženama je sugerisano da se pojave u dugim, elegantnim haljinama, a muškarcima u odelima. Dakle, na Veljkovoj i Bogdaninoj svadbi sve će biti glamurozno, pa se tako neće moći videti devojke u mini-haljinama i golih stomaka.</p>
      <related>
        <h4>NE PROPUSTITE</h4>
        <a href="https://www.kurir.rs/stars/3360545/iza-kulisa-veljkove-momacke-veceri-ovo-je-mama-ceca-pevala-sinu-i-lila-suze-dok-deda-u-zitoradju-sprema-prasetinu-video"/>
        <a href="https://www.kurir.rs/stars/3360117/ludilo-na-momackoj-veceri-kakvo-srbija-ne-pamti-vatromet-ispred-cecine-vile-na-dedinju-veljko-se-zeni-za-7-dana-a-mama-ceca-se-popela-na-sto-evo-kako-je-pred-svima-ispratila-sina-jedinca-krs-i-lom-video"/>
      </related>
      <p>- Svadba će biti lepa i glamurozna. Ceca je vodila računa o svakom detalju, baš kao i Veljko i Bogdana. Posebnu pažnju su posvetili i dres-kodu. Kako će sve biti na najvišem nivou na svadbi kojoj će prisustvovati više od 500 zvanica, odlučili su da na pozivnicima naglase koji stil oblačenja je poželjan - priča naš izvor i dodaje da će Ražnatovići ispoštovati svadbarske običaje.</p>
      <p>Veljko će sa svatovima ići u Titel po mladu, ali će ona, bar kako je zasad planirano, samo nekoliko sati pre svatova doći u svoju kuću. Bogdana želi da i veče pred svadbu prespava u Cecinoj vili, gde inače i živi, jer će je u Beogradu sređivati frizer i šminker.</p>
      <p>- S obzirom na to da je Cecina snajka u drugom stanju, a u Titetu nema svoje ljude koji je sređuju, njoj je najlakše da prenoći u njenom i Veljkovom krevetu i ujutru se sredi i tako doterana ode u Titel. Tamo će uz pomoć majke, dve sestre i kume obući venčanicu. Naravno, može da se dogodi da se taj plan i promeni - završava naš izvor.</p>
      <related>
        <h4>NE PROPUSTITE</h4>
        <a href="https://www.kurir.rs/stars/3359779/svadba-na-pragu-a-ceca-steze-obruc-oko-kuce-evo-sta-se-desava-u-domu-raznatovica-sto-je-sigurno-sigurno-je-foto"/>
        <a href="https://www.kurir.rs/stars/3359647/ceca-stigla-u-srbiju-tik-pred-veljkovo-momacko-a-tek-da-cujete-sta-je-rekla-o-veselju-ne-skida-osmeh-sa-lica"/>
        <a href="https://www.kurir.rs/stars/3359129/folkerka-otkrila-sto-joj-se-cerka-stvarno-vratila-kuci-anastasija-vise-ne-zivi-sa-deckom-a-ovo-je-jedini-razlog-zasto"/>
      </related>
      <p>
        <b>Ne oglašavaju se</b>
      </p>
      <p>Pokušali smo da stupimo u kontakt sa pevačicom, ali niko od porodice Ražnatović nije odgovarao na naše pozive.</p>
      <blockquote><b>Euforija u Titelu<br/></b><b>SLAVLJE KREĆE VEĆ U SUBOTU<br/></b>Cecini prijatelji, Danijela i Bogdan Rodić, jedva čekaju ćerkino venčanje. Oni će već od subote imati goste koji će im pomoći oko dekoracije kuće i dvorišta.<br/>- Momci će u popodnevnom satima okititi kapiju i staviti venac, a potom će ukrasiti ulazne stepenice, travnjak i stolove. U drugu kuću, koja se nalazi nedaleko od porodične i koja je Veljku data u miraz, dolaziće svatovi. Tamo će u sali za proslave biti postavljen švedski sto, a kada se mladoženja sa porodicom i gostima budu približio Titelu, svi gosti će iz te kuće doći u porodičnu da sačekaju Beograđane. Veljko će tada gađati u jabuku i kupiti mladu - kaže naš izvor.</blockquote>
      <blockquote><b>Biće još slavlja<br/></b><b>BEBA STIŽE U MAJU<br/></b>Svetlana Ceca Ražnatović se nakon svadbe sina Veljka Ražnatovića sprema za još jedno veliko slavlje. Njena snajka Bogdana Rodić, koja je u trećem mesecu trudnoće, porodiće se u maju sledeće godine.<br/>To će biti povod za veselje koje će pevačica da upriliči kada postane prvi put baka. Roditelji još uvek ne znaju pol bebe, a Ceca je poručila da joj je važno da sve protekne u najboljem redu i da dete bude živo i zdravo.</blockquote>
      <p>Kurir.rs / Marija Dejanović, MV Foto: Dragana Udovičić</p>
      <related>
        <h4>NE PROPUSTITE</h4>
        <a href="https://www.kurir.rs/stars/3359779/svadba-na-pragu-a-ceca-steze-obruc-oko-kuce-evo-sta-se-desava-u-domu-raznatovica-sto-je-sigurno-sigurno-je-foto"/>
        <a href="https://www.kurir.rs/stars/3359259/ne-zna-se-koja-je-lepsa-veljko-raznatovic-odlucio-se-za-bogdanu-a-ovo-su-prelepe-sestre-cecine-snaje-iz-titela-foto"/>
        <a href="https://www.kurir.rs/stars/3355019/veljko-ce-dati-brdo-novca-za-mladu-kao-sto-je-nekad-arkan-ovo-su-svi-detalji-svadbe-raznatovica-i-trudne-bogdane-a-evo-da-li-ce-rodiceva-nositi-cecinu-vencanicu"/>
        <a href="https://www.kurir.rs/stars/3351533/niko-nema-zenu-kao-ja-veljko-raznatovic-odusevljen-svojom-trudnom-verenicom-evo-sta-bogdana-radi-u-privatnosti-video"/>
      </related>
    </article>
  </body>
</html>