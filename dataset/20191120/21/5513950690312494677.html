<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936338-erica-lindbergs-ord-om-kulkastningen-han-har-lovat-mig-pengar"/>
    <meta property="og:site_name" content="Nyheter24"/>
    <meta property="article:published_time" content="2019-11-20T21:57:47+00:00"/>
    <meta property="og:title" content="Erica Lindbergs ord om kulkastningen: &quot;Han har lovat mig pengar&quot;"/>
    <meta property="og:description" content="Efter att Marcelo Peña och Erika Lindberg gått vinnande ur Paradise Hotel 2019 så slutade det hela med att Marcelo kastade kulan på 500 000 och därmed åkte hem med alla vinstpengarna själv. Men Erika är hoppfull."/>
  </head>
  <body>
    <article>
      <h1>Erica Lindbergs ord om kulkastningen: "Han har lovat mig pengar"</h1>
      <address><time datetime="2019-11-20T21:57:47+00:00">20 Nov 2019, 21:57</time> by <a rel="author" href="https://nyheter24.se/profil/gabriella.bark" target="_blank">Gabriella Bark</a></address>
      <p>
        <b>Efter att Marcelo Peña och Erika Lindberg gått vinnande ur Paradise Hotel 2019 så slutade det hela med att Marcelo kastade kulan på 500 000 och därmed åkte hem med alla vinstpengarna själv. Men Erika är hoppfull.</b>
      </p>
      <p>Det var under onsdagen som finalen av Paradise Hotel gick av stapeln och spänningen var olidlig ända in i slutet. Det som såg ut att bli en vinst för <b>Adam Linárd</b> och <b>Helen Ablatova</b> vände snabbt när sista deltagaren fick lägga sin röst. och vinnarna blev till allas förvåning<b> <a href="https://nyheter24.se/marcelo-pea/">Marcelo Peña</a></b> och <b>Erica Lindberg</b>.</p>
      <p>Men det slutade inte där. </p>
      <p>Under den nervdrypande kulceremonin kastade Marcelo kulan i marken på 500 000 kronor vilket betyder att han blev ensam om att få lägga vantarna på kosingen. Och Erica lämnades kvar chockad och utan ett enda korvöre. </p>
      <figure>
        <img src="https://cdn01.nyheter24.se/071d447f01d4030000/2019/11/20/1593742/rica.png"/>
        <figcaption>Marcelo kastade kulan på 500 000 kronor. Bildkälla: Viafree</figcaption>
      </figure>
      <p>– Det känns tråkigt. Jag gillar verkligen Marcelo så jag trodde verkligen att jag kunde lita på honom. Men jag får skylla mig själv. Jag skulle ha lyssnat på Nina. Men nu behöver jag inte gå och bli kär i honom sen, sa Erica på finalen. </p>
      <p>När <b>Nyheter24</b> pratade med Erica lät hon lite gladare och även lite hoppfull om att kanske inte gå helt lottlös.</p>
      <p>– Oavsett pengar så vann jag ju vilket jag tycker är väldigt kul. Ville han kasta kulan får det stå för honom. Men han har lovat att ge både mig och Jesper pengar så det hoppas jag ju på, sa Erica. </p>
      <p>
        <a href="https://nyheter24.se/noje/936334-delade-verkligen-marcelo-pena-vinstpengarna-med-jesper-bengtsson">Delade verkligen Marcelo pengarna med Jesper? Läs mer om det här.</a>
      </p>
      <p>
        <a href="https://nyheter24.se/marcelo-pea">Marcelo Peña</a>
      </p>
      <figure>
        <a href="https://nyheter24.se/profil/gabriella.bark">
          <img src="https://cdn01.nyheter24.se/2f6590ee024b004b00/profile/avatars/106395_1527856934.png"/>
        </a>
      </figure>
      <p><a href="https://nyheter24.se/profil/gabriella.bark">Gabriella Bark </a><br/>gabriella.bark@nyheter24.se</p>
    </article>
  </body>
</html>