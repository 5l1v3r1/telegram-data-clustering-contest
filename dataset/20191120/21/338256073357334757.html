<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58491-alergya-na-citrusov-yak-proyavlyayetsya-ta-yak-yiyi-lkuvati.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T21:17:00+00:00"/>
    <meta property="og:title" content="Алергія на цитрусові: як проявляється та як її лікувати"/>
    <meta property="og:description" content="Мандарини, апельсини, грейпфрути, лимони – джерело вітаміну С, та улюблені фрукти багатьох людей. З настанням холодів любов до них стає сильнішою, а кількість людей, які виявляють у себе алергію на цитрусові – зростає.На жаль, не усі можуть собі дозволити насолоджуватися смаком цитрусових, адже прояви алергії часто неприємні та завдають чимало клопоту. Після того як ви поласували апельсином чи будь-яким іншим цитрусовим – у вас почервонів ніс чи сльозяться очі, а у дитини після таких частувань з'явився висип на шкірі чи свербіж? Скоріш за все, це алергія на цитрусові.Чому з'являється алергія на цитрусовіТакий вид алергії не є алергією в класичному розумінні. Адже алергічна реакція організму на подразник відбувається без участі специфічних антитіл – імуноглобулінів.Цитрусові містять тирамін (амін) і саліцилати. Особливо багато їх містяться у мандаринах і апельсинах, у грейпфруті та лимоні їх менше. Алергічна реакція обумовлена неправильним функціонуванням імунної системи організму. Це може бути наслідком проживання…"/>
  </head>
  <body>
    <article>
      <h1>Алергія на цитрусові: як проявляється та як її лікувати</h1>
      <address>
        <time datetime="2019-11-20T21:17:00+00:00">20 Nov 2019, 21:17</time>
      </address>
      <p><b>Мандарини, апельсини, грейпфрути, лимони – джерело вітаміну С, та улюблені фрукти багатьох людей. З настанням холодів любов до них стає сильнішою, а кількість людей, які виявляють у себе алергію на цитрусові – зростає.</b><br/><br/>На жаль, не усі можуть собі дозволити насолоджуватися смаком цитрусових, адже прояви алергії часто неприємні та завдають чимало клопоту. <br/><br/>Після того як ви поласували апельсином чи будь-яким іншим цитрусовим – у вас почервонів ніс чи сльозяться очі, а у дитини після таких частувань з'явився висип на шкірі чи свербіж? Скоріш за все, це алергія на цитрусові.<br/><br/>Чому з'являється алергія на цитрусові<br/>Такий вид алергії не є алергією в класичному розумінні. Адже алергічна реакція організму на подразник відбувається без участі специфічних антитіл – імуноглобулінів.<br/><br/>Цитрусові містять тирамін (амін) і саліцилати. Особливо багато їх містяться у мандаринах і апельсинах, у грейпфруті та лимоні їх менше. <br/><br/>Алергічна реакція обумовлена неправильним функціонуванням імунної системи організму. Це може бути наслідком проживання в екологічно несприятливому регіоні.<br/><br/>Однак деякі імунологи вважають, що непереносимість деяких харчових продуктів, зокрема цитрусових, може бути симптомом прихованих захворювань печінки чи дисбактеріозу. <br/><br/>Симптоми алергії на цитрусові<br/>Основним симптомом такої алергії у дітей є шкірні висипання, у дорослих – алергічний риніт і кон’юнктивіт. <br/><br/><br/>Алергія на цитрусові – прояви<br/>Почервоніння і сльозогінність очей.<br/>Нежить, набряк слизових.<br/>Висип і почервоніння на шкірі.<br/>Ускладнене дихання з хрипами, напади сухого кашлю.<br/>Рідко спостерігається погіршення слуху.<br/>Алергія може супроводжуватися метеоризмом, втратою апетиту, нудотою, блювотою, проносом, болями в животі.<br/>Всі симптоми, при такому типі алергії, розвиваються повільно.<br/><br/>У рідкісних випадках може розвинутися набряк Квінке та анафілактичний шок.<br/><br/>Лікування та профілактика цитрусової алергії<br/>Перед тим як почати лікування, слід точно встановити діагноз. Якщо цитрусові викликають у вас алергічну реакцію, потрібно буде відмовитися від них на довгий період часу. <br/><br/>І мова не лише про свіжі фрукти, в раціонні не повинно бути будь-яких страв та напоїв, в яких використовуються свіжі фрукти, цедра або сік.<br/><br/>Крім того, слід утриматися від використання ефірних олій цитрусових, що містяться у парфумерії та засобах гігієни. <br/><br/>Після уникнення цитрусових впродовж тривалого часу, алергія часто минає самостійно. <br/><br/>Зазвичай для цього необхідно 1-2 роки, деяким людям достатньо від кількох місяців до пів року.<br/><br/>Після цього можна провести обережний експеримент з невеликою порцією фрукта.<br/><br/>Якщо після такої перерви, цитрусові як і раніше викликають у вас алергічні симптоми, то алергія спровокована прихованою причиною, в такому разі слід звернутися до алерголога.<br/><br/>Загалом, є кілька способів лікування алергії на цитрусові:<br/><br/>Симптоматичне лікування – допомагає зменшити прояв реакцій. У такому випадку лікар призначає антигістамінні засоби, але в деяких випадках використовують й гормональні препарати. Також можливе застосування сорбентів.<br/><br/>Щоб позбавитися від симптомів, лікарі радять застосовувати антигістамінні препарати. Основна перевага такого лікування полягає в повній відсутності побічних ефектів. Для позбавлення від шкірних проблем варто використовувати мазь і креми.<br/><br/>Найдієвішим способом для лікування алергії є імунотерапія. <br/><br/>Це дозволяє організму самостійно виробляти антитіла, що блокують дію алергену. До мінусів цього способу лікування можна віднести його тривалість, оскільки терапія може тривати до 2-х років.<br/><br/>Однак, значна перевага цього методу в тому, що всі пацієнти, які скористалися цим способом, позбавилися від алергії.<br/><br/>Екстракорпоральна гемокорекція – ефективний метод лікування, який теж стовідсотково позбавляє від алергії на цитрусові. Адже метод повністю змінює склад крові, полегшення помітне вже після першої процедури. <br/><br/>Щоб повністю вилікуватися необхідно провести 5-10 процедур. Пропонують таку методику лише спеціалізовані клініки.<br/><br/><a href="https://24tv.ua/health/alergiya_na_tsitrusovi_prichini_oznaki_yak_likuvati_profilaktika_n1236786">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>