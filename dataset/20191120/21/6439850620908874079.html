<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462108/%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%9A%E0%A6%BE%E0%A6%B2%E0%A6%BE%E0%A6%A8-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A6%AA%E0%A7%8C%E0%A6%81%E0%A6%9B%E0%A7%87%E0%A6%9B%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T21:05:00+00:00"/>
    <meta property="og:title" content="পেঁয়াজের প্রথম চালান বিমানবন্দরে পৌঁছেছে"/>
    <meta property="og:description" content="অনলাইন রিপোর্টার ॥ পাকিস্তানের করাচি থেকে ৮২ টন পেঁয়াজের প্রথম চালানের কার্গো হযরত শাহজালাল আন্তর্জাতিক বিমানবন্দরে পৌঁছেছে। বুধবার (২০ নবেম্বর) সন্ধ্যায় চালানটি পৌঁছালে দ্রুত খালাসের কাজ শুরু করে কাস্টমসসহ অন্য সংস্থাগুলো। বেসামরিক বিমান পরিবহন ও পর্যটন মন্ত্রণালয় জনসংযোগ কর্মকর্তা তানভীর আহমেদ সংবাদ বিজ্ঞপ্তিতে এ ..."/>
  </head>
  <body>
    <article>
      <h1>পেঁয়াজের প্রথম চালান বিমানবন্দরে পৌঁছেছে</h1>
      <address>
        <time datetime="2019-11-20T21:05:00+00:00">20 Nov 2019, 21:05</time>
      </address>
      <figure>
        <img src="http://www.dailyjanakantha.com/files/201911/1574287475_95.jpg"/>
      </figure>
      <p>অনলাইন রিপোর্টার ॥ পাকিস্তানের করাচি থেকে ৮২ টন পেঁয়াজের প্রথম চালানের কার্গো হযরত শাহজালাল আন্তর্জাতিক বিমানবন্দরে পৌঁছেছে। বুধবার (২০ নবেম্বর) সন্ধ্যায় চালানটি পৌঁছালে দ্রুত খালাসের কাজ শুরু করে কাস্টমসসহ অন্য সংস্থাগুলো। বেসামরিক বিমান পরিবহন ও পর্যটন মন্ত্রণালয় জনসংযোগ কর্মকর্তা তানভীর আহমেদ সংবাদ বিজ্ঞপ্তিতে এ তথ্য জানানো হয়। বিজ্ঞপ্তিতে বলা হয়, আকাশপথে যেকোনো পচনশীল দ্রব্য পরিবহনের ক্ষেত্রে প্রতি কেজিতে ১৮ টাকা চার্জ দিতে হয়। বুধবার বেসামরিক বিমান পরিবহন ও পর্যটন মন্ত্রণালয় পেঁয়াজের দাম স্থিতিশীল রাখার স্বার্থে এ সিদ্ধান্ত গ্রহণ করে।</p>
      <p>এ প্রসঙ্গে বেসামরিক বিমান পরিবহন ও পর্যটন মন্ত্রণালয়ের সচিব মো. মহিবুল হক বলেছেন, পেঁয়াজের দাম স্থিতিশীল রাখার জন্য জনস্বার্থে যতদিন আকাশপথে পেঁয়াজ আমদানি করা হবে ততদিন চার্জ মওকুফের ব্যবস্থা কার্যকর থাকবে। আকাশপথে পেঁয়াজ আমদানিতে সম্পৃক্ত সকল ব্যবসায়ীকে এ ব্যাপারে সর্বতোভাবে সহযোগিতা করা হবে।</p>
    </article>
  </body>
</html>