<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/vakifbank-cev-sampiyonlar-ligi-ne-kotu-basladi-1209558.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T21:44:00+00:00"/>
    <meta property="og:title" content="VakıfBank, CEV Şampiyonlar Ligi'ne kötü başladı"/>
    <meta property="og:description" content="Kadınlar CEV Şampiyonlar Ligi'nde VakıfBank, Savino Del Bene'ye 3-2 yenildi."/>
  </head>
  <body>
    <article>
      <h1>VakıfBank, CEV Şampiyonlar Ligi'ne kötü başladı</h1>
      <h2>Kadınlar CEV Şampiyonlar Ligi'nde VakıfBank, Savino Del Bene'ye 3-2 yenildi.</h2>
      <address>
        <time datetime="2019-11-20T21:44:00+00:00">20 Nov 2019, 21:44</time>
      </address>
      <p><b>Voleybol Kadınlar CEV Şampiyonlar Ligi B</b> Grubu ilk maçında VakıfBank evinde, İtalyan ekibi Savino Del Bene'ye 3-2 yenildi.</p>
      <p>Birinci set karşılıklı sayılarla geçildi. 13-13'lük eşitlikten sonra konuk ekip daha etkili oldu ve ilk seti 25-21 kazanarak, 1-0 öne geçti.</p>
      <p>İkinci sette üstün bir oyun ortaya koyan VakıfBank, seti 25-19 kazanarak setlerde durumu 1-1'e getirdi.</p>
      <p>Üçüncü sete de hızlı başlangıç yapan VakıfBank 9-1 öne geçti. Yaptığı etkili bloklarla rakibi durduran ev sahibi takım seti 25-13 kazandı ve setlerde durumu 2-1'e getirdi.</p>
      <p>Dördüncü sette toparlanan konuk ekip seti 25-15 kazandı ve setlerde durumu 2-2'ye getirerek maçı final setine taşıdı.</p>
      <p>Tie-break setinde daha az hata yapan İtalyan ekibi, seti 15-11 maçı da 3-2 kazandı.<br/> </p>
      <p>Salon: <b>VakıfBank Spor Sarayı</b><br/>Hakemler: Vladimir Simonovic (Sırbistan), Aleksandar Vinaliev (Bulgaristan)<br/><b>VakıfBank:</b> Ognjenovic, Ebrar Karakurt, Rasic, Haak, Guimaraes, Zehra Güneş (Gizem Örge, Pınar Eren, Cansu Özbay, Gözde Yılmaz, Melis Gürkaynak, Meliha İsmailoğlu)<br/><b>Savino Del Bene:</b> Bricio, Kakolewska, Stysiak, Pietrini, Stevanovic, Malinov, (Merlo, Cardullo, Slöetjes, Carraro, Milenkovic)<br/>Setler: 21-25, 25-19, 25-13, 15-25, 11-15<br/>Süre: 116 dakika (27, 26, 21, 24, 18)</p>
    </article>
  </body>
</html>