<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/baba-ramdev-about-beef-consumption.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T21:01:00+00:00"/>
    <meta property="og:title" content="'നായയുടേയും പൂച്ചയുടേയും മാംസം കഴിക്കാം'; ബീഫ് കഴിക്കരുത്, ആഗോള താപനത്തിന് കാരണമെന്നും ബാബാ രാംദേവ്"/>
    <meta property="og:description" content="Baba Ramdev Beef Karnataka National News Yoga India ബീഫിന്റെ ഉപഭോഗമാണ് ആഗോളതാപനത്തിന് കാരണമെന്ന് ബാബാ രാംദേവ്. ഉഡുപ്പിയില്‍ നടന്ന അന്താരാഷ്ട്ര യോഗ സമ്മേളനത്തിലാണ് രാംദേവ്"/>
  </head>
  <body>
    <article>
      <h1>'നായയുടേയും പൂച്ചയുടേയും മാംസം കഴിക്കാം'; ബീഫ് കഴിക്കരുത്, ആഗോള താപനത്തിന് കാരണമെന്നും ബാബാ രാംദേവ്</h1>
      <address><time datetime="2019-11-20T21:01:00+00:00">20 Nov 2019, 21:01</time> by <a rel="author">ന്യൂസ് ഡെസ്‌ക്</a></address>
      <p>ബീഫിന്റെ ഉപഭോഗമാണ് ആഗോളതാപനത്തിന് കാരണമെന്ന് ബാബാ രാംദേവ്. ഉഡുപ്പിയില്‍ നടന്ന അന്താരാഷ്ട്ര യോഗ സമ്മേളനത്തിലാണ് രാംദേവ് തന്റെ വാദം അവതരിപ്പിച്ചത്. നായ, പൂച്ച, ചിക്കന്‍, മട്ടന്‍ എന്നിവയുള്‍പ്പെടെയുള്ളവയുടെ മാംസം കഴിക്കാമെന്നും എന്നാല്‍ ബീഫ് കഴിക്കാന്‍ പാടില്ലെന്നും രാംദേവ് പറഞ്ഞു.</p>
      <p>ഗോവധത്തിനെതിരെ ഇന്ത്യയിലുടനീളം നിയമം കൊണ്ടുവരണമെന്നും രാംദേവ് ആവശ്യപ്പെട്ടു. ബാബര്‍, ഹുമയൂണ്‍, അക്ബര്‍ എന്നിവരുടെ കാലഘട്ടത്തില്‍ പോലും ഗോവധം നിരോധിച്ചിട്ടുണ്ടെന്നും രാംദേവ് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/v-muraleedharan-is-more-foriegn-trip-than-pm-modi.html?utm_source=doolnews&amp;utm_medium=related"/>
      </related>
      <p>ബീഫ് കഴിക്കുന്നത് ജനം ഉപേക്ഷിക്കണമെന്നും രാംദേവ് സമ്മേളനത്തില്‍ ആവശ്യപ്പെട്ടു. നേരത്തെ മൊബൈല്‍ ഫോണ്‍ റേഡിയേഷനെ തടയാന്‍ തുളസിയിലിക്ക് കഴിയുമെന്ന് രാംദേവ് പറഞ്ഞിരുന്നു. മൊബൈല്‍ ഫോണ്‍ കവറിന്റെ ഉള്ളില്‍ ഒരു തുളസിയില ഇട്ടാല്‍ ഫോണില്‍ നിന്നുള്ള റേഡിയേഷനെ തടയാന്‍ കഴിയുമെന്നായിരുന്നു രാംദേവിന്റെ വാദം.</p>
      <related>
        <a href="https://www.doolnews.com/bjp-have-problem-at-karnataka-bypoll.html?utm_source=doolnews&amp;utm_medium=related"/>
      </related>
      <p>രാജ്യത്ത് തീവ്രവാദ പ്രവര്‍ത്തനം തുടര്‍ന്ന് പോരുന്നത് രാജ്യത്തെ ദേശീയ മൃഗം കടുവയായതിനാലാണെന്നു എന്നാല്‍ പശുവാണെങ്കില്‍ ഒരു തീവ്രവാദി പോലും ജനിക്കില്ലായിരുന്നുവെന്നാണ് സമ്മേളനത്തില്‍ പങ്കെടുത്ത ഉഡുപ്പി പേജാവര്‍ മഠത്തിലെ സ്വാമിയായ വിശ്വേശ തീര്‍ഥ സ്വാമി പറഞ്ഞത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/mhsrxbUx1XE" width="560" height="315" data-service="Youtube" scrolling="no"/>
      </figure>
    </article>
  </body>
</html>