<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53195/vilaghaborus-taktikai-jatek-lesz-a-broken-lines"/>
    <meta property="og:site_name" content="PlayDome"/>
    <meta property="article:published_time" content="2019-11-20T21:27:00+00:00"/>
    <meta property="og:title" content="Világháborús taktikai játék lesz a Broken Lines"/>
    <meta property="og:description" content="A felülnézetes játékban a háború szörnyűségeit élhetjük át, miközben nekünk is kemény döntéseket kell hoznunk."/>
  </head>
  <body>
    <article>
      <h1>Világháborús taktikai játék lesz a Broken Lines</h1>
      <h2>A felülnézetes játékban a háború szörnyűségeit élhetjük át, miközben nekünk is kemény döntéseket kell hoznunk.</h2>
      <address><time datetime="2019-11-20T21:27:00+00:00">20 Nov 2019, 21:27</time> by <a rel="author">GeryG</a></address>
      <p>Egyelőre sem a <i>Super.com</i> kiadó, sem a <i>PortaPlay</i> stúdió nem tartozik a leghíresebbek közé, de ez bármikor megváltozhat. Csupán egy-két remek játékot kell letenniük az asztalra. Hogy ez a játék a <b>Broken Lines</b> lesz-e, az majd jövőre kiderül, mindenesetre egy érdekesnek ígérkező alkotásról van szó.</p>
      <p>A történet a második világháború idején játszódik, de egy fiktív valóságban. Hőseink egy csapatnyi katona, akik az ellenséges vonalak mögött rekedtek, így kemény küzdelem vár rájuk, ha haza akarnak jutni. Ráadásul nem csak a csaták viselik meg őket fizikálisan, de a háború könyörtelensége és szörnyűségei is szellemileg.</p>
      <figure>
        <iframe src="https://www.youtube.com/embed/fIlqdYO5S90" width="640" height="360" data-service="Youtube" scrolling="no"/>
      </figure>
      <p>Játékmenetét tekintve egyaránt merít az XCOM-jellegű körökre osztott játékokból és a valós idejű taktikai játékokból is. A játék mindig megáll, ha új veszély bukkan fel a közelben, így van lehetőségünk megtervezni a következő lépéseinket, akcióinkat. Ezeket aztán valós időben, az ellenséggel egyszerre kivitelezi a játék, így egyáltalán nem biztos, hogy az lesz az események folyása, amit előzetesen feltételeztünk.</p>
      <p>Az összecsapások között menedzselnünk kell a csapatot, illetve idővel azt, ami megmaradt belőle. Ahogy haladnak előre a kelet-európai fronton, a háború szörnyűségei lassan formálják a csapattagok személyiségét. Éppen ezért a játék nagy hangsúlyt fektet majd erre és a történetmesélésre egyaránt.</p>
      <p>A Broken Lines a tervek szerint valamikor 2020 első negyedévében fog megjelenni PC-re és Nintendo Switchre, de a hivatalos oldal tanúsága szerint van esély a PlayStation 4 és Xbox One változatokra is. ■</p>
      <figure>
        <img src="https://www.pcdome.hu/gallery/7456/image1.jpg"/>
      </figure>
      <figure>
        <img src="https://www.pcdome.hu/gallery/7456/image2.jpg"/>
      </figure>
      <figure>
        <img src="https://www.pcdome.hu/gallery/7456/image3.jpg"/>
      </figure>
      <figure>
        <img src="https://www.pcdome.hu/gallery/7456/image4.jpg"/>
      </figure>
      <figure>
        <img src="https://www.pcdome.hu/gallery/7456/image5.jpg"/>
      </figure>
      <figure>
        <img src="https://www.pcdome.hu/gallery/7456/image6.jpg"/>
      </figure>
      <figure>
        <img src="https://www.pcdome.hu/gallery/7456/image7.jpg"/>
      </figure>
      <figure>
        <img src="https://www.pcdome.hu/gallery/7456/image8.jpg"/>
      </figure>
      <figure>
        <img src="https://www.pcdome.hu/gallery/7456/image9.jpg"/>
      </figure>
      <figure>
        <img src="https://www.pcdome.hu/gallery/7456/image10.jpg"/>
      </figure>
      <figure>
        <img src="https://www.pcdome.hu/gallery/7456/image11.jpg"/>
      </figure>
      <figure>
        <img src="https://www.pcdome.hu/gallery/7456/image12.jpg"/>
      </figure>
      <figure>
        <img src="https://www.pcdome.hu/gallery/7456/image13.jpg"/>
      </figure>
      <figure>
        <img src="https://www.pcdome.hu/gallery/7456/image14.jpg"/>
      </figure>
      <figure>
        <img src="https://www.pcdome.hu/gallery/7456/image15.jpg"/>
      </figure>
      <figure>
        <img src="https://www.pcdome.hu/gallery/7456/image16.jpg"/>
      </figure>
      <figure>
        <img src="https://www.pcdome.hu/gallery/7456/image17.jpg"/>
      </figure>
      <figure>
        <img src="https://www.pcdome.hu/gallery/7456/image18.jpg"/>
      </figure>
      <figure>
        <img src="https://www.pcdome.hu/gallery/7456/image19.jpg"/>
      </figure>
      <figure>
        <img src="https://www.pcdome.hu/gallery/7456/image20.jpg"/>
      </figure>
      <figure>
        <img src="https://www.pcdome.hu/gallery/7456/image21.jpg"/>
      </figure>
      <figure>
        <img src="https://www.pcdome.hu/gallery/7456/image22.jpg"/>
      </figure>
      <figure>
        <img src="https://www.pcdome.hu/gallery/7456/image23.jpg"/>
      </figure>
      <figure>
        <img src="https://www.pcdome.hu/gallery/7456/image24.jpg"/>
      </figure>
      <figure>
        <img src="https://www.pcdome.hu/gallery/7456/image25.jpg"/>
      </figure>
      <figure>
        <img src="https://www.pcdome.hu/gallery/7456/image26.jpg"/>
      </figure>
    </article>
  </body>
</html>