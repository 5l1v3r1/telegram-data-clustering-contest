<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/714510-voridhs-Brhkame-lysh-gia-na-synechisei-na-leitoyrgei-h-evz.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T21:43:00+00:00"/>
    <meta property="og:title" content="Βορίδης: Bρήκαμε λύση για να συνεχίσει να λειτουργεί η ΕΒΖ"/>
    <meta property="og:description" content="Ενημερώνουμε τον κ. Αραχωβίτη ότι παραλάβαμε ανεπίλυτο το ζήτημα των τεύτλων και εξαιτίας της ανυπαρξίας συμβάσεων κινδύνευαν τα πάντα να μην έχουν οποιαδήποτε διέξοδο», αναφέρει"/>
  </head>
  <body>
    <article>
      <h1>Βορίδης: Bρήκαμε λύση για να συνεχίσει να λειτουργεί η ΕΒΖ</h1>
      <address>
        <time datetime="2019-11-20T21:43:00+00:00">20 Nov 2019, 21:43</time>
      </address>
      <p>Ενημερώνουμε τον κ. Αραχωβίτη ότι παραλάβαμε ανεπίλυτο το ζήτημα των τεύτλων και εξαιτίας της ανυπαρξίας συμβάσεων κινδύνευαν τα πάντα να μην έχουν οποιαδήποτε διέξοδο», αναφέρει μεταξύ άλλων ο υπουργός Αγροτικής Ανάπτυξης και Τροφίμων, Μάκης Βορίδης σε απάντησή του προς τον πρώην ΥΠΑΑΤ, Σταύρο Αραχωβίτη.</p>
      <p>Νωρίτερα ο τομεάρχης Αγροτικής Ανάπτυξης της κοινοβουλευτικής ομάδας του ΣΥΡΙΖΑ, Σταύρος Αραχωβίτης είχε αναφέρει πως κατά τη διάρκεια της προηγούμενης διακυβέρνησης χρησιμοποιήθηκαν «όλα τα διαθέσιμα εργαλεία προκειμένου να στηρίξει την ιστορική αυτή καλλιέργεια στην χώρα μας» υπογραμμίζοντας ότι «η Κυβέρνηση της ΝΔ έχει τώρα πια την απόλυτη ευθύνη για τη συνέχιση της τευτλοκαλλιέργειας στην Ελλάδα».</p>
      <p>Από την πλευρά του ο κ. Βορίδης απαντώντας υπογραμμίζει πως την προηγούμενη τετραετία δεν δόθηκε καμία λύση στο θέμα της Ελληνικής Βιομηχανίας ζάχαρης (ΕΒΖ) «παρά μόνο λόγια και υποσχέσεις στους τευτλοπαραγωγούς χωρίς να υπάρχει οποιαδήποτε πραγματική δέσμευση και κυρίως χωρίς να υπάρχει λύση στο κύριο και μεγάλο θέμα από το οποίο εξαρτάται το εισόδημα τους».</p>
      <p>Εν συνεχεία ο υπουργός Αγροτικής Ανάπτυξής επισημαίνει πως η σημερινή κυβέρνηση αναζήτησε και έφτασε σε συμφωνία για την συνέχιση της λειτουργίας της ΕΒΖ, με την οποία όπως τονίζει «οι τευτλοπαραγωγοί παραδίδουν προϊόν στη βιομηχανία ζάχαρης και χάρη σε αυτή την παράδοση δικαιούνται και τη συνδεδεμένη ενίσχυση».</p>
      <p>
        <a href="http://www.topontiki.gr/article/353229/voridis-brikame-lysi-gia-na-synehisei-na-leitoyrgei-i-evz">topontiki</a>
      </p>
    </article>
  </body>
</html>