<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/thriler-stin-kypseli-anthropokynigito-gia-ti-syllipsi-enoplon-liston/2920104/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T21:47:23+00:00"/>
    <meta property="og:title" content="Θρίλερ στην Κυψέλη! Ανθρωποκυνηγητό για τη σύλληψη ενόπλων ληστών"/>
    <meta property="og:description" content="Σε πλήξη εξέλιξη είναι η επιχείρηση της ΕΛΑΣ για τον εντοπισμό δύο ενόπλων που προσπάθησαν να διαπράξουν ληστείες σε ένα κατάστημα ΟΠΑΠ και ένα καφέ στην Κυψέλη."/>
  </head>
  <body>
    <article>
      <h1>Θρίλερ στην Κυψέλη! Ανθρωποκυνηγητό για τη σύλληψη ενόπλων ληστών</h1>
      <h2>Σε πλήξη εξέλιξη είναι η επιχείρηση της ΕΛΑΣ για τον εντοπισμό δύο ενόπλων που προσπάθησαν να διαπράξουν ληστείες σε ένα κατάστημα ΟΠΑΠ και ένα καφέ στην Κυψέλη.</h2>
      <address><time datetime="2019-11-20T21:47:23+00:00">20 Nov 2019, 21:47</time> by <a rel="author">Newsit Newsroom</a></address>
      <p>Οι δυο ληστές υπό την απειλή όπλου μπήκαν σε ένα καφέ στην οδό Καυκάσου στην Κυψέλη όμως η λεία τους ήταν μόνο πέντε ευρώ, ενώ στη συνέχεια προσπάθησαν να ληστέψουν κατάστημα του ΟΠΑΠ, όμως οι αστυνομικοί είχαν ήδη φτάσει στην περιοχή.</p>
      <p>Ακολούθησε ανθρωποκυνηγητό και οι πρώτες πληροφορίες έκαναν λόγο για εισβολή των ληστών σε σχολείο που βρίσκεται σε κατάληψη, κάτι που όμως δεν ίσχυε καθώς οι αστυνομικοί που έφτασαν εκεί δεν διαπίστωσαν κάτι τέτοιο, ενώ καθησύχασαν και τα παιδιά που βρίσκονται στο σχολείο που τελεί υπό κατάληψη.</p>
      <p>Αυτή την ώρα πραγματοποιούνται έρευνες στην Κυψέλη και τις γύρω περιοχές για τον εντοπισμό τους.</p>
      <p>Ρεπορτάζ: Θεοδόσης Πάνου</p>
    </article>
  </body>
</html>