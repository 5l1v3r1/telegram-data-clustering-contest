<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%ce%ad%ce%b4%cf%81%ce%bf%cf%82-%ce%b4%ce%b9%ce%b1%ce%ba%ce%bf%ce%b9%ce%bd%ce%bf%ce%b2%ce%bf%cf%85%ce%bb%ce%b5%cf%85%cf%84%ce%b9%ce%ba%ce%ae%cf%82-%cf%83%cf%85%ce%bd%ce%ad%ce%bb%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T21:15:16+00:00"/>
    <meta property="og:title" content="Προέδρος Διακοινοβουλευτικής Συνέλευσης της Ορθοδοξίας: “Δεν πρέπει να μένουμε απαθείς μπροστά στις επιπτώσεις του εκκλησιαστικού σχίσματος”"/>
    <meta property="og:description" content="Για τις επιπτώσεις του ζητήματος του σχίσματος της ορθόδοξης εκκλησίας μίλησε ο Πρόεδρος της Διακοινοβουλευτικής Συνέλευσης της Ορθοδοξίας (ΔΣΟ) και Πρόεδρος της Επιτροπής της Βουλής της Ρωσίας, Σέργιος Γκαβρίλοβ."/>
  </head>
  <body>
    <article>
      <h1>Προέδρος Διακοινοβουλευτικής Συνέλευσης της Ορθοδοξίας: “Δεν πρέπει να μένουμε απαθείς μπροστά στις επιπτώσεις του εκκλησιαστικού σχίσματος”</h1>
      <address>
        <time datetime="2019-11-20T21:15:16+00:00">20 Nov 2019, 21:15</time>
      </address>
      <p>
        <b>Για τις επιπτώσεις του ζητήματος του σχίσματος της ορθόδοξης εκκλησίας μίλησε ο Πρόεδρος της Διακοινοβουλευτικής Συνέλευσης της Ορθοδοξίας (ΔΣΟ) και Πρόεδρος της Επιτροπής της Βουλής της Ρωσίας, Σέργιος Γκαβρίλοβ.</b>
      </p>
      <p>Ο Πρόεδρος της Διακοινοβουλευτικής Συνέλευσης της Ορθοδοξίας (ΔΣΟ) και Πρόεδρος της Επιτροπής της Βουλής της Ρωσίας που είναι αρμόδια για θέματα προώθησης της κοινωνίας των πολιτών και σε ζητήματα κοινωνικών και θρησκευτικών ενώσεων, Σέργιος Γκαβρίλοβ…στη διάρκεια της συνάντησης της Διεθνούς Γραμματείας της ΔΣΟ, στην Αθήνα, υπογράμμισε ότι ο χριστιανικός κόσμος τώρα διανύει την πιο δύσκολη περίοδο της ιστορίας του όπως αναφέρει το vimaorthodoxias.gr.</p>
      <p>Ο Σέργιος Γκαβρίλοβ υπογράμμισε ότι «Με τα γεγονότα καταπίεσης, δίωξης, ακόμα και φυσικής εξόντωσης χριστιανών από τους άθεους βαρβάρους σε πολλές χώρες, και πρώτα από όλα στη Μέση Ανατολή, είχε τεθεί υπό αμφισβήτηση η ίδια τους η ύπαρξη ιδίως στη Συρία και το Ιράκ, σε χώρες όπου ζούσαν χριστιανοί για χίλια χρόνια. Τώρα με τη συμμετοχή της Ρωσίας αυτή η απειλή έχει σχεδόν εξαλειφθεί. Εντωμεταξύ, εμφανίστηκε μια άλλη απειλή: αυτή του περαιτέρω διαίρεσης του χριστιανικού κόσμου. Στα μάτια μας, οι αντιπαραθέσεις ανάμεσα στις διάφορες Ορθόδοξες Εκκλησίες καταλήγουν σε τραγικό σχίσμα και στην απομάκρυνση της ιεραρχίας από το ποίμνιο αυτών των Εκκλησιών».</p>
      <p>Ο κύριος Γκαβρίλοβ θεωρεί ότι «Οι διαφορές που συσσωρεύονται και βαθαίνουν ανάμεσά μας είναι ικανές στο μέλλον να οδηγήσουν σε βαθύ ρήγμα της κανονικής ενότητας του Ορθόδοξου κόσμου μας. Αυτό μπορεί να επηρεάσει αρνητικά τις σχέσεις ανάμεσα στους λαούς μας, το εύρος και το χαρακτήρα των πολιτιστικών σχέσεων, την υλοποίηση κοινών ανθρωπιστικών σχεδίων, και να επηρεάσει τον τρόπο που θα αποτυπωθεί η γεωγραφία των προσκυνημάτων». Κάλεσε τους συμμετέχοντες στη ΔΣΟ να ενισχύουν και να διευρύνουν τις επαφές με πολιτικούς, κυβερνητικούς, εκκλησιαστικούς και επιστημονικούς θεσμούς της πολιτικής κοινωνίας, κάνοντας “διάλογο για τα δικαιώματα των ανθρώπων και για την ειρηνική συνύπαρξη των λαών”.</p>
      <p>Παρόλο που τα ζητήματα του εκκλησιαστικού δικαίου και της κανονικής ενότητας της Εκκλησίας βρίσκονται έξω από τον τομέα ευθύνης των κοσμικών εξουσιών, ο κύριος Σέργιος Γκαβρίλοβ υπογράμμισε ότι “δεν πρέπει να μένουμε απαθείς μπροστά στις επιπτώσεις των εκκλησιαστικών έριδων και διαφορών που άμεσα αφορούν στα πολιτικά δικαιώματα και τις ελευθερίες των πιστών στις διάφορες χώρες”.</p>
      <p>Παραδίνοντας στη Διεθνή Γραμματεία τα έγγραφα που περιέχουν γεγονότα διώξεων στην Ορθόδοξη Εκκλησία στην Ουκρανία, ο Σέργιος Γκαβρίλοβ εξήγησε ότι “η κατάσταση με τα δικαιώματα των πιστών στην Ουκρανία παραμένει δύσκολη”.</p>
      <p>«Με παράνομο τρόπο γίνονται καταλήψεις δεκάδων Ναών της Ουκρανικής Ορθόδοξης Εκκλησίας. Χιλιάδες ομόθρησκοί μας γίνονται πρόσφυγες και τα ντόπια ακραία στοιχεία, από τις πράξεις των οποίων έχουν υποφέρει εκατοντάδες ανθρώπων, μέχρι σήμερα παραμένουν ατιμώρητα. Οι επιθέσεις συνεχίζονται και τώρα. Συγκεκριμένα, φέτος καταληστεύτηκαν και βεβηλώθηκαν ο Ιερός Ναός Αγίου Γεωργίου της Ουκρανικής Ορθόδοξης Εκκλησίας, στην περιοχή Ομπολόνσκιϊ της πόλης Κίεβο· Ο Ιερός Ναός των Αγίων Πέτρου και Παύλου στην πόλη Μπούτσα της Περιφέρειας Κιέβου· Ο Ιερός Ναός του Αρχαγγέλου Μιχαήλ, στο χωριό Κορολιόβκα της Περιφέρειας Ζιτόμιρ· Ο Ιερός Ναός του Αγίου Ιωάννη Θεολόγου, στο χωριό Κάπλεβκα της Περιφέρειας Τσερνοβίτσι, όπου καταστράφηκε η Αγία Τράπεζα του Ναού και πολλοί άλλοι. Τα ακραία αυτά στοιχεία πιέζουν τους ιερείς και λαϊκούς με την ανοχή των ουκρανικών αρχών. Το καλοκαίρι της χρονιάς που διανύουμε οι υποστηρικτές της Ορθόδοξης Εκκλησίας της Ουκρανίας, προσπαθώντας να κάνουν κατάληψη στον Ιερό Ναό, στο χωριό Γκράμποβο της Περιφέρειας Βολίν, άρπαξαν τον επιστήθιο σταυρό από τον εφημέριο της κοινότητας της Ουκρανικής Ορθόδοξης Εκκλησίας και του προξένησαν βαριά τραύματα. Στο χωριό Λουκά-Μελεσκόβσκαγια της Περιφέρειας Βίννιτσι, ο ηλικιωμένος εφημέριος της κοινότητας της Ουκρανικής Ορθόδοξης Εκκλησίας κρατούνταν με τη βία από τα ακραία στοιχεία, που απαιτούσαν να ανοίξει τις πόρτες του Ναού. Αυτό είναι τρομοκρατία», – είπε ό κύριος Γκαβρίλοβ.</p>
      <p>Ο Πρόεδρος της ΔΣΟ κάλεσε να προσέξουμε ώστε οι κρατικοί μηχανισμοί να τηρούν τους όρους ορθής εφαρμογής και λειτουργίας των κανόνων για την εξασφάλιση και την προστασία τόσο του δικαιώματος ιδιοκτησίας των εκκλησιαστικών κτιρίων και υποδομών που ανήκουν στους υφιστάμενους εκκλησιαστικούς οργανισμούς, όσο και του δικαιώματος της ανεμπόδιστης χρήσης τους.</p>
      <p>Η συνάντηση της Διεθνούς Γραμματείας με τους Προέδρους και τους ομιλητές των επιτροπών ΔΣΟ πραγματοποιήθηκε στην Αθήνα στις 14 -15 Νοεμβρίου 2019.</p>
    </article>
  </body>
</html>