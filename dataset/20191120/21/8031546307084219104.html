<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109283-Kralicata-maha-skandalniya-si-sin-Endryu-ot-obshtestveni-meropriyatiya"/>
    <meta property="og:site_name" content="Канал 3"/>
    <meta property="article:published_time" content="2019-11-20T21:32:00+00:00"/>
    <meta property="og:title" content="Кралицата маха скандалния си син Ендрю от обществени мероприятия"/>
    <meta property="og:description" content="Вторият син на Елизабет II е замесен в позорните оргии на американския педофил Епстийн"/>
  </head>
  <body>
    <article>
      <h1>Кралицата маха скандалния си син Ендрю от обществени мероприятия</h1>
      <h2>Вторият син на Елизабет II е замесен в позорните оргии на американския педофил Епстийн</h2>
      <address>
        <time datetime="2019-11-20T21:32:00+00:00">20 Nov 2019, 21:32</time>
      </address>
      <p>
        <b>Британският принц Ендрю, вторият син на кралица Елизабет II, се оттегля от всички обществени задължения, които изпълнява от името на короната. Третото дете на британския монарх (след принц Чарлз и принцеса Ана) разпространи обръщение, в което казва, че фокусирането на обществеността върху връзките му с опозорения финансист Джефри Епстийн са предизвикали "големи смущения" в работата на семейството му.</b>
      </p>
      <p>"Помолих Нейно Величество да се отдръпна от обществените си задължения в обозримото бъдеще и тя ми даде позволение.", пише скандалният херцог на Йорк.</p>
      <p>
        <a href="http://kanal3.bg/news/world">
          <i>
            <b>Още новини от Острова и света ще намерите тук</b>
          </i>
        </a>
      </p>
      <p>
        <b>59-годишният принц написа също така, че изказва симпатиите си към жертвите на педофила Джефри Епстийн и с готовност ще сътрудничи на полицейското разследване - нещо, което не направи в скандалното интервю по Би Би Си, което му донесе много критики и го принуди да вземе решението.</b>
      </p>
      <p>"Продължавам недвусмислено да съжалявам за неразумните ми връзки с Джефри Епстийн", увери още Ендрю.</p>
      <p>
        <b>През уикенда беше излъчено интервю, в което принцът не изрази съжаление, че е бил приятел с Епстийн, който преди 3 месеца се самоуби в килията си в Ню Йорк, докато чакаше да бъде съден за втори път за сексуални посегателства срещу непълнолетни и организирането на проституция. Той увери, че не познавал жената, която разкри, че е правил секс с нея няколко пъти.</b>
      </p>
      <related>
        <h4>Още по темата</h4>
        <a href="http://kanal3.bg/news/world/USA/102811-Epstiyn-e-imal-578-miliona-i-gi-e-vkaral-v-trast-2-dni-predi-samoubiystvoto"/>
        <a href="http://kanal3.bg/news/world/USA/102548-Prezidentat-Klintan-s-roklya-i-visoki-tokcheta---na-kartina-v-doma-na-pedofila-Epstiyn"/>
        <a href="http://kanal3.bg/news/world/USA/102469-Sin-na-kralicata%252C-bivsh-premier-i-Mig-Ddzagar-v-spisaka-na-pedofila-Epstiyn"/>
      </related>
    </article>
  </body>
</html>