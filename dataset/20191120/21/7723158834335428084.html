<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/lakovits-ezisa-tessera-fantastika-chronia-ston-panathinaiko/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-20T21:24:19+00:00"/>
    <meta property="og:title" content="Λάκοβιτς: «Έζησα τέσσερα φανταστικά χρόνια στον Παναθηναϊκό»!"/>
    <meta property="og:description" content="Μόνο καλά λόγια είχε να πει ο Γιάκα Λάκοβιτς για τον Παναθηναϊκό. Όπως εξήγησε, στην Ελλάδα έζησε τέσσερα φανταστικά χρόνια με τη φανέλα του τριφυλλιού."/>
  </head>
  <body>
    <article>
      <h1>Λάκοβιτς: «Έζησα τέσσερα φανταστικά χρόνια στον Παναθηναϊκό»!</h1>
      <address>
        <time datetime="2019-11-20T21:24:19+00:00">20 Nov 2019, 21:24</time>
      </address>
      <h3>Μόνο καλά λόγια είχε να πει ο Γιάκα Λάκοβιτς για τον Παναθηναϊκό. Όπως εξήγησε, στην Ελλάδα έζησε τέσσερα φανταστικά χρόνια με τη φανέλα του τριφυλλιού.</h3>
      <p>Ο Σλοβένος κόουτς εξήγησε στην αρχική τοποθέτηση του έπειτα από την ήττα της Ουλμ από τον Προμηθέα: «Συγχαρητήρια στον Προμηθέα, γιατί άξιζε τη νίκη και του εύχομαι καλή επιτυχία για το υπόλοιπο της σεζόν. Περιμέναμε ένα παιχνίδι με επαφές, δυνατό και δεν πιστεύω πως μπήκαμε με το σωστό πνεύμα. Πρέπει να παίζεις δυνατά απέναντι σε μια ομάδα όπως η Πάτρα. Μείναμε στο παιχνίδι, κάναμε όμως κάποια βλακώδη λάθη και επιπλέον είναι δύσκολο να νικήσεις όταν έχεις 10/20 βολές. Αυτό μας πλήγωσε πολύ». </p>
      <p>Ο Λάκοβιτς ρωτήθηκε για τον Κίλιαν Χέις, έναν πόιντ γκαρντ 18 χρονών ο οποίος άφησε το παιχνίδι με double – double: 12 πόντους και 11 ασίστ: «Είναι ένας νέος γκαρντ που έχει πολύ ταλέντο. Θα έλεγα πως είναι ένα ακατέργαστο διαμάντι, που θέλει γυάλισμα. Δεν έχει την εμπειρία ακόμη να καθοδηγεί μια ομάδα σε αυτό το επίπεδο αλλά δουλεύει πολύ, βελτιώνεται καθημερινά και πιστεύω πως θα γίνει ένας εξαιρετικός γκαρντ». </p>
      <p>Όσο για το αν θα σκεφτόταν ποτέ να κοουτσάρει στην Ελλάδα, ο Σλοβένος ο οποίος είχε αγωνιστεί τέσσερα χρόνια στον Παναθηναϊκό ως το 2006, οπότε μετακόμισε στην Μπαρτσελόνα, απάντησε: «Γνωρίζετε πως είναι η ζωή του προπονητή. Με μια τσάντα πάντα έτοιμη. Στην Ελλάδα και τον Παναθηναϊκό έζησα τέσσερα φανταστικά χρόνια, τη νιώθω ακόμη σπίτι μου, έχω πολλούς φίλους και πάντα μου άρεσε το ελληνικό μπάσκετ και ο τρόπος που αγωνίζονται οι ομάδες. Ποτέ δεν ξέρεις». </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/vathmologia-eyroligka-euroleague-9i-agon-i-thesi-toy-panathinaikoy/">
          <b>Βαθμολογία Ευρωλίγκα: Η θέση του Παναθηναϊκού</b>
        </a>
      </p>
      <p>
        <b>
          <a href="https://newspao.gr/rik-pitino-moy-aresei-to-roster-den-xero-akomi-an-tha-kano-allages/">Ρικ Πιτίνο: Η δήλωση για το ρόστερ και αν θα κάνει αλλαγές</a>
        </b>
      </p>
      <p>
        <b>
          <a href="https://newspao.gr/epistrofi-pitino-kalos-irthes-re-ma-ka-epika-scholia-sto-twitter-pics/">Επιστροφή Πιτίνο: «Καλώς ήρθες ρε ma@@@ka» – Επικά σχόλια στο twitter (pics)</a>
        </b>
      </p>
      <p>
        <b>
          <a href="https://newspao.gr/o-oros-toy-pitino-gia-na-epistrepsei-ston-panathinaiko/">Ο όρος του Παναθηναϊκού για Πιτίνο!</a>
        </b>
      </p>
    </article>
  </body>
</html>