<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/kabmin_zatverdiv_goliv_vazhlivih_derzhavnih_sluzhb_hto_ta_shho_ocholiv_n1237063"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:57:00+00:00"/>
    <meta property="og:title" content="Кабмін затвердив голів важливих державних служб: хто та що очолив"/>
    <meta property="og:description" content="Кабінет міністрів затвердив переможців конкурсних відборів на державні служби. Також було ухвалено й низку інших кадрових рішень. Сталося це на засіданні 20 листопада."/>
  </head>
  <body>
    <article>
      <h1>Кабмін затвердив голів важливих державних служб: хто та що очолив</h1>
      <address><time datetime="2019-11-20T21:57:00+00:00">20 Nov 2019, 21:57</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>Кабінет міністрів затвердив переможців конкурсних відборів на державні служби. Також було ухвалено й низку інших кадрових рішень. Сталося це на засіданні 20 листопада.</b>
      </p>
      <h3>Кого та на які посади затвердив Кабмін</h3>
      <ul>
        <li><b>Денис Башлик</b> став головою Державної служби з питань геодезії, картографії та кадастру,</li>
        <li><b>Олександр Погорілий</b> – головою Державної служби з безпеки на транспорті,</li>
        <li><b>Анатолій Хромов</b> – головою Державної архівної служби,</li>
        <li><b>Кирило Хом’яков –</b> головою Державного агентства інфраструктурних проєктів.</li>
      </ul>
      <blockquote>Важливо!<a href="https://24tv.ua/sluga_narodu_vereshhuk_zvilnilasya_z_posadi_predstavnitsi_kabminu_v_radi_n1234535"> </a><a href="https://24tv.ua/sluga_narodu_vereshhuk_zvilnilasya_z_posadi_predstavnitsi_kabminu_v_radi_n1234535">"Слуга народу" Верещук звільнилася з посади представниці Кабміну в Раді</a></blockquote>
      <p>Також уряд визначив представників до <b>складу Комісії з питань вищого корпусу державної служби:</b></p>
      <ul>
        <li>від закладів освіти – <b>Альону Студенецьку </b>(Національна академія державного управління при президентові України);</li>
        <li>від громадських об’єднань – <b>Сергія Сороку </b>(громадська організація "Всеукраїнська громадянська платформа "Нова країна").</li>
      </ul>
      <h3>Інші кадрові рішення</h3>
      <p>Крім того, на своєму засіданні Кабмін<b> звільнив Михайла Загрійчука з посади заступника Міністра охорони здоров'я.</b></p>
      <p>Водночас було ухвалено рішення про<b> </b>оголошення конкурсів на зайняття посади голови Державної регуляторної служби.</p>
      <p>Також уряд продовжив до 22 листопада термін подання документів на посади:</p>
      <p>– державних секретарів Мінекоенерго та Мінрегіону,</p>
      <p>– голів Державного космічного агентсва, Держекоінспекції, Держводагентства, Держпродспоживслужби.</p>
      <blockquote>Зверніть увагу!<a href="https://24tv.ua/uryad_goncharuka_yake_ministerstvo_pratsyuye_naykrashhe_ta_naygirshe_n1233166"> Уряд Гончарука: яке міністерство працює найкраще та найгірше</a></blockquote>
    </article>
  </body>
</html>