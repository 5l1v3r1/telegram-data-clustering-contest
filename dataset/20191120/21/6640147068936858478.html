<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/emui-10-huawei-nova-5t/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T21:21:00+00:00"/>
    <meta property="og:title" content="EMUI 10 e Android 10 arrivano su Huawei nova 5T | MobileLabs"/>
    <meta property="og:description" content="Huawei Nova 5T ottiene ufficialmente EMUI 10 e, di conseguenza, Android 10 (l'ultima versione dell'OS): ecco il nuovo e attesissimo aggiornamento."/>
  </head>
  <body>
    <article>
      <h1>EMUI 10 e Android 10 arrivano su Huawei nova 5T | MobileLabs</h1>
      <address>
        <time datetime="2019-11-20T21:21:00+00:00">20 Nov 2019, 21:21</time>
      </address>
      <p>La versione stabile di <b>EMUI 10</b>, basata su <b>Android 10</b>, sta arrivando proprio durante queste ore in <b>Huawei Nova 5T</b>, uno degli ultimi dispositivi della società. La nuova versione dell’interfaccia utente è già giunta alcune settimane fa in <a href="http://www.tomshw.it/smartphone/emui-10-arriva-in-huawei-p30-e-p30-pro/">Huawei P30</a> e Mate 20.</p>
      <p>Alcuni fortunati utenti, ovvero quelli iscritti al programma beta, hanno avuto la possibilità di provarla in anteprima. Oggi, invece, tutti i consumatori stanno ricevendo la<b> versione stabile</b> di <a href="http://www.tomshw.it/smartphone/huawei-ecco-gli-smartphone-che-si-aggiorneranno-ad-android-10-con-emui-10/">EMIU 10</a>. L’update era atteso un po’ da tutti gli utenti, dato che introduce moltissime novità, essendo basato proprio su <a href="http://www.tomshw.it/smartphone/android-10-google-rilascia-la-versione-definitiva-tutti-i-dettagli/">Android 10</a>, l’ultima versione del noto sistema operativo.</p>
      <figure>
        <img src="https://www.tomshw.it/images/images/2019/11/aggiornamento-emui-10-huawei-nova-5t-64078.768x432.jpg"/>
        <figcaption>Photo credit - Gsmarena.com</figcaption>
      </figure>
      <p>L’aggiornamento è in fase di roll out anche in Italia. Tutti i dispositivi dovrebbero essere interessati durante i prossimi giorni, mediante una notifica <b>OTA</b>. Il firmware, riconoscibile dal codice <i>EMUI 10 10.0.0.168</i>, ha un peso di circa <b>4,5 GB</b>.</p>
      <p><a href="http://www.tomshw.it/smartphone/huawei-nova-5t-recensione/">Nova 5T</a> è considerato da molti come uno degli smartphone targati Huawei più allettanti dell’attuale panorama, dato che la scheda tecnica è pressoché identica a quella di HONOR 20. Con l’arrivo di Android 10, <b>l’interesse</b> nei confronti di questo device non può che aumentare ulteriormente, in attesa di scoprire il prossimo <a href="https://www.tomshw.it/smartphone/huawei-nova-6-confermata-la-ricarica-ultra-rapida-40w/"><i>Huawei Nova 6</i></a>.</p>
      <blockquote>Huawei Nova 5T, con 6 GB di RAM e 128 GB di memoria interna, è disponibile all’acquisto su Amazon, con in omaggio uno speaker Bluetooth. Lo trovate a <a href="https://toms.it/QzbLP">questo indirizzo</a>.</blockquote>
    </article>
  </body>
</html>