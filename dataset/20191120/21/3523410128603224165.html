<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641038/%D9%84%D8%A7%D9%88%D8%B1%D9%88%D9%81-%D9%87%D9%85%D9%87-%DA%86%DB%8C%D8%B2-%D8%AF%D8%B1-%DA%86%D8%A7%D8%B1%DA%86%D9%88%D8%A8-%D8%AA%D9%88%D8%A7%D9%81%D9%82-%D8%B3%D9%88%DA%86%DB%8C-%D8%AF%D8%B1%D8%AD%D8%A7%D9%84-%D8%A7%D8%AC%D8%B1%D8%A7-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:48:00+00:00"/>
    <meta property="og:title" content="لاوروف: همه چیز در چارچوب توافق سوچی درحال اجرا است"/>
    <meta property="og:description" content="وزیر خارجه روسیه درباره گشت‌زنی‌های مشترک ترکیه و روسیه در سوریه گفت: همه چیز در چارچوب توافق سوچی درحال اجرا است."/>
  </head>
  <body>
    <article>
      <h1>
        <a href="https://www.bultannews.com/fa/news/641038/%D9%84%D8%A7%D9%88%D8%B1%D9%88%D9%81-%D9%87%D9%85%D9%87-%DA%86%DB%8C%D8%B2-%D8%AF%D8%B1-%DA%86%D8%A7%D8%B1%DA%86%D9%88%D8%A8-%D8%AA%D9%88%D8%A7%D9%81%D9%82-%D8%B3%D9%88%DA%86%DB%8C-%D8%AF%D8%B1%D8%AD%D8%A7%D9%84-%D8%A7%D8%AC%D8%B1%D8%A7-%D8%A7%D8%B3%D8%AA">لاوروف: همه چیز در چارچوب توافق سوچی درحال اجرا است</a>
      </h1>
      <h2>وزیر خارجه روسیه درباره گشت‌زنی‌های مشترک ترکیه و روسیه در سوریه گفت: همه چیز در چارچوب توافق سوچی درحال اجرا است.</h2>
      <address><time datetime="2019-11-20T21:48:00+00:00">20 Nov 2019, 21:48</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرگئی لاوروف وزیر خارجه روسیه امروز چهارشنبه در سخنانی اعلام کرد: گشت‌زنی‌های مشترک (ترکیه و روسیه در سوریه) نشان می دهد که همه چیز در چارچوب توافق سوچی اجرایی می شود.</p>
      <p>وزیر خارجه روسیه در این خصوص ادامه داد: عدم اتمام این روند در برخی مناطق، طبیعی است. تلاش‌ها در این زمینه ادامه خواهد داشت ولی گشت‌زنی‌های مشترک نشان می دهد که همه چیز در چارچوب این توافق اجرایی می شود.</p>
      <p>این در حالی است که وزارت دفاع ترکیه امروز چهارشنبه در بیانیه ای اعلام کرد: نیروهای زمینی ترکیه و روسیه در چارچوب توافق سوچی، نهمین گشت‌زنی مشترک خود در شرق رود فرات را به پایان رساندند.</p>
      <p>گفتنی است، پیش از این رؤسای جمهوری ترکیه و روسیه در شهر سوچی درباره برخی تصمیمات دو کشور در شمال سوریه به توافق رسیده بودند.</p>
    </article>
  </body>
</html>