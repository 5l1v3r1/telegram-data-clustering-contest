<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/clippers-zvaigzne-dzordzs-savulaik-vareja-klut-par-bertana-komandas-biedru/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-20T21:53:16+00:00"/>
    <meta property="og:title" content="“Clippers” zvaigzne Džordžs savulaik varēja kļūt par Bertāna komandas biedru"/>
    <meta property="og:description" content="Nacionālās basketbola asociācijas (NBA) komandas Losandželosas “Clippers” zvaigzne Pols Džordžs savulaik varēja kļūt par latviešu basketbolista Dāvja Bertāna komandas biedru Sanantonio “Spurs” rindās."/>
  </head>
  <body>
    <article>
      <h1>“Clippers” zvaigzne Džordžs savulaik varēja kļūt par Bertāna komandas biedru</h1>
      <address><time datetime="2019-11-20T21:53:16+00:00">20 Nov 2019, 21:53</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Nacionālās basketbola asociācijas (NBA) komandas Losandželosas “Clippers” zvaigzne Pols Džordžs savulaik varēja kļūt par latviešu basketbolista Dāvja Bertāna komandas biedru Sanantonio “Spurs” rindās.</p>
      <p>2017. gadā Džordžs pavēstīja viņa tā brīža komandai Indiānas “Pacers”, ka vēlas tikt aizmainīts. Viņa vēlmes tika uzklausītas un bija vairākas opcijas, kur Indiānas kluba spīdeklis varēja nonākt.</p>
      <p>“Vēlējos tikt aizmainīts uz Sanantonio,” Džordžs atklāja medijam ESPN, kurš jau senāk gribējis apvienoties ar Kavai Lenardu, kurš tobrīd spēlēja tieši “Spurs” vienībā. “Sanantonio bija mana prioritāte, bet šī maiņa nenotika.”</p>
      <p>2017. gada vasarā Džordžu lenca arī Losandželosas “Lakers”, tomēr kluba tā brīža prezidents Īrvins “Maģiskais” Džonsons uzskatīja, ka nav vērts veikt maiņu, jo bija pārliecināts, ka ar Džordžu izdosies parakstīt līgumu, kad viņš būs brīvais aģents.</p>
      <p>“Kopš tā brīža centāmies apvienoties ar Kavai vienā komandā,” atzina Džordžs. “Jutu, ka nevaru palikt Oklahomasitijā un man jāsper nākamais solis karjerā.” Džordžs un Lenards šajā vasarā beidzot nonāca vienā klubā. Lenards kā brīvais aģents devās uz “Clippers”, bet Džordžs tika aizmainīts no “Thunder”.</p>
      <p>Ja Džordžs tiktu aizmainīts uz “Spurs” 2017. gada vasarā, viņš kļūtu gan par Lenarda, gan arī Bertāna komandas biedru. Bertāns “Spurs” spēlēja no 2016. līdz šī gada sākumam, bet šosezon latvietis spēlē Vašingtonas “Wizards” rindās.</p>
    </article>
  </body>
</html>