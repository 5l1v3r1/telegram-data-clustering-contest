<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4929001/elton-john-had-autocue-geinstalleerd-op-diana-uitvaart"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T21:38:19+00:00"/>
    <meta property="og:title" content="Elton John bijgestaan door autocue tijdens Diana-uitvaart"/>
    <meta property="og:description" content="Elton John was zo nerveus toen hij moest optreden op de uitvaart van prinses Diana dat hij een autocue had laten installeren met daarop de tekst van het nummer Candle in the wind. Dit vertelde de 72-jarige zanger tijdens een interview in de Royal Academy of Music, waar hij ooit studeerde."/>
  </head>
  <body>
    <article>
      <h1>Elton John bijgestaan door autocue tijdens Diana-uitvaart</h1>
      <address>
        <time datetime="2019-11-20T21:38:19+00:00">20 Nov 2019, 21:38</time>
      </address>
      <p>Elton John was zo nerveus toen hij moest optreden op de uitvaart van prinses Diana dat hij een autocue had laten installeren met daarop de tekst van het nummer Candle in the wind. Dit vertelde de 72-jarige zanger tijdens een interview in de Royal Academy of Music, waar hij ooit studeerde.</p>
      <blockquote>"Het was gewoon een voorzorgsmaatregel"</blockquote>
      <p>Elton zong op de begrafenis in Westminster Abbey, nadat Diana was overleden tijdens een auto-ongeluk in Parijs. De bijeenkomst werd live uitgezonden en bekeken door honderden miljoenen mensen over de hele wereld.</p>
      <p><i>Candle in the wind</i> was een oude hit van Elton John. Hij verving alleen de eerste regels, 'Goodbye Norma Jean', voor 'Goodbye England's Rose'. De nieuwe versie stond wekenlang op de eerste plek in de hitlijsten en werd de snelst verkochte single in het Verenigd Koninkrijk ooit.</p>
      <p>"Het was de eerste keer dat ik een autocue had laten installeren", bekende de zanger tijdens het gesprek in de Academy. "Want ik dacht: als ik nu toch 'Goodbye Norma Jean' zing, word ik opgehangen, verdronken en gevierendeeld. Het was gewoon een voorzorgsmaatregel."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4916696/zus-george-michael-hij-was-er-trots-op-om-gay-te-zijn"/>
        <a href="https://www.rtlboulevard.nl/entertainment/music/artikel/4898781/elton-john-moet-concert-indianapolis-uitstellen"/>
        <a href="https://www.rtlboulevard.nl/video/tv-fragmenten/video/4928846/hoera-top2000-viert-20-jarig-bestaan"/>
        <a href="https://www.rtlboulevard.nl/entertainment/music/artikel/4928601/ex-ombudsman-bners-moeten-kind-niet-media-exploiteren"/>
        <a href="https://www.rtlboulevard.nl/entertainment/music/artikel/4928416/nederlandse-producer-youngkio-maakt-kans-op-grammy"/>
        <a href="https://www.rtlboulevard.nl/entertainment/music/artikel/4928391/berget-lewis-brengt-muzikale-ode-aan-tina-turner"/>
      </related>
      <related>
        <a href="https://www.rtlboulevard.nl/entertainment/music/artikel/4926426/elton-john-na-operatie-er-weinig-van-me-over"/>
      </related>
    </article>
  </body>
</html>