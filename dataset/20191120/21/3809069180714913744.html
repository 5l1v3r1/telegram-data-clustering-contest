<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416817/mpartselona-fenermpahtse-89-63-thriamvos-ki-apogoiteysi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T21:47:00+00:00"/>
    <meta property="og:title" content="Μπαρτσελόνα - Φενέρμπαχτσε 89-63: Θρίαμβος κι απογοήτευση"/>
    <meta property="og:description" content="Η Μπαρτσελόνα (7-2) χωρίς να φορτσάρει καν, διέλυσε την απογοητευτική ξανά, Φενέρμπαχτσε (2-7) με 89-63. "/>
  </head>
  <body>
    <article>
      <h1>Μπαρτσελόνα - Φενέρμπαχτσε 89-63: Θρίαμβος κι απογοήτευση</h1>
      <h2>Η Μπαρτσελόνα (7-2) χωρίς να φορτσάρει καν, διέλυσε την απογοητευτική ξανά, Φενέρμπαχτσε (2-7) με 89-63. </h2>
      <address><time datetime="2019-11-20T21:47:00+00:00">20 Nov 2019, 21:47</time> by <a rel="author" href="http://www.gazzetta.gr/dimosiografos/konstantinos-melagies" target="_blank">Κωνσταντίνος Μελάγιες</a></address>
      <p>Η <b>Μπαρτσελόνα </b>διέλυσε τη <b>Φενέρμπαχτσε </b>με 89-63 και την έφερε σε ακόμη πιο δύσκολη βαθμολογική και ψυχολογική κατάσταση.</p>
      <p>Η ομάδα του <b>Ζέλικο Ομπράντοβιτς</b> έπαιξε άθλιο μπάσκετ και φυσικά οι Ισπανοί το εκμεταλλεύτηκαν.</p>
      <p>Το πρώτο δεκάλεπτο ξεκίνησε με τους γηπεδούχους να αποδίδουν καλύτερο μπάσκετ και με τον <b>Χίγκινς </b>να εμφανίζεται συνδεδεμένος με το αντίπαλο καλάθι, προηγήθηκαν με 25-12 (9'). Στην δεύτερη περίοδο η Φενέρμπαχτσε προσπάθησε περισσότερο στην άμυνα όμως στην άλλη πλευρά του παρκέ ο <b>Σλούκας </b>έμοιαζε απελπιστικά μόνος κάτι που είχε σαν αποτέλεσμα να μην αλλάζει το επίπεδο της διαφοράς (35-24, 16').</p>
      <p>Ο Ζέλικο Ομπράντοβιτς έβλεπε τους παίκτες του να αποδίδουν άθλιο μπάσκετ στο παρκέ του «Palau» και στο τρίτο δεκάλεπτο. Η Μπαρτσελόνα χωρίς να φορτσάρει ιδιαίτερα με συνεχόμενα καλάθια από όλους τους παίκτες του <b>Σβέτισλαβ Πέσιτς</b>, βρέθηκε στο +24 (58-34, 25΄) με τη διαφορά να ανεβαίνει ακόμη περισσότερο.</p>
      <p>Ο Πέσιτς έκανες πολλές και μαζεμένες αλλαγές με αποτέλεσμα να χαθεί κάπως ο ρυθμός των γηπεδούχων και η Φενέρ μείωσε κάπως (71-52, 35'). Με τη σειρά του ο Ομπράντοβιτς έριξε στο παρκέ πολλούς νεαρούς οι οποίοι έκαναν αρκετά λάθη με αποτέλεσμα να ανοίξει ξανά η διαφορά (83-56, 38')</p>
      <p><b>ΝΙΚΗΣΕ ΓΙΑΤΙ: </b>Η Μπαρτσελόνα έκανε ό,τι ήθελε τη Φενέρμπαχτσε τόσο στην άμυνα όσο και στην επίθεση. Εμφατικά ανώτερη σε κάθε πτυχή του παιχνιδιού.</p>
      <p><b>ΕΚΑΝΕ ΤΗ ΔΙΑΦΟΡΑ:</b> Ο <b>Κόρι Χίγκινς</b> ολοκλήρωσε με 22 πόντους (3/4δ., 4/8τρ., 4/4β.) και 3 ασίστ</p>
      <p><b>ΑΦΑΝΗΣ ΗΡΩΑΣ</b>: Πολύ καλή δουλειά από τον<b> Κάιλ Κούριτς</b> με 11 πόντους και 7 ριμπάουντ.</p>
      <p><b>ΠΕΡΑΣΕ ΚΑΙ ΔΕΝ ΑΚΟΥΜΠΗΣΕ</b>: Όλοι οι παίκτες της Φενέρμπαχτσε.</p>
      <p><b>ΣΗΜΕΙΟ-ΚΛΕΙΔΙ:</b> Ουσιαστικά από το τζάμπολ η Μπαρτσελόνα επιβλήθηκε πλήρως στο παρκέ.</p>
      <p><b>Η ΦΑΣΗ ΤΟΥ ΑΓΩΝΑ</b>: Το εντυπωσιακό κόψιμο του Ντέιβις στον Λοβέρν.</p>
      <p><b>ΤΙ ΠΕΤΑΝΕ:</b> Η Μπαρτσελόνα τίποτα και η Φενέρμπαχτσε τα πάντα.</p>
      <p><b>Τα δεκάλεπτα: </b>25-15, 44-30, 67-40, 89-63</p>
      <figure>
        <img src="http://www.gazzetta.gr/sites/default/files/stats_163.jpg"/>
      </figure>
    </article>
  </body>
</html>