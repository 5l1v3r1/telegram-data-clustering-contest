<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836920-u-nato-rozglyanuli-paket-zakhodiv-schodo-bezpeki-u-chornomu-mori-podrobitsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T21:21:00+00:00"/>
    <meta property="og:title" content="У НАТО розглянули пакет заходів щодо безпеки у Чорному морі: подробиці"/>
    <meta property="og:description" content="КИЇВ. 20 листопада. УНН. Міністри закордонних справ країн НАТО переглянули пакет заходів щодо безпеки у Чорному морі. Про це повідомив Генеральний секретар …"/>
  </head>
  <body>
    <article>
      <h1>У НАТО розглянули пакет заходів щодо безпеки у Чорному морі: подробиці</h1>
      <address><time datetime="2019-11-20T21:21:00+00:00">20 Nov 2019, 21:21</time> by <a rel="author">Наталка Кузіна</a></address>
      <p><b>КИЇВ. 20 листопада. УНН. </b>Міністри закордонних справ країн НАТО переглянули пакет заходів щодо безпеки у Чорному морі. Про це повідомив Генеральний секретар НАТО Єнс Столтенберг у Брюсселі на пресконференції, передає <b>УНН</b>.</p>
      <p>“Міністри переглянули пакет заходів щодо безпеки у Чорному морі, які були ухвалені в квітні”, — заявив Столтенберг.</p>
      <p>За його словами, пакет включає тренування військово-морських сил, проведення навчань та обмін інформацією.</p>
      <p>Столтенберг також нагадав про візити Північноатлантичної ради в Грузію та Україну. За його словами, вони стали гарною нагодою побачити відповідні заходи у дії.</p>
      <p>Крім того, військово-морські групи НАТО проводили навчання разом з кораблями Грузії та України, щоб підвищити здатність працювати разом.</p>
      <p>Він зауважив, що союзники продовжують здійснювати морське та повітряне патрулювання в регіоні Чорного моря.</p>
      <p>“Також члени НАТО також продовжують регулярне патрулювання повітряного простору у регіоні Чорного моря”, — нагадав Столтенберг.</p>
      <p>Раніше генеральний секретар НАТО Єнс Столтенберг <a href="https://www.unn.com.ua/uk/news/1836918-gensek-nato-pro-povernennya-ukrayini-zakhoplenikh-korabliv-rf-zrobila-pravilniy-krok">заявив</a>, що Альянс вітає, що Росія нарешті повернула українські кораблі, які захопила у листопаді 2018 року.</p>
      <p>Це крок у вірному напрямку перед "нормандським самітом", наголосив він.</p>
    </article>
  </body>
</html>