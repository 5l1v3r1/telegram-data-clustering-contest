<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/valogatott-tobben-neztek-a-tv-ben-a-puskas-arena-nyitomeccset-mint-a-wales-elleni-sorsdonto-meccset"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T21:16:59+00:00"/>
    <meta property="og:title" content="Válogatott: Többen nézték a TV-ben a Puskás Aréna avatóját, mint a Wales elleni sorsdöntő meccset"/>
    <meta property="og:description" content="A kedd esti, Wales-Magyarország labdarúgó Európa-bajnoki selejtezőmérkőzés során a tévében és az interneten több mint másfél millióan kapcsoltak az M4 Sport közvetítésére, a találkozót pedig átlagosan 724 ezren nézték."/>
  </head>
  <body>
    <article>
      <h1>Válogatott: Többen nézték a TV-ben a Puskás Aréna avatóját, mint a Wales elleni sorsdöntő meccset</h1>
      <address><time datetime="2019-11-20T21:16:59+00:00">20 Nov 2019, 21:16</time> by <a rel="author">csakfoci.hu</a></address>
      <p>
        <b>
          <b>A kedd esti, Wales-Magyarország labdarúgó Európa-bajnoki selejtezőmérkőzés során a tévében és az interneten több mint másfél millióan kapcsoltak az M4 Sport közvetítésére, a találkozót pedig átlagosan 724 ezren nézték.</b>
        </b>
      </p>
      <p>Az MTVA sajtóosztályának szerdai tájékoztatása szerint ezzel a közszolgálati sportcsatorna egy héten belül másodszor volt piacvezető a nemzeti válogatott mérkőzése alatt. Pénteken a Puskás Aréna avatómérkőzését, az Uruguay elleni találkozót követték hasonlóan fokozott érdeklődéssel a nézők.</p>
      <p>Az M4 Sport 18,2 százalékos közönségarányt ért el a teljes népesség körében a cardiffi Eb-selejtező – amelyet a magyar válogatott 2-0-ra elveszített – közvetítése alatt, ezzel a műsor idején ismét piacvezető volt. A fiatal felnőttek (18-49 évesek) körében átlagon felüli volt az érdeklődés: minden ötödik néző Marco Rossi válogatottjának mérkőzését kísérte figyelemmel.</p>
      <p>A Nielsen számításai szerint a találkozó nézettsége 724 ezer fő lett, ami a legmagasabb a selejtezősorozatban. A Magyarország-Uruguay találkozót pedig átlagosan 824 ezren nézték pénteken. (MTI nyomán)</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/valogatott-az-mlsz-nyilatkozott-rossi-jovojerol"><pic src="http://www.csakfoci.hu/wp-content/uploads/2019/11/rossisal-1280x640.jpg"/><br/></a><b><a href="http://www.csakfoci.hu/magyar-foci/valogatott/valogatott-az-mlsz-nyilatkozott-rossi-jovojerol">Válogatott: Az MLSZ nyilatkozott Rossi jövőjéről<br/></a></b>Marco Rossi úgy zárta a walesiek elleni 2-0-s vereség utáni nyilatkozatát, hogy ha kell, akár már most kész felállni a kispadról. A Magyar Labdarúgó Szövetségben azonban a kapitányváltás nincs a napirendi pontok között.</td>
        </tr>
      </table>
    </article>
  </body>
</html>