<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/u-chernivcyah-na-gagarina-huligan-viskochiv-na-mashinu-patrulnoyi-policiyi-380615"/>
    <meta property="og:site_name" content="Погляд"/>
    <meta property="article:published_time" content="2019-11-20T21:00:00+00:00"/>
    <meta property="og:title" content="У Чернівцях на Гагаріна хуліган вискочив на машину патрульної поліції"/>
    <meta property="og:description" content="У Чернівцях 19-річний хлопець заради відеоролика в соцмережі вирішив пробігтися по службовому автомобілю патрульної поліції, після чого втік і сховався від правоохоронців під вагоном"/>
  </head>
  <body>
    <article>
      <h1>У Чернівцях на Гагаріна хуліган вискочив на машину патрульної поліції</h1>
      <h2>Хлопець намагався сховався від правоохоронців під вагоном</h2>
      <address>
        <time datetime="2019-11-20T21:00:00+00:00">20 Nov 2019, 21:00</time>
      </address>
      <p>У Чернівцях 19-річний хлопець заради відеоролика в соцмережі вирішив пробігтися по службовому автомобілю патрульної поліції, після чого втік і сховався від правоохоронців під вагоном.<br/><br/>Про це повідомляє прес-служба патрульної поліції.<a href="https://molbuk.ua/186630-u-chernivcyakh-yunak-zarady-laykiv-probigsya-po-mashyni-patrulnykh-i-skhovavsya-vid-nykh-pid-vagonom.html"><br/></a><br/>Інцидент стався сьогодні на вулиці Гагаріна. Молодий чоловік разом з другом вирішили відзняти відеоролик, щоб похизуватися ним в соцмережі. Здійснюючи перехід дороги на пішохідному переході юнак раптово змінив напрямок руху та вискочив на службовий транспортний засіб, який пригальмував, щоб його пропустити.<br/>⠀<br/>19-річний хлопчина пробігся по авто та одразу ж кинувся втікати. Реакція патрульних була миттєвою. Поліцейські наздогнали правопорушника, затримали та передали слідчо-оперативній групі Чернівецького ВП.<br/>⠀<br/>За зухвалий, необдуманий вчинок, за попередньою кваліфікацією слідчих, юнаку загрожує покарання згідно зі ст.296 КК України (Хуліганство), що карається штрафом від п'ятисот до тисячі неоподатковуваних мінімумів доходів громадян або арештом на строк до шести місяців, або обмеженням волі на строк до п'яти років. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpatrolpolicecv%2Fvideos%2F3080312915528076%2F&amp;show_text=0&amp;width=260" width="260" height="477" data-service="Facebook" scrolling="no"/>
      </figure>
      <related>
        <h4>Схожі записи</h4>
        <a href="https://pogliad.ua/news/crime/u-chernivcyah-nevidoma-osoba-poshkodila-11-avtomobiliv-380500"/>
        <a href="https://pogliad.ua/news/chernivtsi/u-chernivcyah-zhinci-hlyupnuli-v-oblichchya-nevidomoyu-rechovinoyu-370772"/>
        <a href="https://pogliad.ua/news/chernivtsi/huliganstvo-z-praporami-u-chernivcyah-vchiniv-student-odnogo-z-miscevih-vuziv-349048"/>
        <a href="https://pogliad.ua/news/chernivtsi/u-chernivcyah-pyaniy-cholovik-z-nepristoynimi-propoziciyami-rozdyagavsya-v-marshrutci-344635"/>
      </related>
    </article>
  </body>
</html>