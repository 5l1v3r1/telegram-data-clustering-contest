<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641041/%D8%AA%D9%88%D8%B2%DB%8C%D8%B9-%D8%B4%DB%8C%D8%B1-%D8%B1%D8%A7%DB%8C%DA%AF%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3-%DB%B9-%D8%A7%D8%B3%D8%AA%D8%A7%D9%86-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%A2%D8%B0%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:49:00+00:00"/>
    <meta property="og:title" content="توزیع شیر رایگان در مدارس ۹ استان از ابتدای آذر"/>
    <meta property="og:description" content="مدیرکل تنظیم بازار گفت قرار است وزارت آموزش و پرورش از ابتدای آذر در مدارس ۹ استان شیر رایگان توزیع کند."/>
  </head>
  <body>
    <article>
      <h1>
        <a href="https://www.bultannews.com/fa/news/641041/%D8%AA%D9%88%D8%B2%DB%8C%D8%B9-%D8%B4%DB%8C%D8%B1-%D8%B1%D8%A7%DB%8C%DA%AF%D8%A7%D9%86-%D8%AF%D8%B1-%D9%85%D8%AF%D8%A7%D8%B1%D8%B3-%DB%B9-%D8%A7%D8%B3%D8%AA%D8%A7%D9%86-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%A2%D8%B0%D8%B1">توزیع شیر رایگان در مدارس ۹ استان از ابتدای آذر</a>
      </h1>
      <h2>مدیرکل تنظیم بازار گفت قرار است وزارت آموزش و پرورش از ابتدای آذر در مدارس ۹ استان شیر رایگان توزیع کند.</h2>
      <address><time datetime="2019-11-20T21:49:00+00:00">20 Nov 2019, 21:49</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>مدیرکل تنظیم بازار وزارت صمت گفت: <b>سازمان برنامه و بودجه</b> اعتبار شیر <b>مدارس</b> را تخصیص داده و قرار است وزارت آموزش و پرورش از ابتدای آذر در 9 استان شیر توزیع کند.</p>
      <p>محمدرضا کلامی افزود: نکته طرح توزیع شیر مدارس این است که اول باید منابع اش تامین شود تا امکان اجرای آن به وجود بیاید چرا که در تمام سال‌های گذشته مشکل اساسی تامین این بودجه بوده است.</p>
      <p>وی گفت: با بررسی تجربه‌های گذشته در سال‌های پیش امسال ما تصمیم گرفتیم تا بودجه تامین شده را به پیشنهاد وزارت آموزش و پرورش در استان‌های کم‌تر برخوردار هزینه کنیم.<br/>کلامی افزود: به همین دلیل مقرر شد تا این بودجه دراستان‌های ایلام، بوشهر، خراسان جنوبی، خوزستان، سیستان و بلوچستان، کرمان، کهگیلویه و بویراحمد و هرمزگان صرف شود.</p>
      <p>وی ادامه داد: با پیگیری‌های انجام شده امسال سازمان برنامه و بودجه منابع لازم برای این طرح را تامین کرده و این منابع در حال حاضر در حساب آموزش و پرورش واریز شده است و ما هم برای کمک به تولید داخل با اتحادیه‌های مربوطه با تولید شیر رایزنی کردیم و این اتحادیه‌ها به هر تعداد در هفته دفعاتی که مدنظر دولت باشد در مدارس این استان‌ها شیر توزیع می‌کند.</p>
      <p>کلامی گفت: برای توزیع شیر در مدارس ما بسته‌های 200 سی سی شیر استریل را در نظر گرفتیم که هم فاسد نمی‌شود و هم از کیفیت بالایی برخوردار است.</p>
      <p>مدیرکل تنظیم بازار وزارت صمت تاکید کرد: هر چند بودجه در اختیار آموزش و پرورش است، اما آموزش و پرورش باید این بودجه را تنها برای تامین شیر مدارس هزینه کند و هزینه کرد آن در هر جای دیگری غیر قانونی است.</p>
    </article>
  </body>
</html>