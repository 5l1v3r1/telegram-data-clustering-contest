<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/vv-leo-oszinten-vallott-a-konyhafonok-vip-bol-valo-kiesese-utan/f2bqv4e"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T21:35:00+00:00"/>
    <meta property="og:title" content="„Nem voltam elég felkészült” – VV Leo őszintén vallott a Konyhafőnök VIP-ből való kiesése után"/>
    <meta property="og:description" content="2004-ben került be a ValóVilágba Leo, azaz Nagy Zsolt (44). Az egykori realitysztár ma már a kamera másik oldalán is áll, televíziós szerkesztő egy zenei csatornánál, valamint a The Fishing &amp; Hunting csatornánál, mégis igent mondott az RTL Klub gasztroreality-műsorára, A Konyhafőnök VIP-ra."/>
  </head>
  <body>
    <article>
      <h1>„Nem voltam elég felkészült” – VV Leo őszintén vallott a Konyhafőnök VIP-ből való kiesése után</h1>
      <address><time datetime="2019-11-20T21:35:00+00:00">20 Nov 2019, 21:35</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>2004-ben került be a ValóVilágba Leo, azaz Nagy Zsolt (44). Az egykori realitysztár ma már a kamera másik oldalán is áll, televíziós szerkesztő egy zenei csatornánál, valamint a The Fishing &amp; Hunting csatornánál, mégis igent mondott az RTL Klub gasztroreality-műsorára, A Konyhafőnök VIP-ra.</b>
          </b>
        </i>
      </p>
      <p>
        <b>Miért mérette meg magát a konyhában?</b>
      </p>
      <p>
        <i>– Nagyon szeretem a kihívásokat, és azt, ha valami versenyre sarkall, szóval egyértelmű volt, hogy belevágok ebbe. A főzés otthoni, „civil” körülmények közt nagyon jól megy, de be kell látnom, a többiekhez képest nem voltam elég felkészült, ám erre csak menet közben jöttem rá. Ha újra kezdhetném, az alapokra jobban oda figyelnék, illetve többet készülnék.</i>
      </p>
      <p>(<a href="https://www.blikk.hu/legfrissebb">Legfrissebb hírek itt</a>)</p>
      <p>
        <b>Ennyi év után megismerik még az utcán?</b>
      </p>
      <p>
        <i>– Meglepő, de igen. Bár ebben nyilván nagy szerepe van annak, hogy a mai napig látnak a tévében, A Konyhafőnökről nem is beszélve. Az egyik nap az operatőr kollégám rosszul lett, elkísértem a kórházba. Nem volt komoly baj, de amíg ő ott feküdt az ágyon, az orvossal arról beszélgettünk, mit főzök a következő adásban, és ki hogyan készíti otthon a pörköltet.</i>
      </p>
      <p>
        <b>Felépült a két évvel ezelőtti balesetéből?</b>
      </p>
      <p>
        <i>– Durva baleset volt, három autó ütközött. Szerencsére nem vagyok ijedős, szóval nem fordult meg a fejemben, hogy ne mernék vezetni vagy kocsiba ülni. Bár akkor sem hajtottunk gyorsan, de megtanultam, nem szabad sietni. Sokkal óvatosabb, elővigyázatosabb lettem.</i>
      </p>
    </article>
  </body>
</html>