<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/bezsmertnyi-vyznannia-rosii-sponsorom-teroryzmu-tse-ii-kinets-iak-suchasnoi-derzhavy-203181.html"/>
    <meta property="og:site_name" content="5 канал"/>
    <meta property="article:published_time" content="2019-11-20T21:38:00+00:00"/>
    <meta property="og:title" content="Безсмертний: Визнання Росії спонсором тероризму – це її кінець як сучасної держави"/>
    <meta property="og:description" content="За словами політика, міжнародні суди проти РФ ключові не тільки для України"/>
  </head>
  <body>
    <article>
      <h1>Безсмертний: Визнання Росії спонсором тероризму – це її кінець як сучасної держави</h1>
      <address>
        <time datetime="2019-11-20T21:38:00+00:00">20 Nov 2019, 21:38</time>
      </address>
      <p>Визнання Російської Федерації країною, яка фінансує тероризм – це її кінець як сучасної держави. Про це заявив колишній представник України в Тристоронній контактній групі Роман Безсмертний в ефірі програми "ІнфоДень" на "5 каналі".</p>
      <blockquote>"Міжнародний суд ООН та Міжнародний трибунал ООН з морського права не просто важливі і ключові не тільки зі сторони інтересів України. Якщо морський трибунал – це річ, яка вже застосовувалася на практиці, то статті щодо фінансування тероризму – це другий випадок, який мав шанс бути доведеним до кінця. Визнання Росії країною, яка фінансує тероризм – це її кінець як сучасної держави", – наголосив Безсмертний.</blockquote>
      <p>Також політик прокоментував заяви народних депутатів щодо погодження статусу ОРДЛО з представниками ЛДНР та Росією: "Народні депутати мають виконувати Конституцію і закони України. Тому тема "погодити", виглядає, м'яко кажучи, як антиконституційні дії, за що можна позбутися звання нардепа. Не рекомендую їм легковажити і робити такі заяви".</p>
      <p>
        <b>Дивіться повне відео за посиланням:</b>
      </p>
      <figure>
        <iframe src="https://www.youtube.com/embed/EE2aIa4_k2k" width="745" height="451" data-service="Youtube" scrolling="no"/>
      </figure>
      <p>Нагадаємо, заступниця голови МЗС <a href="https://www.5.ua/polityka/ukraina-sudytymetsia-z-rosiieiu-v-haazkomu-trybunali-popry-povernennia-korabliv-zerkal-203010.html">Олена Зеркаль заявила, що Україна судитиметься з Росією</a> у трибуналі з морського права через порушення прав України в Керченській протоці.</p>
    </article>
  </body>
</html>