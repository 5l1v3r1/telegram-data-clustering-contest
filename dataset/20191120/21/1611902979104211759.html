<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/winnicki-ostro-o-polityce-miedzynarodowej-pis-koncertowe-marnowanie-szans-marazm-stagnacja-i-brak-wyobrazni-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T21:40:34+00:00"/>
    <meta property="og:title" content="Winnicki ostro o polityce międzynarodowej PiS: „Koncertowe marnowanie szans. Marazm, stagnacja i brak wyobraźni” [VIDEO]"/>
    <meta property="og:description" content="Poseł Konfederacji Robert Winnicki mówił o polityce zagranicznej rządu PiS. W ostrych słowach skrytykował expose premiera w tym zakresie."/>
  </head>
  <body>
    <article>
      <h1>Winnicki ostro o polityce międzynarodowej PiS: „Koncertowe marnowanie szans. Marazm, stagnacja i brak wyobraźni” [VIDEO]</h1>
      <address><time datetime="2019-11-20T21:40:34+00:00">20 Nov 2019, 21:40</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>Poseł Konfederacji Robert Winnicki mówił o polityce zagranicznej rządu PiS. W ostrych słowach skrytykował expose premiera w tym zakresie.</b>
      </p>
      <p>Winnicki określił politykę zagraniczną realizowaną przez rząd PiS jako „marazm, stagnację i brak wyobraźni”.</p>
      <p>– <i>Szanse, które stwarza nam historia, geopolityka, nasze położenie, są koncertowo dzisiaj marnowane. Zwróciłem na to szczególną uwagę podczas expose, potem o pierwszej w nocy dopowiadałem na mównicy jeszcze pięć minut na temat szczególnego fragmentu. Ten koncert życzeń literatury, którą wczoraj przedstawił Morawiecki został uzupełniony o coś dla mnie szokującego – że on tak bardzo wyraźnie odciął się od Azji</i> – podkreślił poseł Winnicki.</p>
      <p>– <i>Rząd sprowadza z Azji dziesiątki tysięcy Nepalczyków, mieszkańców Bangladeszu, Azji centralnej czy południowo-wschodniej, republik postsowieckich […] A z drugiej strony zamyka się na azjatycką współpracę i rynki, gdzie dzisiaj jest to sedno rozwoju polityki światowej</i> – zaznaczył poseł Konfederacji.</p>
      <p>–<i> Pokazał, że boimy się Chin, boimy się Bliskiego Wschodu, oczywiście boimy się Rosji. Wszystkiego się boimy. I tylko ufamy i wierzymy Brukseli i Waszyngtonowi</i> – powiedział Winnicki.</p>
      <p>Prowadzący zapytał też o otwarcie się na Ukrainę zwracając uwagę, że jest to kraj zmieniający i rozwijający się. – <i>Gdy pojedziemy do mocarstw razem, będziemy lepiej wysłuchiwani</i> – powiedział Marcin Orłowski, na co poseł Winnicki odparł, że „oni tak nie myślą”.</p>
      <p>– <i>Nie myślą tak Ukraińcy, Czesi, Słowacy, Węgrzy. Nie myślą, że będziemy razem jeździć i coś wygrywać</i> – twierdził i przypomniał, że swego czasu „Grupa Wyszehradzka się na nas wypięła”.</p>
      <p>Poniżej cały program:</p>
      <figure>
        <iframe src="https://www.youtube.com/embed/53gmZTS8zdY" width="640" height="360" data-service="Youtube" scrolling="no"/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/nowa-moda-w-europie-meduzy-zastepuja-w-akwariach-czerwone-i-zlote-rybki/"/>
        <a href="https://nczas.com/2019/11/20/zderzenie-ciezarowki-z-lokomotywa-na-niestrzezonym-przejezdzie-kolejowym-foto/"/>
        <a href="https://nczas.com/2019/11/20/ruska-onuca-to-pikus-telewizja-pastora-chojeckiego-nazywa-brauna-swietnym-narzedziem-komunistycznej-propagandy-video/"/>
        <a href="https://nczas.com/2019/11/20/wiemy-dlaczego-kobiety-zarabiaja-mniej-od-mezczyzn-okazuje-sie-ze-nie-chce-im-sie-negocjowac-pensji/"/>
        <a href="https://nczas.com/2019/11/20/bernaciak-z-ordo-iuris-o-wyborze-biejat-na-szefa-komisji-wypadek-przy-pracy-nikt-nie-zaplanowalby-czegos-tak-kiepskiego-video/"/>
        <a href="https://nczas.com/2019/11/20/grzegorz-braun-przypomina-sprowadzono-nas-do-formatu-ze-polski-patriotyzm-to-faszyzm-to-tradycja-stalinowska-video/"/>
        <a href="https://nczas.com/2019/11/20/kim-jest-morderca-syna-niemieckiego-prezydenta-weizsaeckera/"/>
        <a href="https://nczas.com/2019/11/20/tragiczny-wypadek-polakow-w-anglii-trzech-mezczyzn-nie-zyje/"/>
        <a href="https://nczas.com/2019/11/20/najnowszy-program-rzadu-to-drozyzna-od-stycznia-2020-drastyczne-podwyzki-pradu-paliw-miesa-owocow-i-warzyw/"/>
      </related>
    </article>
  </body>
</html>