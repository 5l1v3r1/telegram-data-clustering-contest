<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/avem-informatii-de-ultima-ora-fiul-nelegitim-al-regelui-mihai-i-a-declarat-razboi-statului-roman-20096397"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T21:14:59+00:00"/>
    <meta property="og:title" content="Avem informații de ultimă oră! Fiul nelegitim al Regelui Mihai I a declarat război statului român"/>
    <meta property="og:description" content="În anul 2013, Dieter Stanzeleit a cerut să fie recunoscut drept fiul legitim al Regelui Mihai, numai că nu a avut câștig de cauză în instanță."/>
  </head>
  <body>
    <article>
      <h1>Avem informații de ultimă oră! Fiul nelegitim al Regelui Mihai I a declarat război statului român</h1>
      <address><time datetime="2019-11-20T21:14:59+00:00">20 Nov 2019, 21:14</time> by <a rel="author">Cristian Lisandru</a></address>
      <p>
        <b>Povestea lui Dieter Stanzeleit, cetăţeanul german care susţine că este fiul Regelui Mihai I, poate deveni, foarte ușor, subiect de carte sau de film. Dieter Stanzeleit susține că este fiul fostului suveran al României, rezultat din căsătoria acestuia cu Nerissa Jane Irene Bowes-Lyon. Căsătoria ar fi fost încheiată, în anul 1939, la Primăria orașului Azuga. În anul 2013, Dieter Stanzeleit a cerut să fie recunoscut drept fiul legitim al Regelui Mihai, numai că nu a avut câștig de cauză în instanță. <a href="https://www.cancan.ro/">CANCAN.RO, site-ul nr. 1 din România</a>, are informații de ultimă oră în acest caz care deține toate ingredientele unui scenariu în care s-ar împleti intrigile de palat, un mariaj ”de conveniență” și interese politice dictate de cel Al Doilea Război Mondial, în faza sa incipientă. (CITEȘTE ȘI: <a href="https://www.cancan.ro/fiicele-regelui-mihai-i-au-dat-in-judecata-guvernul-principesa-margareta-celelalte-4-altete-s-au-plans-ca-20054829">FIICELE REGELUI MIHAI I AU DAT ÎN JUDECATĂ GUVERNUL! PRINCIPESA MARGARETA + CELELALTE 4 ALTEȚE S-AU PLÂNS CĂ…</a>)</b>
      </p>
      <p>În anul 1937, Europa aștepta cu înfrigurare un nou război. Existau toate premisele pentru o conflagrație de anvergură, iar Casa Regală a României, încercând să obțină o viitoare neutralitate, ar fi hotărât să încheie un ”mariaj de conveniență”. Mihai, în vârstă de 18 ani, ar fi întâlnit-o pe viitoarea soție și s-ar fi căsătorit – pe data de 7 septembrie 1939, la Azuga, într-un secret deplin – cu Nerissa Bowes-Lyon, rudă de sânge a actualei regine Elisabeta a Angliei.  În momentul încheierii căsătoriei, Nerissa Bowes-Lyon ar fi fost însărcinată, iar copilul – născut pe 28 noiembrie 1939 – ar fi fost botezat la începutul anului 1940, secretul fiind – spune Dieter Stanzeleit – păstrat cu strășnicie. Numele copilului din certificatul de botez? Nicolae-Vasile de Alba Iulia.</p>
      <p><i><b>„Numele primit de subsemnat, la botez, a fost acela de Nicolae-Vasile. De altfel, pe copia certificatului de botez, ce se găseşte în posesia mea, sunt trecuti ca părinţi Domnul Mihai de Alba Iulia şi Doamna Nerissa Lyon, care în realitate avea numele de familie Bowes-Lyon, în timp ce drept naşă de botez apărea o anumită Doamnă Colonel Vasile Voinescu”</b></i>, a declarat Dieter Stanzeleit. <b>(VEZI ȘI: <a href="https://www.cancan.ro/fiul-secret-al-regelui-mihai-i-recunoaste-am-fost-condamnat-la-inchisoare-pe-atunci-aveam-doar-25-de-ani-20045350">”FIUL SECRET” AL REGELUI MIHAI I RECUNOAȘTE: ”AM FOST CONDAMNAT LA ÎNCHISOARE</a>)</b></p>
      <figure>
        <img src="https://www.cancan.ro/wp-content/uploads/2019/11/6-dieter.jpg"/>
        <figcaption>Dieter Stanzeleit se consideră singurul descendent legitim al Regelui Mihai I</figcaption>
      </figure>
      <h3>”Tatăl biologic al subsemnatului este Majestatea Sa Regele Mihai I al României”</h3>
      <p>În anul 2013, Dieter Stanzeleit a cerut să fie recunoscut ca fiu legitim al Regelui Mihai I, menționând că este vorba despre o ”realitate” pe care a cunoscut-o toată viața sa, legătura de sânge fiindu-i confirmată și de mama sa adoptivă.</p>
      <p><i><b>“În realitate, tatăl biologic al subsemnatului este Majestatea Sa Regele Mihai I al României, realitate pe care dintotdeauna am cunoscut-o, fiindu-mi mai apoi confirmată şi de mama mea adoptivă”</b></i>, a declarat Dieter Stanzeleit. <b>(NU RATA: <a href="https://www.cancan.ro/vagonul-de-tren-care-a-purtat-sicriul-regelui-mihai-i-a-fost-vandalizat-de-navetisti-au-distrus-tot-au-comis-un-sacrilegiu-19912029">VAGONUL DE TREN CARE A PURTAT SICRIUL REGELUI MIHAI I A FOST VANDALIZAT DE NAVETIȘTI</a>)</b></p>
      <p>Botezul copilului care ar fi rezultat din relația lui Mihai I cu Nerissa Bowes-Lyon ar fi avut loc pe data de 1 ianuarie 1940. După aceea, băiatul ar fi fost dat în grijă unei familii care îşi pierduse copilul, iar familia adoptivă a plecat, împreună cu el, în Germania.</p>
      <figure>
        <img src="https://www.cancan.ro/wp-content/uploads/2019/11/11-stanzeleit.jpg"/>
        <figcaption>Dieter Stanzeleit: <i><b>”Tatăl biologic al subsemnatului este Majestatea Sa Regele Mihai I al României”</b></i></figcaption>
      </figure>
      <h3>A pierdut procesul de paternitate în România, dar l-a continuat în Germania</h3>
      <p>Dieter Stanzeleit a pierdut, la Curtea de Apel Bucureşti, procesul de paternitate deschis Regelui Mihai. <i><b>“Respinge, ca neîntemeiată, cererea de sesizare a Curţii de Justiţie a Uniunii Europene pentru a se pronunţa cu titlu preliminar. Respinge recursul ca nefondat. Irevocabilă”</b></i>, este minuta Curţii de Apel Bucureşti. Însă Dieter Stanzeleit a continuat procesul în Germania. Bărbatul susţine că decizia prin care i s-a comunicat că nu este, legal, fiul Regelui Mihai a fost una demnă de tot râsul. <b>(CITEȘTE ȘI: <a href="https://www.cancan.ro/nepotul-renegat-al-lui-mihai-i-printesa-alina-au-lasat-deoparte-protocolul-regal-si-cum-au-fost-filmati-intr-un-club-din-mamaia-19982950">NEPOTUL RENEGAT AL LUI MIHAI I &amp; PRINȚESA ALINA AU LĂSAT DEOPARTE PROTOCOLUL REGAL ȘI…</a>)</b></p>
      <p>Presupusul fiu al Regelui Mihai a declarat – în exclusivitate pentru <b><a href="https://www.cancan.ro/">CANCAN.RO, site-ul nr. 1 din România</a>, </b>că a fost făcut inclusiv un test ADN.</p>
      <p><i><b>„Rezultatul procesului de paternitate este foarte simplu: aici, în România, am pierdut procesul. S-a hotărât că România nu este competentă, eu fiind cetăţean german. S-a făcut test ADN şi rezultatul a fost că sunt 99,9% copilul Regelui. Acolo, în Germania, este deschis un proces de paternitate şi vom vedea ce rezultat va fi pentru că sunt interese politice. În mod normal, trebuie să aflăm adevărul”</b></i>, ne-a mai declarat Dieter Stanzeleit.</p>
      <p>Presupusul fiu al Regelui Mihai spune că, la Săvârşin, era un lucru ştiut că el este copilul fostului monarh.<i><b> „La Săvârşin era cunoscut că are un copil, oamenii m-au văzut. Mi s-a spus că perioada cu mama mea şi cu mine a fost cea mai frumoasă din viaţa lui </b></i>(n.red.- a Regelui Mihai)<i><b>”</b></i>, a mai povestit Dieter Stanzeleit. <b>(VEZI ȘI: <a href="https://www.cancan.ro/slujba-de-inmormantare-pentru-regina-mama-elena-la-catedrala-istorica-regala-din-curtea-de-arges-20078278">SLUJBA DE ÎNMORMÂNTARE PENTRU REGINA-MAMĂ ELENA, LA CATEDRALA ISTORICĂ REGALĂ DIN CURTEA DE ARGEŞ</a>)</b></p>
      <p> </p>
      <figure>
        <img src="https://www.cancan.ro/wp-content/uploads/2019/11/3-dieter-stanzeleit.jpg"/>
        <figcaption>Dieter Stanzeleit. <i><b>”S-a făcut test ADN şi rezultatul a fost că sunt 99,9% copilul Regelui”</b></i></figcaption>
      </figure>
      <h3>Dieter Stanzeleit luptă pentru cetățenia română</h3>
      <p>Surse <b><a href="https://www.cancan.ro/">CANCAN.RO, site-ul nr. 1 din România</a></b>, susțin că – în momentul de față – presupusul fiu al Regelui Mihai I se află în ”război declarat” cu statul român, reprezentat de Autoritatea Națională pentru Cetățenie, motivul fiind acela că Dieter Stanzeleit dorește cetățenia română, însă nu o primește. Acesta nu renunță la demersul său prin care încearcă să demonstreze că este fiul legitim Regelui Mihai I, iar obținerea cetățeniei române poate reprezenta un pas înainte în toată această ”luptă” dusă de mai mulți ani. <b>(NU RATA: <a href="https://www.cancan.ro/mesajul-casei-regale-la-un-an-de-la-moartea-regelui-mihai-i-al-romaniei-19894459">MESAJUL CASEI REGALE, LA UN AN DE LA MOARTEA REGELUI MIHAI I AL ROMÂNIEI!</a>)</b></p>
      <p><i><b>“La un moment dat, l-am contactat pe Regele Mihai şi am avut o conversaţie civilizată. I-am spus că este tatăl meu, dar el a refuzat să recunoască faptul că sunt fiul său. De aceea am strâns actele doveditoare şi m-am adresat instanţei germane, care a aprobat cererea mea de stabilire a paternităţii, solicitând instanţei din România să mă sprijine pentru efectuarea unui test de paternitate”</b></i>, declara Dieter Stanzeleit, în 2010, pentru<i> libertatea.ro. </i><b>(CITEȘTE ȘI: <a href="https://www.cancan.ro/fiicele-regelui-mihai-i-au-dat-in-judecata-guvernul-principesa-margareta-celelalte-4-altete-s-au-plans-ca-20054829">FIICELE REGELUI MIHAI I AU DAT ÎN JUDECATĂ GUVERNUL! PRINCIPESA MARGARETA + CELELALTE 4 ALTEȚE S-AU PLÂNS CĂ…</a>)</b></p>
      <p>Presupusul fiu al Regelui Mihai I consideră că este urmașul legitim al acestuia fiindcă – neexistând un divorț între Rege și Nerissa Bowes-Lyon și lipsind un certificat de deces al mamei sale – mariajul dintre Rege și Ana ar fi… ilegal. Plecând de la acest argument, Dieter Stanzeleit se consideră singurul urmaș legal al Regelui Mihai I.</p>
      <h3>Nu a participat la înmormântarea Regelui Mihai I</h3>
      <p>Dieter Stanzeleit nu a participat la înmormântarea Regelui Mihai I, susținând că i s-a interzis să ia orice legătură cu acesta, atunci când trăia, și că i-a fost frică să își ia rămas-bun. Presupusul fiu al Regelui a mai spus că nu a dorit să se ajungă la ”scandal”.</p>
      <p><i><b>„Nu particip la înmormântare. Mi s-a interzis să iau orice legătură cu tatăl meu, Regele Mihai. Mi-e frică să-mi iau rămas-bun de la tatăl meu, ele </b></i>(n.red.- Principesele)<i><b> vor scandal, dar n-am să le dau această satisfacţie. Mă rog pentru Rege tot timpul. El a fost un om bun, dar a fost slab în această privinţă</b></i> (n.red. – a recunoaşterii paternităţii)<i><b>”</b></i>, a declarat Dieter Stanzeleit, în exclusivitate pentru <b><a href="http://cancan.ro/">CANCAN.ro, site-ul nr. 1 din România</a></b>. <b>(VEZI ȘI AICI: <a href="https://www.cancan.ro/fiul-nerecunoscut-al-regelui-mihai-i-a-ajuns-la-fundul-sacului-a-fost-executat-silit-iar-statul-19879422">FIUL NERECUNOSCUT AL REGELUI MIHAI I A AJUNS LA FUNDUL SACULUI</a>)</b></p>
      <h3>Adversitatea Familiei Regale</h3>
      <p>Dieter Stanzeleit a mai spus, totodată, că a fost surprins neplăcut de adversitatea Familiei Regale la adresa lui. <i><b>„Sunt puternic, dar nu m-am aşteptat la asta. La comemorarea din noiembrie de la Tâncăbeşti </b></i>(n.red.- a soldaţilor britanici care au pierit în cele două războaie mondiale)<i><b> am fost invitat la Ambasada Britanică şi Familia Regală a fost şi ea acolo. Prietenii mei mi-au spus că Margareta şi cei care o însoţeau urmăreau tot ce făceam. Un colonel britanic a venit şi mi-a spus că a fost forţat să mă conducă afară. Avea lacrimi în ochi”</b></i>, a mai povestit presupusul fiu al Regelui Mihai. <b>(NU RATA: <a href="https://www.cancan.ro/ce-pensie-avea-regele-mihai-cat-incasa-familia-regala-doar-din-chirii-17429824">CE PENSIE AVEA REGELE MIHAI. CÂT ÎNCASA FAMILIA REGALĂ DOAR DIN CHIRII</a>)</b></p>
    </article>
  </body>
</html>