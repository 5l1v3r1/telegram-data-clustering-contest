<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-povernuv-pasport-gromadyanina-ukrajini-eksgolovi-sbu-shchegoljevu-641305.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T21:18:17+00:00"/>
    <meta property="og:title" content="Суд повернув паспорт громадянина України ексголові СБУ Щеголєву"/>
    <meta property="og:description" content="Суд повернув Щеголєву паспорт, щоб він здійснював свої конституційні права та міг пройти медичне обстеження"/>
  </head>
  <body>
    <article>
      <h1>Суд повернув паспорт громадянина України ексголові СБУ Щеголєву</h1>
      <address>
        <time datetime="2019-11-20T21:18:17+00:00">20 Nov 2019, 21:18</time>
      </address>
      <h4>Суд повернув Щеголєву паспорт, щоб він здійснював свої конституційні права та міг пройти медичне обстеження</h4>
      <p>Шевченківський суд Києва 20 листопада повернув паспорт громадянина України колишньому начальнику Головного управління Служби безпеки України у Києві та Київській області Олександру Щеголєву, якого обвинувачують в організації силового штурму Майдану 18 лютого 2014 року.</p>
      <p>Про це у коментарі hromadske повідомив адвокат Щеголєва Валентин Рибін.</p>
      <p>Адвокат ексголови СБУ подав клопотання про повернення обвинуваченому Щеголєву закордонного та внутрішнього паспортів.</p>
      <p>«Суд повернув генералу Олександру Щеголєву паспорт громадянина України, щоб він здійснював свої конституційні права та міг пройти медичне обстеження», — додав Рибін.</p>
      <p>Нагадаємо, 26 червня суд відпустив обвинуваченого у штурмі Євромайдану ексглаву СБУ Києва під домашній арешт.</p>
      <p>Раніше Щеголєв відмовився свідчити на суді по Януковичу. Щеголєва узяли під варту 20 серпня 2015 року.</p>
      <p>Йому інкримінують 10 загиблих та 124 поранених учасників Євромайдану. За сукупністю злочинів Щеголєв може отримати довічне ув’язнення.</p>
    </article>
  </body>
</html>