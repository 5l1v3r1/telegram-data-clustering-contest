<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/detalii-terifiante-apar-in-dosarul-fratelui-lui-pepe-victima-ar-fi-putut-supravietui-doar-ca-i-au-strivit-capul-de-caldaram-20096370"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T21:17:50+00:00"/>
    <meta property="og:title" content="Detalii terifiante apar în dosarul ”fratelui” lui Pepe. Victima ar fi putut supraviețui, doar că… I-au strivit capul de caldarâm!"/>
    <meta property="og:description" content="CANCAN.RO, SITE-UL NR. 1 DIN ROMÂNIA, a intrat în posesia unor noi informaţii uluitoare din dosarul în care anchetatorii de la"/>
  </head>
  <body>
    <article>
      <h1>Detalii terifiante apar în dosarul ”fratelui” lui Pepe. Victima ar fi putut supraviețui, doar că… I-au strivit capul de caldarâm!</h1>
      <address><time datetime="2019-11-20T21:17:50+00:00">20 Nov 2019, 21:17</time> by <a rel="author">Lucian Căpraru</a></address>
      <p>
        <b><a href="http://cancan.ro/">CANCAN.RO, SITE-UL NR. 1 DIN ROMÂNIA</a>, a intrat în posesia unor noi informaţii uluitoare din dosarul în care anchetatorii de la Parchetul Capitalei încearcă să pună cap la cap piesele crimei violente din Piaţa Constituţiei, dosar în care este implicat și Romeo Păun, ”fratele” lui Pepe. Am aflat și care este lista completă a protagoniştilor omorului comis în seara de 29 septembrie 2019 în fața Palatului Parlamentului. (NU RATA: <a href="https://www.cancan.ro/ce-au-descoperit-medicii-legisti-cand-au-facut-autopsia-barbatului-mort-in-urma-scandalului-din-piata-constitutiei-s-a-aflat-si-motivul-bataii-20067370">CE AU DESCOPERIT MEDICII LEGIȘTI CÂND AU FĂCUT AUTOPSIA BĂRBATULUI MORT ÎN URMA SCANDALULUI DIN PIAȚA CONSTITUȚIEI)</a></b>
      </p>
      <p>Potrivit detaliilor intrate în posesia <b><a href="http://cancan.ro/">CANCAN.RO, SITE-UL NR. 1 DIN ROMÂNIA</a>,</b> moartea victimei a fost una violentă şi ar fi survenit după o lovitură cruntă cu talpa pe cap. Mai precis, capul bărbatului ar fi fost strivit, pur și simplu, de caldarâm.</p>
      <h3>Ar fi avut zile, dar nu l-au lăsat să trăiască</h3>
      <p>Conform unor surse apropiate anchetei, victima Ion Ban a reuşit, într-o primă fază, să supravieţuiască asaltului brutal cu pumni, bâte, spray lacrimogen şi picioare în cap. Ba, mai mult, bărbatul ar fi avut puterea să se ridice parţial şi să se târască metri buni, în încercarea disperată de a scăpa de agresorii care nu se mai opreau.</p>
      <p>Ion Ban ar fi parcurs o distanță apreciabilă, de la marginea parcării până aproape de centrul acesteia, în rondul de la Piaţa Constituţiei. <b>(VEZI ȘI: <a href="https://www.cancan.ro/bataia-din-piata-constitutiei-tanarul-a-fost-omorat-din-cauza-unei-femei-filmul-complet-al-crimei-20070704">FILMUL COMPLET AL CRIMEI)</a></b></p>
      <p>Cu toate aceastea, deşi valul de lovituri păruse că ar fi încetat şi că victima aproape scăpase, unul dintre agresori a refuzat să o lase în viaţă. Atacatorul s-a desprins de grup şi i-a strivit capul de asfalt lui Ion Ban.</p>
      <h3>„I-a aplicat o lovitură cu piciorul în cap, de sus în jos”</h3>
      <p>Aceste detalii au fost puse cap la cap de anchetatorii bucureşteni după vizionarea a zeci de ore de filmări, dar şi în urma declaraţiilor unor martori, care se regăsesc acum în dosarul instanţei de judecată.</p>
      <p>
        <i>
          <b>„În urma intervenţiei inculpatului Chivu Nicolae Marian şi a martorului (…), agresorii s-au îndepărtat de victimă, părăsind în grabă locul agresiunii.</b>
        </i>
      </p>
      <figure>
        <video src="https://www.cancan.ro/wp-content/uploads/2019/11/bataie-piata-constitutie-29-septembrie-2019.mp4?_=1"/>
      </figure>
      <p>
        <i>
          <b>În continuare, Ban Ion a reuşit să se ridice şi să parcurgă câţiva paşi înspre interiorul parcării, fiind într-o stare evidentă de tulburare, ca urmare a loviturilor primite, împrejurare în care a mai fost lovit de către o altă persoană din grupul agresorilor, căzând definitiv la pământ.</b>
        </i>
      </p>
      <p><i><b>Imediat, în contextul în care membrii grupului agresorilor se retrăgeau către partea dreaptă a parcării (privind spre Palatul Parlamentului), intenţionând să părăsească locul evenimentelor, numitul Dumitru Relu, zis «Florin» a trecut, în alergare, pe lângă victima Ban Ion – prăbuşită pe asfalt – şi i-a aplicat o lovitură cu piciorul în cap, de sus în jos, comprimându-i violent capul între picior şi asfalt”</b></i>, se arată în dosar.</p>
      <h3>Proba cruzimii</h3>
      <p>Procurorii au o dovadă indubitabilă privind cruzimea celor care l-au ucis pe bărbat şi au prezentat-o judecătorului de drepturi şi libertăţi, căruia i-au cerut să îl aresteze preventiv pentru omor pe Relu Dumitru.</p>
      <p><i><b>„Potrivit procesului-verbal de vizionare întocmit de către organele de cercetare penală la data de 30.10.2019, la minutul 10.29.45 Camera 1 – Parter 6 îl surprinde pe inculpatul Dumitru Relu fugind prin Piaţa Constituţiei de la stânga la dreapta şi din alergare, calcă violent cu piciorul drept victima pe cap, după care îşi continuă deplasarea, ieşind din câmpul vizual”</b></i>, se mai arată în dosar. <b>(NU RATA:</b> <a href="https://www.cancan.ro/fratele-lui-pepe-retinut-e-principalul-suspect-in-cazul-crimei-din-piata-constitutiei-20069715"><b>”FRATELE” LUI PEPE, REȚINUT ÎN CAZUL CRIMEI DIN PIAȚA CONSTITUȚIEI)</b></a></p>
      <p>Cât despre „fratele” lui Pepe, implicarea sa este descrisă cu lux de amănunte de către anchetatori.</p>
      <p><b><i>„Imaginile video ataşate la dosarul cauzei şi înregistrate de camere de supraveghere amplasate la sediul Parchetului de pe lângă Înalta Curte de Casaţie şi Justiţie au relevat că, după ce Păun Romeo a pulverizat două jeturi de spray lacrimogen înspre victimă, în timp ce aceasta era lovită de Dumitru Florin, zis Claus, numitul Nicoale Geani a lovit-o pe aceasta cu o bâtă, după care a părăsit locul agresiunii”</i>, </b>potrivit unor documente consultate de <b><a href="http://cancan.ro/">CANCAN.RO, SITE-UL NR. 1 DIN ROMÂNIA</a>.</b></p>
      <h3>Romeo Păun, prieten la cataramă cu Pepe!</h3>
      <figure>
        <img src="https://www.cancan.ro/wp-content/uploads/2019/10/60216967_1432381226929508_7097247540390658048_n.jpg"/>
        <figcaption>Romeo Păun, unul dintre suspecții arestați în cazul crimei din Piața Constituției</figcaption>
      </figure>
      <p>Romeo Păun este un apropiat al celebrului artist Pepe. Datorită prieteniei strânse dintre cei doi, pugilistul, care este suspect în cazul crimei din Piața Constituției, este cunoscut în oraș drept „fratele” lui Pepe. <b>(NU RATA: <a href="https://www.cancan.ro/cum-au-actionat-de-fapt-fratele-lui-pepe-complicii-in-cazul-macelului-din-piata-constitutiei-20093453">CUM AU ACȚIONAT DE FAPT ”FRATELE” LUI PEPE &amp; COMPLICII ÎN CAZUL MĂCELULUI DIN PIAȚA CONSTITUȚIEI)</a></b></p>
      <p><i><b>”Era cunoscut ca un bărbat extrem de agresiv și care lovea extrem de tare. Romeo nu avea antecedente penale. Atunci când era la antrenamente, Romeo era un sportiv foarte implicat și își dădea interesul. Se pregătea pentru un meci cu un sportiv din Vâlcea. Anul trecut, la Campionatul Național de Box, a reprezentat Dinamo la categoria 75 de kg. În noaptea crimei din Piața Constituției se pare că a mers cu turma”</b></i><b>, </b>a dezvăluit o sursă din anturajul lui Romeo Păun, în exclusivitate pentru <b><a href="https://www.cancan.ro/">CANCAN.RO, SITE-UL NR.1 DIN ROMÂNIA.</a></b></p>
      <h3>Șase persoane au fost arestate în cazul crimei din Piața Constituției</h3>
      <p>Piața Constituției este supravegheată, mai nou, de echipe mixte formate din polițiști de siguranță publică, jandarmi, polițiști rutieri și agenți de la Serviciul Operațiuni Speciale, în anumite intervale orare.</p>
      <p>Măsurile vin în urma unei<a href="https://www.cancan.ro/impuscaturi-ca-in-vestul-salbatic-in-piata-constitutiei-focurile-de-arma-au-facut-o-victima-20067030"> încăierări de proporții care a avut loc în 29 septembrie</a>, când mai multe persoane s-au bătut cu bâte și săbii în fața Palatului Parlamentului. Un bărbat a murit şi un altul a fost rănit în urma conflictului, cazul fiind investigat de Parchetul de pe lângă Tribunalul Bucureşti şi de Serviciul Omoruri.</p>
      <p>Șase persoane au fost arestate în acest caz. Un număr de 21 de percheziţii domiciliare au avut loc, în 4 octombrie, în Bucureşti, pentru depistarea bărbatului suspectat de uciderea unei persoane în Piaţa Constituţiei.</p>
      <p>
        <i>
          <b>„În dimineaţa zilei de 4 octombrie, în baza autorizaţiilor emise de judecătorul de drepturi şi libertăţi din cadrul Tribunalului Bucureşti, au fost puse în aplicare 21 de mandate de percheziţie domiciliară pe raza municipiului Bucureşti.</b>
        </i>
      </p>
      <p><i><b>După efectuarea percheziţiilor domiciliare menţionate, urmează a fi efectuate audieri la sediul Poliţiei Capitalei de către procurorii criminalişti din cadrul Parchetului de pe lângă Tribunalul Bucureşti şi ofiţerii de poliţie judiciară din cadrul Serviciului Omoruri, cu privire la faptele care fac obiectul cauzei”</b></i>, transmiteau atunci reprezentanții Parchetului de pe lângă Tribunalul Bucureşti. <b>(CITEȘTE ȘI: <a href="https://www.cancan.ro/crima-din-piata-constitutiei-detalii-socante-din-referatul-intocmit-de-procurori-20071748">CRIMA DIN PIAȚA CONSTITUȚIEI. DETALII ȘOCANTE DIN REFERATUL ÎNTOCMIT DE PROCURORI)</a></b></p>
    </article>
  </body>
</html>