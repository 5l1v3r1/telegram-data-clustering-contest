<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/perierga/1562432/ziteitai-anthrwpia-simeiwma-ntropis-se-asanser-polykatoikias-gia-toys-dianomeis-pic-"/>
    <meta property="og:site_name" content="NOOZ."/>
    <meta property="article:published_time" content="2019-11-20T21:26:00+00:00"/>
    <meta property="og:title" content="Ζητείται ανθρωπιά: Σημείωμα ντροπής σε ασανσέρ πολυκατοικίας για τους διανομείς [pic]"/>
    <meta property="og:description" content="Πόσο κοστίζει στις μέρες μας το να είσαι πρώτα και πάνω απ' όλα άνθρωπος;"/>
  </head>
  <body>
    <article>
      <h1>Ζητείται ανθρωπιά: Σημείωμα ντροπής σε ασανσέρ πολυκατοικίας για τους διανομείς [pic]</h1>
      <address>
        <time datetime="2019-11-20T21:26:00+00:00">20 Nov 2019, 21:26</time>
      </address>
      <p>
        <b>Πόσο κοστίζει στις μέρες μας το να είσαι πρώτα και πάνω απ' όλα άνθρωπος;</b>
      </p>
      <p>Προφανώς για κάποιους συμπολίτες μας είναι πολυτέλεια. Το στοιχειώδες που ορίζει την ανθρώπινη υπόσταση, που είναι ο σεβασμός στον διπλανό σου, είναι για κάποιους ψιλά γράμματα.</p>
      <p>Μόνο έτσι μπορεί να ερμηνευθεί το εξοργιστικό σημείωμα που αναρτήθηκε σε ασανσέρ πολυκατοικίας...</p>
      <p>Γράφει λοιπόν: «<b>Η χρήση του ασανσέρ είναι μόνο για τους ενοίκους και τους επισκέπτες τους. Όχι (υπογραμμισμένο) για delivery</b>»</p>
      <p>Τι να πει κανείς; Για την παντελή έλλειψη ευαισθησίας; Για την ανεπάρκεια αισθημάτων ορισμένων;</p>
      <p>Μόνο θλίψη και προβληματισμό προκαλεί ότι μπήκε κάποιος στη διαδικασία να σκεφτεί και να συντάξει ένα τέτοιο κείμενο και δη για εργαζόμενους που με ήλιο ή με βροχή, με καύσωνα ή με πλημμύρα προσπαθούν να κάνουν όσο μπορούν καλύτερα και γρηγορότερα τη δουλειά τους, να εξυπηρετήσουν εμάς τους υπόλοιπους. </p>
      <hr/>
      <figure>
        <img src="https://www.nooz.gr/Multimedia/2019/11/b826ef95-7a11-4089-99bd-9fc37f06b3f6.jpg"/>
      </figure>
      <p> </p>
    </article>
  </body>
</html>