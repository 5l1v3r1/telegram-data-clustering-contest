<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/hazai-sport/megbuntettek-kenderesi-tamast-2043177/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T21:06:00+00:00"/>
    <meta property="og:title" content="Megbüntették Kenderesi Tamást"/>
    <meta property="og:description" content="Meggondolatlan tettéért írásbeli megrovást kapott."/>
  </head>
  <body>
    <article>
      <h6 class="kicker">FEGYELMI VÉTSÉG</h6>
      <h1>Megbüntették Kenderesi Tamást</h1>
      <address>
        <time datetime="2019-11-20T21:06:00+00:00">20 Nov 2019, 21:06</time>
      </address>
      <h4>A Magyar Úszó Szövetség írásbeli megrovásban részesítette Kenderesi Tamást, valamint szövetségi támogatását fél évre megvonta, utóbbi büntetést azonban fél évre felfüggesztette.</h4>
      <p>A 22 éves olimpiai bronzérmesnek azért kellett a szervezet fegyelmi bizottsága előtt felelnie, mert a júliusi kvangdzsui világbajnokság idején egy helyi szórakozóhelyen elkövetett meggondolatlan tettéért a helyi hatóságok szexuális zaklatással vádolták meg.</p>
      <p>A Magyar Úszó Szövetség szerdai közleménye szerint a Fábry György vezette bizottság az úszó által elmondottakat, valamint a Koreai Köztársaságból megkapott hivatalos bírósági jegyzőkönyvben foglaltakat figyelembe véve megállapította, hogy Kenderesi Tamás egyrendbeli szándékos fegyelmi vétséget követett el, megsértvén a szervezet etikai szabályzatát.</p>
    </article>
  </body>
</html>