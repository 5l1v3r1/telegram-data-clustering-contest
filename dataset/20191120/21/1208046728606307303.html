<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/9-pa-9-pa-straff-for-ekberg-med-bara-kryss-mot-zap/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T21:29:44+00:00"/>
    <meta property="og:title" content="9 på 9 på straff för Ekberg – med bara kryss mot Zap"/>
    <meta property="og:description" content="THW Kiel sliter med en skadedrabbad trupp och ett tufft spelschema. För andra hemmamatchen i rad blev det poängtapp i Champions League. Sparkassen-Arena var som vanligt fullsatt när THW Kiel äntrade arenan. Ikväll var det ukrainskt motstånd i form av härliga Motor Zaporozhye. Det blev en fin kamp där det aldrig skiljde mer än två […]"/>
  </head>
  <body>
    <article>
      <h1>9 på 9 på straff för Ekberg – med bara kryss mot Zap</h1>
      <address><time datetime="2019-11-20T21:29:44+00:00">20 Nov 2019, 21:29</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>THW Kiel sliter med en skadedrabbad trupp och ett tufft spelschema. För andra hemmamatchen i rad blev det poängtapp i Champions League.</b>
      </p>
      <p>Sparkassen-Arena var som vanligt fullsatt när THW Kiel äntrade arenan. Ikväll var det ukrainskt motstånd i form av härliga Motor Zaporozhye.</p>
      <p>Det blev en fin kamp där det aldrig skiljde mer än två mål mellan lagen, även om övertaget svängde flera gånger under matchens gång. Kiel saknade flera spelare på grund av skador, däribland Domagoj Duvnjak och Nikola Bilyk, och Niclas Ekberg sprang bara in och sköt straffar.</p>
      <p>Ystad-pågen gjorde det med bravur. 9 på 9 från sju meter och bäste målskytt i Kiel. Den andre Ystad-killen i laget, Lukas Nilsson, dunkade dit 5 mål och tog som vanligt mycket stryk.</p>
      <p>Hos gästerna Zaporozhye stod Barys Pukhouski för 10 baljor. De spelade ett effektivt 7-mot-6 och kom till fina lägen.</p>
      <p>I slutskedet hade Kiel det lilla steget före men Zap hängde med. Stanislav Zhukov vräkte sig in på V9 och kvitterade till 32-32. Kiel fick ett sista anfall som förlängdes till slutsignal tack vare en utvisning. Trots det kunde de inte få in ett segermål i nät och slutresultatet blev oavgjort.</p>
      <p>
        <b>THW Kiel – Motor Zaporozhye 32-32</b>
      </p>
      <p>Övriga matcher ikväll i Champions League:</p>
      <p>
        <b>Cocks – Eurofarm Rabotnik 23 – 21</b>
      </p>
      <p>
        <b>Dinamo Bukarest – Chekhovskiye Medvedi 34 – 23</b>
      </p>
    </article>
  </body>
</html>