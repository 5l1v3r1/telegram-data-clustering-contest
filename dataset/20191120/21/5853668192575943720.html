<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/pagelle/apu-oww-le-naturelle-imola-104-72-le-pagelle-gara-che-rasenta-la-perfezione-tutti-ampiamente-promossi-72105"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-20T21:20:20+00:00"/>
    <meta property="og:title" content="Apu OWW-Le Naturelle Imola 104-72, LE PAGELLE: gara che rasenta la perfezione, tutti ampiamente promossi"/>
    <meta property="og:description" content="Superata anche 'quota 100' dall'Apu Old Wild West questa sera, travolgente contro una alquanto spenta Imola. Una gara vinta grazie all'apporto di tutti e conclusa trionfalmente, come quest'Apu meritava dopo quanto visto questa sera sul campo:"/>
  </head>
  <body>
    <article>
      <h1>Apu OWW-Le Naturelle Imola 104-72, LE PAGELLE: gara che rasenta la perfezione, tutti ampiamente promossi</h1>
      <address><time datetime="2019-11-20T21:20:20+00:00">20 Nov 2019, 21:20</time> by <a rel="author">Francesco Paissan</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/40/404e478b67036557c17ae74fd5fb874a-91688-d41d8cd98f00b204e9800998ecf8427e.jpg"/>
      </figure>
      <p>Superata anche 'quota 100' dall'Apu Old Wild West questa sera, travolgente contro una alquanto spenta Imola. Una gara vinta grazie all'apporto di tutti e conclusa trionfalmente, come quest'Apu meritava dopo quanto visto questa sera sul campo:</p>
      <p>Cromer 8: trascinatore fin dall'inizio, chiude con 16 punti e sette assist. Dominante.</p>
      <p>Amato 7,5: tra assist al bacio e triple mozzafiato lascia anche lui il suo personalissimo segno su questo match.</p>
      <p>Antonutti 7: determinante nei primi due quarti, quando dimostra di saper prendere sempre la scelta giusta. "Riposa" nel resto della partita.</p>
      <p>Ohenen 7: tre minuti di impiego ma prende voto grazie a due punti e una stoppata, non lo rivedremo così spesso, però merita anche lui i complimenti questa sera.</p>
      <p>Micalich 6,5: anche per lui pochi minuti ma un voto superiore alla sufficienza per l'assist a Ohenen.</p>
      <p>Fabi 6,5: concreto e intelligente, non lo vedi spesso ma i suoi numeri li mette sempre, anche stasera.</p>
      <p>Zilli 7: scende in campo con una grinta diversa e si vede. Su ogni pallone, su ogni rimbalzo lui c'è. Avanti così!</p>
      <p>Cortese 7,5: primo tempo stellare nel quale non sbaglia nulla. La carica l'ha suonata lui.</p>
      <p>Jerkovic 6,5: lo ricorderemo per aver concluso al volo una grande giocata con Fabi e per aver segnato il punto n°100 della gara. Non che abbia sfigurato nel resto della gara.</p>
      <p>Beverly 7: parte molto forte, cala un poco verso il finale ma il suo lo aveva già fatto. Due prove di sostanza le ultime.</p>
      <p>Nobile 7,5: ruba la scena alla fine, con tre triple di fila e una serie di giocate eleganti. Sempre in marcatura su un americano, senza mai cedere il passo.</p>
      <p>Penna 7: due triple di fila, non si vede spesso. Gioco di qualità, la strada è quella giusta.</p>
      <p>All. Ramagli 8: serata di grazia dei suoi. Non ricapiterà spesso ma il segno è che il lavoro sta finalmente portando i suoi frutti, e che frutti!</p>
    </article>
  </body>
</html>