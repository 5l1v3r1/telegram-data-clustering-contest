<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/pirmaja-treniruote-surenges-j-mourinho-apie-tottenham-potenciala-ir-darba-su-jaunais-zaidejais/73313"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-20T21:09:52+00:00"/>
    <meta property="og:title" content="Pirmąją treniruotę surengęs J. Mourinho – apie &quot;Tottenham&quot; potencialą ir darbą su jaunais žaidėjais"/>
    <meta property="og:description" content="Londono &quot;Tottenham&quot; komandos treneriu tapęs Jose Mourinho savo pirmajame interviu neslėpė susižavėjimo klubo infrastruktūra."/>
  </head>
  <body>
    <article>
      <h1>Pirmąją treniruotę surengęs J. Mourinho – apie "Tottenham" potencialą ir darbą su jaunais žaidėjais</h1>
      <address>
        <time datetime="2019-11-20T21:09:52+00:00">20 Nov 2019, 21:09</time>
      </address>
      <p>Londono "Tottenham" komandos treneriu tapęs Jose Mourinho savo pirmajame interviu neslėpė susižavėjimo klubo infrastruktūra.</p>
      <p>J. Mourinho dar šios savaitės pradžioje buvo be darbo, tačiau šiandien oficialiai sudarė sutartį su "Tottenham" ir jau surengė pirmąją treniruotę.</p>
      <p>Džiaugsmo neslėpęs J. Mourinho atskleidė, kad yra be galo laimingas atvykdamas į klubą, kuris turi tokią pajėgią sudėtį ir akademiją.</p>
      <p>"Vargu, ar galiu būti dar laimingesnis", – sakė strategas. – Galiu pažadėti vieną – atsidavimą klubui. Laikiausi šio principo visą savo karjerą ir noriu kuo greičiausiai nudžiuginti žmones, kurie mylį šį klubą".</p>
      <p>"Man yra didžiulė garbė atvykti į klubą ir jausti, kokius puikius santykius galiu sukurti su šia sudėtimi. Tai nenutiko daug kartų per mano karjerą. Dauguma atvejų galvoji, kurie žaidėjai tau tiks, o kurie ne, o su "Tottenham" yra visiškai skirtinga situacija.</p>
      <figure>
        <iframe data-src="https://twitter.com/SpursOfficial/status/1197214409988476928?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tai nėra žodžiai, kuriuos sakau tik dėl to, jog dabar esu šios komandos treneris. Tai yra žodžiai, kuriuos aš kartojau paskutinius 3-5 metus būdamas šios komandos oponentu.</p>
      <p>Visada kalbėjau apie šio klubo potencialią, žaidėjų kokybę ir tai, jog klubas atlieka puikų darbą išlaikydamas žaidėjus, kurie nesunkiai sustiprintų kitus didžiausius Europos klubus.</p>
      <p>Man tikrai patinka sudėtis, kurią turime. Neminėsiu individualių žaidėjų, nes tai nėra mano darbo specifika – viskas sukasi apie bendą komandos darbą.</p>
      <p>Nėra pasaulyje trenerio, kuriam nepatiktų žaisti su jaunais futbolininkais. Atvykęs į kai kuriuos klubus įžvelgi, kad jie neužaugina pakankamai daug žaidėjų, kurie galėtų prasibrauti į pirmąją komandą. Treneriai visada yra laimingi galėdami žaidėjams padėti augti ir tobulėti.</p>
      <p>Jeigu žiūrėsime į "Tottenham" istoriją, galima pamatyti, kad šis klubas savo akademijoje turi pakankamai talento, galinčio įsiveržti į pirmąją komandą. Nesulaukiu, kada galėsiu dirbti pagal šį modelį", – dėstė J. Mourinho.</p>
      <p>Portugalas pirmąjį testą prie "Tottenham" vairo laikys šeštadienį – jų laukia rungtynės išvykoje su "West Ham".</p>
      <figure>
        <iframe data-src="https://twitter.com/SpursOfficial/status/1197198299922620422?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>