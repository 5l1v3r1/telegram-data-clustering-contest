<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822375-impicment-trampa-u-kongresi-pocali-svidciti-lora-kuper-i-devid-gejl.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T21:44:00+00:00"/>
    <meta property="og:title" content="Імпічмент Трампа: у Конгресі почали свідчити Лора Купер і Девід Гейл"/>
    <meta property="og:description" content="Заступниця помічника міністра оборони США Лора Купер та заступник державного секретаря США Девід Гейл почали давати свідчення на чергових публічних слуханнях по справі імпічменту президента США в Палаті представників."/>
  </head>
  <body>
    <article>
      <h1>Імпічмент Трампа: у Конгресі почали свідчити Лора Купер і Девід Гейл</h1>
      <h2>Заступниця помічника міністра оборони США Лора Купер та заступник державного секретаря США Девід Гейл почали давати свідчення на чергових публічних слуханнях по справі імпічменту президента США в Палаті представників.</h2>
      <address>
        <time datetime="2019-11-20T21:44:00+00:00">20 Nov 2019, 21:44</time>
      </address>
      <p>Члени Конгресу США заслуховують високопоставлених чиновників адміністрації Трампа в розслідуванні, пов'язаному з українським напрямом, повідомляє власний кореспондент Укрінформу.</p>
      <p>Очікується, що Лора Купер і Девід Гейл дадуть відповіді на запитання, пов'язані з призупиненням та відновленням оборонної допомоги США за рішенням президента <b><a href="https://www.ukrinform.ua/tag-tramp">Трампа</a></b>. Крім того, свідки можуть викрити нові деталі, пов'язані з намірами кабінету президента США змусити Україну відкрити розслідування проти Джо Байдена, одного з головних опонентів Трампа на президентських виборах у США.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822287-sondlend-u-kongresi-bagato-hto-u-kerivnictvi-ssa-znav-pro-tisk-na-ukrainu.html">Сондленд у Конгресі: Багато хто у керівництві США знав про тиск на Україну</a>
      </blockquote>
      <p>Нинішні слухання проходять в Палаті представників через кілька годин після того, як завершилися свідчення по справі імпічменту президента США за участі посла США при ЄС Гордона Сондленда.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822364-u-derzdepi-vidhrestilisa-vid-zaavi-sondlenda-sodo-pompeo-ta-oboronnoi-dopomogi.html">У Держдепі відхрестилися від заяви Сондленда щодо Помпео та оборонної допомоги</a>
      </blockquote>
      <p>Як повідомляв Укрінформ, демократи в нижній палаті Конгресу США ініціювали розслідування з імпічменту глави Білого дому після того, як стали відомі деталі скандальної розмови президентів України та США.</p>
    </article>
  </body>
</html>