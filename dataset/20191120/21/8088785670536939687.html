<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kultur-sanat/universite-ogrencilerine-ne-zaman-af-gelecek-ogrenci-affi-cikacak-mi-ogrenci-affi-son-dakika-h508178.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T21:37:22+00:00"/>
    <meta property="og:title" content="Üniversite Öğrencilerine Ne Zaman Af Gelecek? Öğrenci Affı Çıkacak Mı? Öğrenci Affı Son Dakika"/>
    <meta property="og:description" content="Öğrenci Affı - 2008, 2011 ve 2014 yıllarında çıkan öğrenci affı ile birçok öğrenci tekrardan eğitim hayatlarına dönüş yapmıştı. Konu hakkında Beşir Atalay’ın meclis toplantısında konuşması beklenirken, tekrardan gündeme gelen af konusu hakkında yeni gelişmeler bekleniyor."/>
  </head>
  <body>
    <article>
      <h1>Üniversite Öğrencilerine Ne Zaman Af Gelecek? Öğrenci Affı Çıkacak Mı? Öğrenci Affı Son Dakika</h1>
      <address><time datetime="2019-11-20T21:37:22+00:00">20 Nov 2019, 21:37</time> by <a rel="author">KamuAjans</a></address>
      <p>
        <b>Öğrenci Affı - 2008, 2011 ve 2014 yıllarında çıkan öğrenci affı ile birçok öğrenci tekrardan eğitim hayatlarına dönüş yapmıştı. Konu hakkında Beşir Atalay’ın meclis toplantısında konuşması beklenirken, tekrardan gündeme gelen af konusu hakkında yeni gelişmeler bekleniyor.</b>
      </p>
      <p>Daha önce yine AK Parti döneminde (2008, 2011 ve 2014) yıllarında af çıkmış yüzbinlerce öğrenci yarım kalan eğitimleri için üniversitelerine dönmüştü.<br/><br/>Milli Eğitim, Kültür Gençlik ve Spor komisyonu üyeleri Beşir Atalay, Burhanettin Uysal, Ertan Aydın, Mehmet Akif Yılmaz, İsrafil Kışlaoğlu, Ekrem Erdem, Ali Aydınoğlu, İsmet Uçma, Ahmet Hamdi Çamlı, Leyla Şahin Usta, Halil Etyemez, İmran Kılıç, Ceyhun İrgil ve Bülent Bektaşoğlu Usluer'le gerek yüzyüze gerekse soyal medyadan görüşen öğrencilere umut doğdu.<br/><br/>2014 yılından bu yana yükseköğretim kurumlarında disiplin cezası alan öğrencilere yönelik af yasası çıkmalı diyen CHP Niğde Milletvekili Ömer Fethi Gürer, “Çeşitli nedenlerle disiplin cezası alan öğrenciler yaptıklarından pişman olmuş olabilirler, onlara bir şans daha tanımak gerekli, hata yaptıkları konularda ayrıca psikolojik destek ve eğitimde sağlanabilir. Genç yaşta yapılan yanlışın bedeli bir yaşamı kapsıyor. Bu nedenle çıkarılabilecek af yasasından belki de yüzlerce öğrenci faydalanacak ve eğitimlerini tamamlayacaktır. Bu konuda bir çalışma yapılması, mağduriyet yaşayan öğrencilerin mağduriyetinin giderilmesine vesile olabilir” diye konuşmuştu.<br/><br/>CHP Niğde Milletvekili Ömer Fethi Gürer, öğrenci affı bekleyen gençler için verdikleri kanun teklifinin, akademik yılın başında bir an evvel çıkarılmasını istedi.<br/><br/>Gürer, "Öğrenci affı bekleyen gençlerimiz için verdiğimiz kanun teklifinin, akademik yılın başında, bir an evvel görüşülüp çıkarılmasını talep ediyoruz. Çünkü günümüzde öğrenim, eğitim ve sınav kazanma zorluğu öğrenciler için büyük bir sıkıntı. Disiplin suçunun yanında çeşitli nedenlerle eğitimini bırakmak zorunda kalan öğrencilerimiz var. Af konusunun ele alınarak bu gençlerimizin eğitimlerine devam etmelerini arzu ediyoruz." dedi.<br/><br/>Sosyal medyada gündem 'öğrenciaffınaEVET'.. Sosyal paylaşım sitelerinde örgutlenen, sayfalar açan ve hatta defalarca Ankara'ya giderek milletvekilleriyle görüşen binlerce öğrenciyi sevindirecek haber Türkiye Büyük Millet Meclisi'nden geldi.</p>
      <p>Beşir Atalay'ın, Milli Eğitim, Kültür Gençlik ve Spor komisyonu toplantısında 'af' konusunu gündeme getirmesi bekleniyor. Komisyon üyelerinden Konya milletvekili Halil Etyemez'in ise 'af' ile ilgili kapsamlı bir çalışma yaptığı öğrenildi.</p>
      <p>Karabük milletvekili Burhanettin Uysal ise yaptığı açıklamada "Mağdur öğrencilerin durumunun gözden geçirilerek bir af düzenlenmesi yapılabilir" dedi.</p>
      <p>Şimdi gözler yüzbinlerce kişinin beklediği af kanun tasarısının ne zaman torba yasaya gireceğinde. Af bekleyen gençler sosyal medya aracı facebook üzerinden Öğrenci Affı istiyoruz grubu altinda toplanmaya çalışıyorlar.</p>
      <p>Son olarak CHP Niğde Milletvekili Ömer Fethi Gürer, disiplin cezaları nedeniyle öğrenimlerine ara veren üniversite öğrencilerinin mağduriyetini, TBMM gündemine taşımıştı.</p>
      <p>“Öğrenci Affı” ile ilgili CHP Niğde Milletvekili Ömer Fethi Gürer soru önergesi vermiş bu soru önergesine Milli Eğitim Bakanı Ziya Selçuk cevap vermişti. Bakan Selçuk, son 3 yılda 956 öğrencinin disiplin cezası aldığını açıklamış, öğrenci affının TBMM’nin uhdesinde olduğunu belirtmiş, üniversitelerde 2016 yılında 150, 2017 yılında 290 ve 2018 yılında ise (16.11.2018 tarihi itibariyle) 516 öğrencinin disiplin cezası aldığını ifade etmişti. Bakan Selçuk, bir yükseköğretim kurumundan çıkarma cezası alan öğrencinin başka bir yükseköğretim kurumuna kayıt yaptırmasının önünde bir engel bulunmadığını da dile getirmişti.</p>
      <p>CHP Niğde Milletvekili ve emek Büroları Merkez Yöneticisi Ömer Fethi Gürer, Yükseköğretim Kanununda Değişiklik Yapılmasına İlişkin Kanun Teklifini TBMM’ye sundu.</p>
      <p>YÜKSEKÖĞRETİM KANUNUNDA DEĞİŞİKLİK YAPILMASINA İLİŞKİN KANUN TEKLİFİ<br/><br/>MADDE 1- 4/11/1981 tarihli ve 2547 sayılı Yükseköğretim Kanununa aşağıdaki geçici madde eklenmiştir,<br/><br/>"GEÇÎCİ MADDE 80- Yükseköğretim kurumlarında hazırlık dâhil bütün sınıflarda intibak, önlisans, lisans tamamlama, lisans, lisansüstü Öğrenimi gören öğrencilerden bu maddenin yürürlüğe girdiği tarihe kadar, kendi isteğiyle ilişikleri kesilenler dâhil, terör suçundan hüküm giyenler, terör örgütlerine veya Milli Güvenlik Kurulunca Devletin milli güvenliğine karşı faaliyette bulunduğuna karar verilen yapı, oluşum veya gruplara üyeliği, mensubiyeti veya iltisakı yahut bunlarla irtibatı nedeniyle ilişiği kesilenler, hariç, her ne sebeple olursa olsun ilişiği kesilenler ile bir programı kazandıkları halde kayıt yaptırmayanlar bu maddenin yürürlüğe girdiği tarihten itibaren beş ay içinde ilişiklerinin kesildiği yükseköğretim kurumuna başvuruda bulunmaları koşuluyla bu Kanunun 44 üncü maddesinde belirtilen esaslara göre 2019-2020 eğitim-öğretim yılında öğrenimlerine başlayabilirler.<br/><br/>Bu maddenin uygulanmasına ilişkin usul ve esaslar, bu maddenin yayımı tarihini izleyen on beş gün içinde Yükseköğretim Kurulu tarafından belirlenir."<br/><br/>MADDE 2- Bu Kanun yayımı tarihinde yürürlüğe girer.<br/><br/>MADDE 3- Bu Kanun hükümlerini Cumhurbaşkanı yürütür.<br/><br/><u><i>YÖK Başkanı Yekta Saraç, başka bir soruyu yanıtlarken, "Öğrenci affı ile ilgili çalışmamız yok, bu zaten yasama gerektirir. Son af 500 bin kişiyi sisteme soktu. Eğitim sistemi tek bir pastadır, dilimleri kesilmiştir. Eğitimi biz başarıya endeksli bir şekilde kurgulamamız, popülist yaklaşımlarla kurgulamamamız lazım." dedi.</i></u></p>
    </article>
  </body>
</html>