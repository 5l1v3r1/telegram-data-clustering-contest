<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/oristano-provincia/2019/11/20/immigrazione-clandestina-si-difende-la-consulente-oristanese-sono-136-955022.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T21:08:05+00:00"/>
    <meta property="og:title" content="Immigrazione clandestina, si difende la consulente oristanese: &quot;Io innocente&quot;"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">in tribunale</h6>
      <h1>Immigrazione clandestina, si difende la consulente oristanese: "Io innocente"</h1>
      <h2>La donna è accusata di aver fatto entrare in Italia stranieri grazie a contratti di lavoro fasulli</h2>
      <address><time datetime="2019-11-20T21:08:05+00:00">20 Nov 2019, 21:08</time> by <a rel="author" href="https://www.unionesarda.it/autore/valeria_pinna/10327" target="_blank">Valeria Pinna</a></address>
      <p>Ha ribadito la propria innocenza nel <a href="https://www.unionesarda.it/articolo/news-sardegna/oristano-provincia/2019/06/12/immigrazione-clandestina-consulente-oristanese-a-processo-a-sette-136-892213.html">processo</a> sul presunto favoreggiamento e sfruttamento dell’immigrazione clandestina a Oristano.</p>
      <p>Oggi la consulente oristanese Esmeralda Trogu, assistita dall’avvocato Gianfranco Siuni, si è sottoposta all’interrogatorio e ha chiarito la sua posizione nella vicenda che chiama sul banco degli imputati anche Balwuinder Kumar, mediatore culturale indiano.</p>
      <p>Tra le varie accuse, alla consulente viene contestato di aver fatto entrare in Italia stranieri grazie a contratti di lavoro fasulli siglati con varie aziende. Ma Esmeralda Trogu ha chiarito di aver avuto l’autorizzazione scritta da Stefano Angotzi, vicepresidente della cooperativa Nuraghe Pische di Nurachi a stipulare quei contratti.</p>
      <p>La Procura inoltre ha sostenuto che la consulente avesse registrato sul portale Inps dei contratti di lavoro per far avere l’asilo politico ad altri stranieri, ma è emerso che per ottenere l’asilo politico non è necessario alcun contratto di lavoro. Ci sarebbero anche discrepanze sulle date e su questi aspetti la difesa con Gianfranco Siuni è pronta a dare battaglia.</p>
      <p>Il gup Silvia Palmas ha rinviato al 18 dicembre per sentire come testimone il vicepresidente della cooperativa di Nurachi che avrebbe autorizzato la stipula dei contratti.</p>
    </article>
  </body>
</html>