<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/uefa-a-deschis-proceduri-disciplinare-care-vizeaza-frf-dupa-meciul-romania-suedia-1922403120372019112119176061"/>
    <meta property="og:site_name" content="News.ro"/>
    <meta property="article:published_time" content="2019-11-20T21:31:37+00:00"/>
    <meta property="og:title" content="UEFA a deschis proceduri disciplinare care vizează FRF, după meciul România – Suedia"/>
    <meta property="og:description" content="UEFA a anunţat, miercuri, că a deschis proceduri disciplinare care vizează FRF după meciul România – Suedia, din 15 noiembrie, scor 0-2, din preliminariile Euro-2020."/>
  </head>
  <body>
    <article>
      <h1>UEFA a deschis proceduri disciplinare care vizează FRF, după meciul România – Suedia</h1>
      <address><time datetime="2019-11-20T21:31:37+00:00">20 Nov 2019, 21:31</time> by <a rel="author">Leila Bolat</a></address>
      <p>
        <b>UEFA a anunţat, miercuri, că a deschis proceduri disciplinare care vizează FRF după meciul România – Suedia, din 15 noiembrie, scor 0-2, din preliminariile Euro-2020.</b>
      </p>
      <p>Federaţia riscă sancţiuni pentru un banner interzis, pentru scandări interzise, folosirea de obiecte pirotehnice şi aruncarea de obiecte.</p>
      <p>Cazul va fi analizat la 12 decembrie de Corpul de Control, Etică şi Disciplină al UEFA.</p>
      <p>În plus, UEFA a anunţat că s-a deschis o anchetă disciplinară după “presupusele incidente rasiste” semnalate la meciul de la Bucureşti.</p>
      <p>La 15 nnoiembrie, reprezentativa României a fost învinsă, pe teren propriu, cu scorul de 2-0 (2-0), de Suedia, în etapa a IX-a, penultima, a Grupei F a preliminariilor Euro-2020.</p>
      <p>În minutul 19, meciul a fost oprit pentru scurt timp de arbitru după ce fanii români au aruncat petarde pe teren. În minutul 81, arbitrul a oprit din nou partida din cauza unor scandări rasiste în tribune.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>