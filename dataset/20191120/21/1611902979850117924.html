<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/wiemy-dlaczego-kobiety-zarabiaja-mniej-od-mezczyzn-okazuje-sie-ze-nie-chce-im-sie-negocjowac-pensji/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T21:20:13+00:00"/>
    <meta property="og:title" content="Wiemy dlaczego kobiety zarabiają mniej od mężczyzn! Okazuje się, że nie chce im się negocjować pensji"/>
    <meta property="og:description" content="Cały „świat postępu” wrzeszczy o potrzebie równości płac kobiet i mężczyzn. Argumenty o macierzyństwie i opiece nad dziećmi, które powodują w sposób naturalny pewną nierówność na poziomie świadczenia ilości pracy, zakwestionowano. Podobnie kwestionuje się zwykłe uwarunkowania biologiczne, które w niektórych zawodach naturalnie predysponują płeć brzydką, a w innych płeć piękną. Okazuje się jednak, że takie „nośniki” nierówności są i gdzie indziej."/>
  </head>
  <body>
    <article>
      <h1>Wiemy dlaczego kobiety zarabiają mniej od mężczyzn! Okazuje się, że nie chce im się negocjować pensji</h1>
      <address><time datetime="2019-11-20T21:20:13+00:00">20 Nov 2019, 21:20</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Cały „świat postępu” wrzeszczy o potrzebie równości płac kobiet i mężczyzn. Argumenty o macierzyństwie i opiece nad dziećmi, które powodują w sposób naturalny pewną nierówność na poziomie świadczenia ilości pracy, zakwestionowano. Podobnie kwestionuje się zwykłe uwarunkowania biologiczne, które w niektórych zawodach naturalnie predysponują płeć brzydką, a w innych płeć piękną. Okazuje się jednak, że takie „nośniki” nierówności są i gdzie indziej.</b>
      </p>
      <p>Gabinet KPMG przeprowadził wspólnie ze Szkołą Biznesu Audencia w Nantes badania nad sposobami aplikacji o pracę i późniejszych zachowań wg kryterium płci. Wyszło im, że kobiety od samego początku, jeszcze w momencie zatrudniania i później w trakcie kariery zawodowej mają znacznie mniejsze zdolności i chęci rokowań płacowych. Główną rolę gra tu po prostu większa skłonność do pewnego ryzyka i podejmowania gry, także o wynagrodzenia, przez mężczyzn.</p>
      <p>Wspomniane badania pokazały, że na rozmowie kwalifikacyjnej tylko 34% kobiet odważyło się negocjować wynagrodzenie, a odsetek wśród mężczyzn wyniósł 41%. Różnica ta się zmniejsza, ale nie jest to wynikiem emancypacji kobiet, ale niewieścienia mężczyzn.</p>
      <p>55% kobiet negocjuje swoje wynagrodzenie podczas swojej dalszej kariery zawodowej, a wśród mężczyzn jest to 60%. Co ciekawe większość kobiet mówi tu o braku pewności siebie, co jest bardzo rzadkim argumentem po drugiej stronie. O awans w pracy walczy 39% kobiet i 44% mężczyzn.</p>
      <p>Różnica w płacach pomiędzy płciami wg Eurostatu wynosi 15%, chociaż już np. dane ministerialne we Francji podają 8%, czyli wielkość bliską różnicy wytworzonej przez brak negocjacji płacowych ze strony kobiet. Okazuje się, że nie trzeba koniecznie wszystkiego tłumaczyć dyskryminacją i rzekomymi stereotypami.</p>
      <p>Źródło: France Info</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/nowa-moda-w-europie-meduzy-zastepuja-w-akwariach-czerwone-i-zlote-rybki/"/>
        <a href="https://nczas.com/2019/11/20/zderzenie-ciezarowki-z-lokomotywa-na-niestrzezonym-przejezdzie-kolejowym-foto/"/>
        <a href="https://nczas.com/2019/11/20/winnicki-ostro-o-polityce-miedzynarodowej-pis-koncertowe-marnowanie-szans-marazm-stagnacja-i-brak-wyobrazni-video/"/>
        <a href="https://nczas.com/2019/11/20/ruska-onuca-to-pikus-telewizja-pastora-chojeckiego-nazywa-brauna-swietnym-narzedziem-komunistycznej-propagandy-video/"/>
        <a href="https://nczas.com/2019/11/20/bernaciak-z-ordo-iuris-o-wyborze-biejat-na-szefa-komisji-wypadek-przy-pracy-nikt-nie-zaplanowalby-czegos-tak-kiepskiego-video/"/>
        <a href="https://nczas.com/2019/11/20/wielka-brytania-zyje-wyborami-boris-johnson-zwyciezca-pierwszej-debaty-z-jeremym-cobrynem/"/>
        <a href="https://nczas.com/2019/11/20/grzegorz-braun-przypomina-sprowadzono-nas-do-formatu-ze-polski-patriotyzm-to-faszyzm-to-tradycja-stalinowska-video/"/>
        <a href="https://nczas.com/2019/11/20/kim-jest-morderca-syna-niemieckiego-prezydenta-weizsaeckera/"/>
        <a href="https://nczas.com/2019/11/20/tragiczny-wypadek-polakow-w-anglii-trzech-mezczyzn-nie-zyje/"/>
      </related>
    </article>
  </body>
</html>