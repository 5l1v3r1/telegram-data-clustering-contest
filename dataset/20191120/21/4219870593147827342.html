<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831448-Mektic-izgubio-i-vlast-i-zivce-Reagovanja-na-uvredljivu-poruku-Vucicu"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T21:28:00+00:00"/>
    <meta property="og:title" content="Mektić izgubio i vlast i živce: Reagovanja na uvredljivu poruku Vučiću"/>
    <meta property="og:description" content="Ovaj odlazeći funkcioner nedavno je patrijarha Irineja nazvao"/>
  </head>
  <body>
    <article>
      <h1>Mektić izgubio i vlast i živce: Reagovanja na uvredljivu poruku Vučiću</h1>
      <address><time datetime="2019-11-20T21:28:00+00:00">20 Nov 2019, 21:28</time> by <a rel="author">S. M.</a></address>
      <p>
        <b>Ovaj odlazeći funkcioner nedavno je patrijarha Irineja nazvao "nulom", a u arsenalu njegovih izjava je i ona da "Srbi treba da prođu katarzu i priznaju genocid u Srebrenici"</b>
      </p>
      <p>KAKO je Mektić ostao bez vlasti, tako je ostao i bez živaca. Srpski ministar koji je hteo da pusti policiju između Srpske i Srbije bio je san Bošnjaka, ali i noćna mora Srba. Vučić je predsednik svih Srba, a Mektić prošlost. Mektiću su birači u Republici Srpskoj rekli: "Idi, fino je bez tebe".</p>
      <p>Tako je danas ministar odbrane Aleksandar Vulin reagovao na uvrede koje je na račun predsednika Aleksandra Vučića izneo Dragan Mektić, ministar bezbednosti BiH u tehničkoj vladi.</p>
      <p>"Ovo kompromis, j... se tebi za RS, idi leči se, kako su samo bila fina tri dana bez tebe", objavio je Mektić psinoć na svom tviter-nalogu, a nakon što je Vučić čestitao srpskom članu Predsedništva BiH Miloradu Dodiku na postignutom dogovoru u vezi sa imenovanjem predsedavajućeg Saveta ministara BiH.</p>
      <p>
        <i>
          <b>Pročitajte i:</b>
        </i>
        <a href="https://www.novosti.rs/vesti/naslovna/politika/aktuelno.289.html:831268-Idi-leci-se-kako-su-samo-bila-fina-tri-dana-bez-tebe-Mektic-opsovao-Vucica-FOTO">"Idi leči se, kako su samo bila fina tri dana bez tebe": Mektić opsovao Vučića (FOTO)</a>
      </p>
      <p>Ovaj odlazeći funkcioner nedavno je patrijarha Irineja nazvao "nulom", a u arsenalu njegovih izjava je i ona da "Srbi treba da prođu katarzu i priznaju genocid u Srebrenici".</p>
      <p>Milovan Cicko Bjelica, potpredsednik SDS, kaže za "Novosti" da vulgarne Mektićeve poruke nanose štetu i stranci i RS:</p>
      <p>- Već odavno je bilo vreme da se zbog ovakvih istupa on isključi iz SDS. Poštovanje integriteta predsednika Srbije stvar je političke i svake druge kulture, šta god o njegovoj ličnosti mislio sada već bivši ministar bezbednosti BiH.</p>
      <figure>
        <img src="http://www.novosti.rs/upload/images/2019b//11/21n/02-mektic1-foto-v-dancic-(2).jpg"/>
      </figure>
      <p>Srđan Mazalica, član Glavnog odbora SNSD i poslanik, kaže da je Mektić ostao veliki dužnik institucijama Srbije:</p>
      <p>- Kao ministar bezbednosti BiH nikada nije otkrio ko su napadači i naredbodavci pokušaja ubistva Vučića u Potočarima.</p>
      <p>
        <i>
          <b>KABINET VIŠKOVIĆA: ZAHVALNI ZA POMOĆ</b>
        </i>
      </p>
      <p>U KABINETU premijera RS Radovana Viškovića, "Novostima" je rečeno da Mektićeve izjave nisu vredne ni komentarisanja:</p>
      <p>- Vlada RS je zahvalna predsedniku Vučiću na pomoći koja stiže u RS iz Srbije. U Srpskoj nema opštine i grada, a da se u njima ne realizuje neki od projekata koje finansira Srbija.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831268-Idi-leci-se-kako-su-samo-bila-fina-tri-dana-bez-tebe-Mektic-opsovao-Vucica-FOTO"/>
        <a href="http://www.novosti.rs/vesti/naslovna/republika_srpska/aktuelno.655.html:829535-Osuo-salvu-po-Dodiku-Mektic-pred-novinarima-pocepao-knjizicu-Vojske-RS"/>
        <a href="http://www.novosti.rs/vesti/planeta.300.html:825959-Mektic-odgovorio-kardinalu-Puljicu-Bavite-se-pedofilijom-u-Crkvi"/>
        <a href="http://www.novosti.rs/vesti/planeta.300.html:820367-Mektic-Situacija-se-ne-pogorsava-u-BiH-trenutno-3500-migranata"/>
        <a href="http://www.novosti.rs/vesti/naslovna/republika_srpska/aktuelno.655.html:819398-Mektic-Protiv-sam-izlaska-srpskih-clanova-Saveta-ministara-BiH"/>
      </related>
    </article>
  </body>
</html>