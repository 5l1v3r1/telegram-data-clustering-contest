<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/barcellona-pozzo-di-gotto-cosa-vedere-nome/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T21:39:41+00:00"/>
    <meta property="og:title" content="Barcellona Pozzo di Gotto: cosa vedere e curiosità sul nome"/>
    <meta property="og:description" content="Perché Barcellona Pozzo di Gotto si chiama così: curiosità sulla città e cosa c'è da vedere e da fare in questa città in provincia di Messina"/>
  </head>
  <body>
    <article>
      <h1>Barcellona Pozzo di Gotto: cosa vedere e curiosità sul nome</h1>
      <address><time datetime="2019-11-20T21:39:41+00:00">20 Nov 2019, 21:39</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2019/11/iStock-951133130-min.jpg"/>
        <figcaption>Cosa vedere a Barcellona Pozzo di Gotto</figcaption>
      </figure>
      <p>
        <b>Guida alla città di Barcellona Pozzo di Gotto: le cose da vedere e da fare</b>
      </p>
      <p>Antica città dai fasti spagnoli, <b>Barcellona Pozzo di Gott</b>o, in provincia di Messina in<a href="https://www.viagginews.com/2017/04/27/guida-della-sicilia-le-10-cose-vedere/"> Sicilia</a>, è oggi una apprezzatissima meta turistica. In estate la città si riempie di viaggiatori attratti dallo splendido mare, dai preziosi tesori architettonici e dalle vicine terme. In un<b> weekend</b> potrete facilmente girare la città e ammirare le bellezze di questo borgo incastonato fra mare e monti e testimone della Storia e dei fasti di questo angolo di Sicilia.</p>
      <h3>Perché Barcellona Pozzo di Gotto si chiama così</h3>
      <p>Quello che salta subito agli occhi è il nome di questa città e se leggendolo avete pensato alla ben più nota <b>Barcellona spagnola</b> avete fatto bene! La Sicilia è stata dominata dagli Aragona, i sovrani spagnoli, ed è da notare che nei secoli che vanno dalla fine del 1200 al 1600 tutti i re di Sicilia della casata di Aragona erano anche conti di Barcellona, la città catalana.</p>
      <p>Poi la Sicilia è passata sotto gli Asburgo e il Regno di Napoli. La Spagna è quindi presente per secoli nella storia dell’isola, ma è soprattutto la <b>somiglianza geografica</b> fra la città catalana e quella siciliana ad essere valso il nome. Infatti entrambe si trovano fra i monti e il mare: fra i Pirenei il Mediterraneo e fra i Peloritani e il Tirreno la siciliana. La Barcellona siciliana viene fondata nel 1639.</p>
      <p>Il nome ‘<b>Pozzo di Gotto</b>‘ deriva invece dalla costruzione nella metà del 1400 di un pozzo per irrigare le terre coltivate appartenenti a Nicolo Goto di Messina e intorno al quale sorse un piccolo borgo. Nel 1835 Barcellona e Pozzo di Gotto vennero unite.</p>
      <h3>Cosa vedere a Barcellona Pozzo di Gotto</h3>
      <p>La primavera e l’estate sono sicuramente le stagioni migliori per un giro in questa zona vicino Messina in cui il <b>mare</b> ovviamente è protagonista. Ma in ogni stagione potrete ammirare le bellezze della Sicilia, assaggiare le squisite <b>granite</b> di questa zona, vedere i monumenti più importanti.</p>
      <p>
        <b>Cosa vedere a Barcellona Pozzo di Gotto</b>
      </p>
      <ul>
        <li>Duomo di San Sebastiano</li>
        <li>Chiesa di San Giovanni Battista</li>
        <li>Santuario di Sant’Antonio</li>
        <li>Parco Museo Jalari</li>
        <li>Castello di Milazzo</li>
        <li>Piscina di Venere</li>
      </ul>
      <p>Milazzo con il suo splendido mare e la spettacolare <b>Piscina di Venere, </b>una piscina naturale sul mare, vi attendono per un tuffo. Ma anche fuori stagione potrete ammirare la bellezza dei panorami e lo spettacolare <b>castello di Milazzo</b> affacciato sul mare.</p>
      <p>Da non perdere un giro a Castroreale, a pochi km di distanza, dove poter vedere il Duomo e lo spettacolare <b>Parco Museo Jalari</b>, un parco fondato sulla bio architettura e l’agricoltura che vi sorprenderà. E’ una sorta di museo in cui si racconta la Storia del luogo ricreando il luogo e non deconstestualizzando come si fa nei musei. I 15 mila reperti sono stati collocati nelle botteghe artigiane ricostruite. Visitare questo parco significa immergersi nella Storia.</p>
      <p>A Barcellona Pozzo di Gotto in giro per la città da non perdere il <b>Duomo di San Sebastiano</b>, in stile neoclassico con la grande cupola visibile da tutta la città; la<b> Chiesa di San Giovanni Battista</b>, monumento nazionale e biglietto di visita appena si entra in città da non perdere il baldacchino; il <b>Santuario di Sant’Antonio</b> meta di pellegrinaggio;</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/guida-gubbio-cosa-vedere-consigli/"/>
        <a href="https://www.viagginews.com/2019/11/04/lisbona-luoghi-insoliti-cose-da-fare-da-vedere/"/>
        <a href="https://www.viagginews.com/2019/10/16/praga-natale-2019-cosa-vedere-cosa-fare/"/>
      </related>
    </article>
  </body>
</html>