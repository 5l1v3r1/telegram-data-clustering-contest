<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ukrayina-kupyt-naukove-okeanske-sudno-lodovogo-klasu.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T21:55:56+00:00"/>
    <meta property="og:title" content="Україна купить наукове океанське судно льодового класу"/>
    <meta property="og:description" content="Україна купить наукове океанське судно льодового класу"/>
  </head>
  <body>
    <article>
      <h1>Україна купить наукове океанське судно льодового класу</h1>
      <h2>Очікується, що судно придбають до кінця року, а в 2020 році воно вийде в океан під українським прапором</h2>
      <address>
        <time datetime="2019-11-20T21:55:56+00:00">20 Nov 2019, 21:55</time>
      </address>
      <figure>
        <img src="https://1news.com.ua/wp-content/uploads/2019/11/20-15.jpg"/>
      </figure>
      <p>Кабінет Міністрів виділив 252 мільйони гривень на закупівлю наукового океанського судна льодового класу.</p>
      <p>Про це повідомляє 1NEWS.</p>
      <p>“Для обслуговування нашої станції ми щороку фрахтуємо іноземні судна, а морські дослідження тривалий час взагалі не вели, лише минулого року почали дещо робити з борту риболовних суден, які звісно ж не є повноцінними “плавучими лабораторіями”… (Купивши власне судно – ред.) ми зможемо утворювати логістичні консорціуми з країнами, які мають свої полярні станції, але не мають власного флоту”, – заявив очільник Національного антарктичного наукового центру МОН Євген Дикий.</p>
      <p>Директор НАНЦ також нагадав, що останній самостійний науковий рейс у Південному океані Україна мала 20 років тому. З того часу в України немає суден, які дозволили б вести дослідження у Світовому океані й допомагати з антарктичними дослідженнями на “Академіку Вернадському”.</p>
      <p>Очікується, що судно придбають до кінця року, а в 2020 році воно вийде в океан під українським прапором.</p>
      <p>Джерело: <a href="https://www.kmu.gov.ua/news/ukrayinci-nareshti-vivchatimut-antarktidu-ta-svitovij-okean-na-vlasnomu-sudni?fbclid=IwAR2tG4lkENxisawkLaP8kLWz9YurGIMWZ_DYOumq4QryLiqIPYCa3stwik8">Міністерство освіти</a></p>
    </article>
  </body>
</html>