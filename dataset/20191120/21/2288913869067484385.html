<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727552"/>
    <meta property="og:site_name" content="De Standaard"/>
    <meta property="article:published_time" content="2019-11-20T21:15:00+00:00"/>
    <meta property="og:title" content="Nadal helpt Spanje aan plaats in kwartfinales Davis Cup, titelverdediger Kroatië uitgeschakeld"/>
    <meta property="og:description" content="Spanje heeft zich woensdag in Madrid geplaatst voor de kwartfinales van de Davis Cup. Rafael Nadal bracht het thuisland tegen titelverdediger Kroatië op ee..."/>
  </head>
  <body>
    <article>
      <h1>Nadal helpt Spanje aan plaats in kwartfinales Davis Cup, titelverdediger Kroatië uitgeschakeld</h1>
      <address>
        <time datetime="2019-11-20T21:15:00+00:00">20 Nov 2019, 21:15</time>
      </address>
      <p>
        <b>Spanje heeft zich woensdag in Madrid geplaatst voor de kwartfinales van de Davis Cup. Rafael Nadal bracht het thuisland tegen titelverdediger Kroatië op een onoverbrugbare 2-0 voorsprong.</b>
      </p>
      <p>Roberto Bautista haalde het in de eerste wedstrijd met 6-1 en 6-3 van Nikola Mektic, Nadal won nadien met 6-4 en 6-3 van Borna Gojo. Kroatië probeert als titelverdediger woensdagavond nog de eer te redden in het dubbelspel, maar is al zeker uitgeschakeld na een eerdere nederlaag tegen Rusland.</p>
      <p>Voor Rusland is het nog niet duidelijk of het doorstoot naar de kwartfinales als een van de twee beste tweedes. Het won met 3-0 van Kroatië en verloor met 2-1 van Spanje. Als België woensdagavond verliest van Australië, moet het eveneens hopen bij de beste tweedes te eindigen.</p>
    </article>
  </body>
</html>