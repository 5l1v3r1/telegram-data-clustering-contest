<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/uae/2019/11/20/uae-emirates-id"/>
    <meta property="og:site_name" content="Media One"/>
    <meta property="article:published_time" content="2019-11-20T21:21:32+00:00"/>
    <meta property="og:title" content="യു.എ.ഇയിൽ 24 മണിക്കൂറിനകം എമിറേറ്റ്സ് ഐ.ഡി ലഭ്യമാക്കുന്ന പദ്ധതിക്ക് വമ്പിച്ച സ്വീകാര്യത"/>
    <meta property="og:description" content="കാലതാമസം കൂടാതെ വികേന്ദ്രീകൃത സംവിധാനം മുഖേന കാർഡുകൾ വേഗത്തിൽ പ്രിൻറ് ചെയ്താണ് ആവശ്യക്കാർക്ക് ഐ.ഡി അനുവദിക്കുന്നത്."/>
  </head>
  <body>
    <article>
      <h1>യു.എ.ഇയിൽ 24 മണിക്കൂറിനകം എമിറേറ്റ്സ് ഐ.ഡി ലഭ്യമാക്കുന്ന പദ്ധതിക്ക് വമ്പിച്ച സ്വീകാര്യത</h1>
      <h2>കാലതാമസം കൂടാതെ വികേന്ദ്രീകൃത സംവിധാനം മുഖേന കാർഡുകൾ വേഗത്തിൽ പ്രിൻറ് ചെയ്താണ് ആവശ്യക്കാർക്ക് ഐ.ഡി അനുവദിക്കുന്നത്.</h2>
      <address><time datetime="2019-11-20T21:21:32+00:00">20 Nov 2019, 21:21</time> by <a rel="author" href="https://www.mediaonetv.in/author/542157" target="_blank">Web Desk</a></address>
      <p>യു.എ.ഇയിൽ റസിഡൻറ് വിസയുള്ളവർക്കും പൗരന്മാർക്കും അടിയന്തര ഘട്ടങ്ങളിൽ കേവലം 24 മണിക്കൂറിനകം എമിറേറ്റ്സ് ഐഡി ലഭ്യമാക്കുന്ന പദ്ധതിക്ക് സ്വീകാര്യതയേറി. 2013ൽ ആരംഭിച്ചതാണ് ഇതുമായി ബന്ധപ്പെട്ട ഫാസ്റ്റ് ട്രാക് പദ്ധതി. ഇതുവഴി ആദ്യഘട്ടത്തിൽ മാത്രം 99,000ൽ പരം ഐഡികളുടെ വിതരണമാണ് നടന്നത്.</p>
      <p>കാലതാമസം കൂടാതെ വികേന്ദ്രീകൃത സംവിധാനം മുഖേന കാർഡുകൾ വേഗത്തിൽ പ്രിൻറ് ചെയ്താണ് ആവശ്യക്കാർക്ക് ഐ.ഡി അനുവദിക്കുന്നത്. 150 ദിർഹമാണ് ഇതിനായി സർവിസ് ചാർജ് ഇനത്തിൽ അടക്കേണ്ടത്. സർവിസ് സെൻററുകളിലെത്താൻ സാധിക്കാത്ത പ്രായമുള്ളവരിൽൽ നിന്ന് അടിയന്തര സർവിസ് ചാർജ് ഈടാക്കില്ല.</p>
      <p>ഐ.ഡി നഷ്ടപ്പെട്ടാലും പുതുക്കുന്ന സമയത്തും ഈ സംവിധാനത്തിലൂടെ വളരെ വേഗത്തിൽ എമിറേറ്റ്സ് ഐഡി എടുക്കാനാവും. ഉപഭോക്താക്കൾക്ക് വളരെ വേഗത്തിലും സമയബന്ധിതമായും മികച്ച നിലവാരത്തിലും സേവനം ഉറപ്പാക്കുകയാണ് ലക്ഷ്യം. അതിനായി നൂതന സാങ്കേതികവിദ്യ പ്രയോജനപ്പെടുത്തിയുള്ള സംവിധാനമാണ് ഏർപ്പെടുത്തിയിരിക്കുന്നതും. സാധാരണ ഗതിയിൽ ഐ.ഡി ലഭിക്കാൻ ഒരാഴ്ചക്കാലമെങ്കിലും ആവശ്യമാണ്.</p>
      <figure>
        <iframe src="https://www.youtube.com/embed/61NnenlvMLY" width="640" height="360" data-service="Youtube" scrolling="no"/>
      </figure>
      <related>
        <a href="https://www.mediaonetv.in/saudi-arabia/2019/11/20/uber-careem-link-saudi"/>
      </related>
    </article>
  </body>
</html>