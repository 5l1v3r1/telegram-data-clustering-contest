<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/o-mprant-pit-ginetai-presvis-kai-malista-italos/2919928/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T21:43:31+00:00"/>
    <meta property="og:title" content="Ο Μπράντ Πιτ γίνεται “πρέσβης” και μάλιστα “Ιταλός”!"/>
    <meta property="og:description" content="Ο αστέρας του Hollywood Μπράντ Πιτ γίνεται ¨”πρέσβης” και δεν πρόκειται για κάποιο ρόλο στον κινηματογράφο αλλά στην κανονική ζωή."/>
  </head>
  <body>
    <article>
      <h1>Ο Μπράντ Πιτ γίνεται “πρέσβης” και μάλιστα “Ιταλός”!</h1>
      <h2>Ο αστέρας του Hollywood Μπράντ Πιτ γίνεται ¨”πρέσβης” και δεν πρόκειται για κάποιο ρόλο στον κινηματογράφο αλλά στην κανονική ζωή.</h2>
      <address><time datetime="2019-11-20T21:43:31+00:00">20 Nov 2019, 21:43</time> by <a rel="author">Newsit Newsroom</a></address>
      <p>Το ιταλικό brand πολυτελών ανδρικών Brioni συνεχίζει να διευρύνει τη σύνθεση των εκλεκτών πρεσβευτών του και ο Μπραντ Πιτ θα είναι πρωταγωνιστής της επόμενης διαφημιστικής καμπάνιας της ιταλικής μάρκας με έδρα τη Ρώμη που ανήκει στον όμιλο Kering.</p>
      <p>Η διαφημιστική καμπάνια με την οποία θα γιορταστούν τα 75 χρόνια από την ίδρυση του brand θα ξεκινήσει τον Ιανουάριο του 2020 και ο Μπράντ Πιτ θα διαδεχθεί τους συνάδελφούς του, Πιρς Μπρόσναν, ‘Αντονι Χόπκινς και Σάμιουελ Λ. Τζάκσον στον ρόλο του πρεσβευτή του Brioni.</p>
      <p>“Είδωλο του κινηματογράφου και σύμβολο κομψότητας, ο Μπραντ, που ενσάρκωσε μερικούς από τους πιο αξέχαστους χαρακτήρες στην ιστορία του κινηματογράφου, αντιπροσωπεύει και ενισχύει τον ιδιαίτερο δεσμό του Brioni με το Χόλιγουντ” αναφέρεται σε δελτίο τύπο του brand.</p>
      <p>Η συνεργασία του Brioni με τον Μπραντ Πιτ δεν είναι κάτι καινούριο, καθώς ο Αμερικανός ηθοποιός και κινηματογραφικός παραγωγός έχει εμφανιστεί στο κόκκινο χαλί επιλέγοντας κοστούμια του brand.</p>
      <figure>
        <embed-post data-src="https://www.instagram.com/p/B5ASw7wolPv" data-service="Instagram"/>
      </figure>
      <p>Μάλιστα πρόσφατα Μπραντ Πιτ φόρεσε μαύρα σμόκιν Brioni, τόσο στο Φεστιβάλ Κινηματογράφου των Καννών όσο και στο Φεστιβάλ Κινηματογράφου της Βενετίας φέτος, όπου προώθησε τις ταινίες στις οποίες πρωταγωνίστησε, το “Once Upon a Time in Hollywood” του Κουέντιν Ταραντίνο και το “Ad Astra” του Τζέιμς αντίστοιχα.</p>
    </article>
  </body>
</html>