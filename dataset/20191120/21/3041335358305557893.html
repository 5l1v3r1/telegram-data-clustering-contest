<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/teleiose-tis-ximiotherapeies-o-mixailovits/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T21:03:24+00:00"/>
    <meta property="og:title" content="Τελείωσε τις χημιοθεραπείες ο Μιχαΐλοβιτς"/>
    <meta property="og:description" content="Ο προπονητής της Μπολόνια, Σίνισα Μιχαΐλοβιτς, ολοκλήρωσε την τρίτη και τελευταία φάση χημειοθεραπειών, πήρε εξιτήριο από το νοσοκομείο και επέστρεψε στο σπίτι του. Έτοιμος να βρεθεί και πάλι στους πάγκους ο 50χρονος τεχνικός."/>
  </head>
  <body>
    <article>
      <h1>Τελείωσε τις χημιοθεραπείες ο Μιχαΐλοβιτς</h1>
      <h2>Ο προπονητής της Μπολόνια, Σίνισα Μιχαΐλοβιτς, ολοκλήρωσε την τρίτη και τελευταία φάση χημειοθεραπειών, πήρε εξιτήριο από το νοσοκομείο και επέστρεψε στο σπίτι του. Έτοιμος να βρεθεί και πάλι στους πάγκους ο 50χρονος τεχνικός.</h2>
      <address><time datetime="2019-11-20T21:03:24+00:00">20 Nov 2019, 21:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο προπονητής της Μπολόνια, Σίνισα Μιχαΐλοβιτς έχει συγκλονίσει ολόκληρη τη Serie A και όχι μόνο με την περιπέτεια της υγείας του και τη μάχη που δίνει.</p>
      <p>Όπως ανακοίνωσε τον Ιούλιο ο Σέρβος τεχνικός, πάσχει από λευχαιμία και όλον αυτό τον καιρό βρισκόταν στο νοσοκομείο για να υποβληθεί σε χημειοθεραπείες.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Σήμερα, λοιπόν ο 50χρονος πήρε εξιτήριο από το νοσοκομείο «Σαντ’ Όρσολα» της Μπολόνια, ολοκληρώνοντας τον τρίτο και τελευταίο κύκλο των χημειοθεραπειών.</p>
      <p>Στο πλάι του βρισκόταν και η σύζυγός του, Αριάνα, που έκανε και ανάρτηση στα social media, γράφοντας: «Δεν υπάρχει πιο όμορφο πράγμα από το να επιστρέφεις στο σπίτι σου».</p>
      <p>Ο Μιχαΐλοβιτς μάλιστα είναι πολύ πιθανό να κάτσει στον πάγκο της ομάδας στο προσεχές ματς με την  Πάρμα, εφόσον του το επιτρέψουν οι γιατροί.</p>
      <p>Δεν θα είναι άλλωστε η πρώτη φορά που ο Σέρβος θα καθοδηγήσει από την άκρη του πάγκου τη φετινή σεζόν, καθώς είχε δώσει το παρόν τόσο στο ματς της πρεμιέρας με την Ελλάς Βερόνα, όσο και εναντίον της ΣΠΑΛ.</p>
      <p>Ο Σίνισα Μιχαΐλοβιτς είναι παράδειγμα γα όσους αγωνίζονται, στέλνοντας μήνυμα ζωής και ελπίδας με την συμπεριφορά και την γενναιότητα που έχει δείξει.</p>
      <figure>
        <img src="https://www.in.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-199-600x497.jpg"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>