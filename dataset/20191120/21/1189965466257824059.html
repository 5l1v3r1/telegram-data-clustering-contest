<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260037/o-ntonalnt-toysk-ekselegi-neos-proedros-toy-eyropaikoy-laikoy-kommatos"/>
    <meta property="og:site_name" content="LiFO"/>
    <meta property="article:published_time" content="2019-11-20T21:56:00+00:00"/>
    <meta property="og:title" content="Ο Ντόναλντ Τουσκ εξελέγη νέος πρόεδρος του Ευρωπαϊκού Λαϊκού Κόμματος"/>
    <meta property="og:description" content="Νέος πρόεδρος του Ευρωπαϊκού Λαϊκού Κόμματος είναι πλέον ο Ντόναλντ Τουσκ"/>
  </head>
  <body>
    <article>
      <h1>Ο Ντόναλντ Τουσκ εξελέγη νέος πρόεδρος του Ευρωπαϊκού Λαϊκού Κόμματος</h1>
      <h2>Νέος πρόεδρος του Ευρωπαϊκού Λαϊκού Κόμματος είναι πλέον ο Ντόναλντ Τουσκ</h2>
      <address><time datetime="2019-11-20T21:56:00+00:00">20 Nov 2019, 21:56</time> by <a rel="author">NEWSROOM</a></address>
      <p>
        <b>Ο απερχόμενος πρόεδρος του Ευρωπαϊκού Συμβουλίου <a href="https://www.lifo.gr/tags/%CE%9D%CF%84%CF%8C%CE%BD%CE%B1%CE%BB%CE%BD%CF%84+%CE%A4%CE%BF%CF%85%CF%83%CE%BA">Ντόναλντ Τουσκ</a> εξελέγη σήμερα νέος <a href="https://www.lifo.gr/tags/%CE%A0%CF%81%CF%8C%CE%B5%CE%B4%CF%81%CE%BF%CF%82">πρόεδρος</a> του <a href="https://www.lifo.gr/tags/%CE%95%CF%85%CF%81%CF%89%CF%80%CE%B1%CF%8A%CE%BA%CF%8C+%CE%9B%CE%B1%CF%8A%CE%BA%CF%8C+%CE%9A%CF%8C%CE%BC%CE%BC%CE%B1">Ευρωπαϊκού Λαϊκού Κόμματος</a>.</b>
      </p>
      <p>Η εκλογή του από το 13ο συνέδριο του ΕΛΚ που πραγματοποιείται στο Ζάγκρεμπ, εξελίχθηκε σε τυπική διαδικασία, καθώς ήταν ο μοναδικός υποψήφιος. Στην ψηφοφορία που πραγματοποιήθηκε σήμερα κατά την πρώτη ημέρα του συνεδρίου του ΕΛΚ, ο Ντόναλντ Τουσκ εξελέγη με 93% των ψήφων. Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ. Σημειώνεται πως ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης.</p>
      <p>Αύριο, δεύτερη ημέρα του συνεδρίου, θα διεξαχθεί η ψηφοφορία για την εκλογή των 10 νέων αντιπροέδρων του ΕΛΚ και του νέου ταμία. Μεταξύ των 12 υποψήφιων για τις 10 θέσεις αντιπροέδρου του ΕΛΚ είναι ο πρόεδρος του κυπριακού κόμματος ΔΗΣΥ Αβέρωφ Νεοφύτου και ο πρώην πρόεδρος του Ευρωπαϊκού Κοινοβουλίου Αντόνιο Ταγιάνι.</p>
      <p>Για τη θέση του ταμία του κόμματος έχει καταθέσει υποψηφιότητα ο Γερμανός βουλευτής των Χριστιανοκοινωνιστών, Κρίστιαν Σμιτ.</p>
      <p>
        <i>Με πληροφορίες από ΑΠΕ-ΜΠΕ</i>
      </p>
    </article>
  </body>
</html>