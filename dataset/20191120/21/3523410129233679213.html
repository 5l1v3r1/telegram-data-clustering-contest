<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641056/%D8%B1%D8%A8%D9%88%D8%AF%D9%86-%D8%AF%D8%AE%D8%AA%D8%B1-%DB%B8-%D8%B3%D8%A7%D9%84%D9%87-%D8%AF%D8%B1-%D9%85%D9%82%D8%A7%D8%A8%D9%84-%DA%86%D8%B4%D9%85%D8%A7%D9%86-%D9%85%D8%A7%D8%AF%D8%B1%D8%B4"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:56:00+00:00"/>
    <meta property="og:title" content="ربودن دختر ۸ ساله در مقابل چشمان مادرش"/>
    <meta property="og:description" content="در حالی که مادر جوان به همراه دختر ۸ ساله‌اش در حال پیاده‌روی بود، یک کودک‌ربا دخترش را در مقابل چشمانش ربود."/>
  </head>
  <body>
    <article>
      <h1>
        <a href="https://www.bultannews.com/fa/news/641056/%D8%B1%D8%A8%D9%88%D8%AF%D9%86-%D8%AF%D8%AE%D8%AA%D8%B1-%DB%B8-%D8%B3%D8%A7%D9%84%D9%87-%D8%AF%D8%B1-%D9%85%D9%82%D8%A7%D8%A8%D9%84-%DA%86%D8%B4%D9%85%D8%A7%D9%86-%D9%85%D8%A7%D8%AF%D8%B1%D8%B4">ربودن دختر ۸ ساله در مقابل چشمان مادرش</a>
      </h1>
      <h2>در حالی که مادر جوان به همراه دختر ۸ ساله‌اش در حال پیاده‌روی بود، یک کودک‌ربا دخترش را در مقابل چشمانش ربود.</h2>
      <address><time datetime="2019-11-20T21:56:00+00:00">20 Nov 2019, 21:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تصویری که به تازگی منتشر شده است لحظه ربوده شدن یک دختر ۸ ساله را در مقابل چشمان مادرش نشان می‌دهد. "آمبر آلِرت" در حال قدم زدن با دخترش در پیاده‌رو بود که کودک‌ربا با استفاده از غفلت او و سوار کردن دخترش به داخل ماشین توانست این کودک را برباید.</p>
      <p>در ویدئویی که توسط دوربین مداربسته یکی از منازل نزدیک به محل حادثه تهیه شده، صدای آمبر در حالی که به دنبال خودروی آدم‌ربا می‌دود و از مردم تقاضای کمک می‌کند، شنیده می‌شود.</p>
      <p>در این ویدئو آمبر در حالی که به دنبال خودروی آدم‌ربا می‌دود، فریاد می‌زند: "کمک کنید، دخترم را ربودند". پس از این حادثه آمبر شماره پلاک خودروی آدم‌ربا را به پلیس اعلام کرد. ساعاتی بعد دو شهروند تگزاسی خودروی اعلام شده توسط پلیس را در پارکینگ هتل ووداسپرینگ در تگزاس آمریکا شناسایی و پلیس را مطلع کردند. پلیس با حضور در هتل اعلام شده، کودک ربوده شده را پس از گذشت ۷ ساعت در داخل یک سبد رخت پیدا کرد. پلیس همچنین مرد آدم‌ربا را که هویتش "مایکل وب" اعلام شده در داخل یکی از سوئیت‌های هتل دستگیر کرد.</p>
      <p>" مایکل وب " ۵۱ ساله به جرم آدم‌ربایی در دادگاه مورد محاکمه قرار گرفت و باید ادامه عمرش را در زندان بگذراند.</p>
    </article>
  </body>
</html>