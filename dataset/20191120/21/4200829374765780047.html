<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/basketbol/2019/11/20/tofas-73-80-umana-reyer-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-20T21:58:41+00:00"/>
    <meta property="og:title" content="Tofaş 73-80 Umana Reyer | MAÇ SONUCU"/>
    <meta property="og:description" content="Basketbol ULEB Avrupa Kupası B Grubu 8. hafta maçında temsilcimiz TOFAŞ, sahasında İtalya temsilcisi Umana Reyer takımına 73-80 mağlup oldu. Bu skorla TOFAŞ 4. mağlubiyetini alırken, gruptaki 6. galibiyetine imza atan Umana Reyer liderliğini sürdürdü ve top 16'ya yükselmeyi garantiledi."/>
  </head>
  <body>
    <article>
      <h1>Tofaş 73-80 Umana Reyer | MAÇ SONUCU</h1>
      <h2>Basketbol ULEB <u><a href="https://www.fotomac.com.tr/haberleri/avrupa-kupasi?id=eabfe2e9-df80-4c28-a67a-eec0cbe5de5a">Avrupa Kupası</a></u> B Grubu 8. hafta maçında temsilcimiz TOFAŞ, sahasında <u><a href="https://www.fotomac.com.tr/haberleri/italya?id=5b4c5525-268a-4910-9818-4eb0ad29490a">İtalya</a></u> temsilcisi Umana Reyer takımına 73-80 mağlup oldu. Bu skorla TOFAŞ 4. mağlubiyetini alırken, gruptaki 6. galibiyetine imza atan Umana Reyer liderliğini sürdürdü ve <u><a href="https://www.fotomac.com.tr/haberleri/top-16?id=d378a3be-6c9f-4d4e-82fc-ab2162357407">top 16</a></u>'ya yükselmeyi garantiledi.</h2>
      <address>
        <time datetime="2019-11-20T21:58:41+00:00">20 Nov 2019, 21:58</time>
      </address>
      <p>Salon: TOFAŞ</p>
      <p>Hakemler: Petros Papapetrou (Yunanistan), Marko Juras (<u><a href="https://www.fotomac.com.tr/haberleri/sirbistan?id=387a6374-ad8d-4384-a6ee-d2226b45d86a">Sırbistan</a></u>), Jordi Aliaga (İspanya)</p>
      <p>TOFAŞ: <u><a href="https://www.fotomac.com.tr/haberleri/berk-ugurlu?id=982c1e46-509b-45ae-9896-b04b9ca0422c">Berk Uğurlu</a></u> 2, White 4, Mejia 10, Lojeski 8, Williams 16, <u><a href="https://www.fotomac.com.tr/haberleri/baris-ermis?id=7eaf74b8-eb46-4173-94e8-ba0eb144de89">Barış Ermiş</a></u> 7, Phillip 12, <u><a href="https://www.fotomac.com.tr/haberleri/muhsin-yasar?id=9aa95a0c-0b97-486e-9983-ea6ddf1a7d68">Muhsin Yaşar</a></u> 14, Berkan Durmaz</p>
      <p>Umana Reyer: Udanoh 2, Stone 5, Bramos 28, Chappell 13, Watt 13, Daye 11, Nicolao 3, Filloy 3, Vidmar 2, Cerella</p>
      <p>1. Periyot: 19-22</p>
      <p>Devre: 38-41</p>
      <p>3. Periyot: 55-60</p>
      <p>Basketbol ULEB <u><a href="https://www.fotomac.com.tr/haberleri/avrupa-kupasi?id=eabfe2e9-df80-4c28-a67a-eec0cbe5de5a">Avrupa Kupası</a></u> B Grubu 8. hafta maçında TOFAŞ, <u><a href="https://www.fotomac.com.tr/haberleri/italya?id=5b4c5525-268a-4910-9818-4eb0ad29490a">İtalya</a></u> temsilcisi Umana Reyer'e 80-73 mağlup oldu.</p>
      <p>Bu skorla TOFAŞ 4. mağlubiyetini alırken, gruptaki 6. galibiyetine imza atan Umana Reyer liderliğini sürdürdü ve <u><a href="https://www.fotomac.com.tr/haberleri/top-16?id=d378a3be-6c9f-4d4e-82fc-ab2162357407">top 16</a></u>'ya yükselmeyi garantiledi.</p>
      <p>Karşılaşmaya Chappell ve Bramos'un dış atışlardan bulduğu sayılarla iyi başlayan Umana Reyer, 4. dakikayı 10-4 üstün geçti. Watt'ın da devreye girmesiyle oyunda TOFAŞ'a karşı üstünlük kuran İtalyan ekibi, 8. dakikada farkı 9'a (11-20) çıkardı. Kenardan gelen Muhsin Yaşar'ın pota altını domine etmesiyle üstündeki baskıyı kıran TOFAŞ, bu oyuncudan bulduğu sayı ve bloklarla farkı eritse de çeyrek Umana Reyer'in 22-19 üstünlüğüyle tamamlandı.</p>
      <p>İkinci çeyreğe de Muhsin Yaşar'ın boyalı alandan bulduğu sayılarla başlayan TOFAŞ, yakaladığı 10-0'lık seriyle 12. dakikada skoru lehine (23-22) çevirdi. Karşılıklı basketlerle devam eden çeyrekte, özellikle dış atışlardan Watt ve Bramos ile yüksek yüzdeyle atmaya devam eden Umana Reyer, 17. dakikada farkı tekrar açtı: 30-37. Başantrenör <u><a href="https://www.fotomac.com.tr/haberleri/orhun-ene?id=5f445aa5-c002-4f0f-894a-ca9c8b6db1fe">Orhun Ene</a></u>'nin molasıyla oyuna tekrar dönen mavi-yeşilli ekip, kısa oyuncuları Mejia ve Lojeski ikilisinin set hücumlarıyla bitime 17 saniye kala skoru 38-39'a getirerek farkı 1'e indirdi. Son hücumda Bramos ile sayı bulan Umana Reyer, soyunma odasına 41-38 önde gitti.</p>
      <p>Üçüncü çeyreğe tempolu başlayan konuk ekip, Udanoh ve Bramos'un skor katkısıyla 22. dakikada 7 sayılık fark yakaladı: 38-45. Chappell ve Udanoh'un devreye girdiği 24. dakikada Umana Reyer 9 farklı (42-51) üstünlüğe ulaştı. Phillip, Lojeski ve Muhsin Yaşar'ın basketleriyle TOFAŞ oyuna tutunmaya çalışsa da kontrolü elinden bırakmayan Umana Reyer, final periyoduna 60-55 galip girdi.</p>
      <p>Son çeyrekte Bramos, Watt ve Filloy'un sayılarıyla etkili olan Umana Reyer, 34. dakikada farkı çift hanelere (57-67) çıkardı. TOFAŞ, İtalyan ekibinin hücumdaki başarılı dış atış yüzdesine engel olamayınca Umana Reyer karşılaşmadan 80-73 galip ayrıldı.</p>
      <related>
        <a href="https://www.fotomac.com.tr/basketbol/2019/11/20/sirbistanin-yeni-teknik-direktoru-kokoskov-oldu"/>
      </related>
    </article>
  </body>
</html>