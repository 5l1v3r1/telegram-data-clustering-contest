<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/vathmologia-eyroligka-euroleague-9i-agon-i-thesi-toy-panathinaikoy/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-20T21:48:45+00:00"/>
    <meta property="og:title" content="Βαθμολογία Ευρωλίγκα – Euroleague (9η αγων.): Η θέση του Παναθηναϊκού"/>
    <meta property="og:description" content="Βαθμολογία Ευρωλίγκα – Euroleague (9η αγων.): Δείτε πως διαμορφώθηκε η βαθμολογία της Euroleague, μετά την ένατη αγωνιστική."/>
  </head>
  <body>
    <article>
      <h1>Βαθμολογία Ευρωλίγκα – Euroleague (9η αγων.): Η θέση του Παναθηναϊκού</h1>
      <address>
        <time datetime="2019-11-20T21:48:45+00:00">20 Nov 2019, 21:48</time>
      </address>
      <h3>Βαθμολογία Ευρωλίγκα – Euroleague (9η αγων.): Δείτε πως διαμορφώθηκε η βαθμολογία της Euroleague, μετά την ένατη αγωνιστική.</h3>
      <p><a href="https://newspao.gr/vathmologia-eyroligka-8i-agon-i-vathmologia/">Βαθμολογία Ευρωλίγκα –</a> Euroleague <a href="https://newspao.gr/vathmologia-eyroligka-8i-agon-i-vathmologia/">(9η αγων.)</a>: Με όπλο την άμυνα και με κορυφαίο τον απίστευτο απόψε Καλάθη, ο Παναθηναϊκός «καθάρισε» με 86-85 τη Ζάλγκιρις, έφτασε στο 5-4 και έδειξε ότι είναι σε θέση να παλέψει κάθε ματς, σε κάθε έδρα.</p>
      <p>Μετά την αποχώρηση Πεδουλάκη, οι «πράσινοι» με τον Γιώργο Βόβορα στον πάγκο, έδειξαν ένα διαφορετικό πρόσωπο, τουλάχιστον για ένα ημίχρονο, σε μια δύσκολη καιέδρα και πήραν τη νίκη με 86-85 κόντρα στη Ζάλγκιρις του Σαρούνας Γιασικεβίτσιους, φτάνοντας στο 5-4 μετά από εννιά παιχνίδια στην Ευρωλίγκα. </p>
      <p>Μάλιστα, αυτή ήταν η πρώτη φορά που το «τριφύλλι» άλωσε τη «Zalgirio Arena» από τη μέρα που ανέλαβε ο Σάρας τους πρωταθλητές Λιθουανίας. </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/mpagern-monachoy-panathinaikos-oi-diaitites-toy-agona/">Μπάγερν Μονάχου – Παναθηναϊκός: Οι διαιτητές του αγώνα</a>
        </b>
      </p>
      <p>
        <b>
          <a href="https://newspao.gr/charise-o-megalytero-meros-toy-symvolaioy-toy-o-tzandaris/">Χάρισε χρήματα ο Τζανδάρης</a>
        </b>
      </p>
      <p>
        <b>
          <a href="https://newspao.gr/pao-alive-4/">PAO ALIVE: «Χτύπησε» ξανά με ποσό-ρεκόρ ο Βρανόπουλος</a>
        </b>
      </p>
      <p>
        <b>
          <a href="https://newspao.gr/rik-pitino-moy-aresei-to-roster-den-xero-akomi-an-tha-kano-allages/">Ρικ Πιτίνο: Η δήλωση για το ρόστερ και αν θα κάνει αλλαγές</a>
        </b>
      </p>
      <p>Είχε φτάσει ακόμα και στο +16 το τριφύλλι που έχασε τη συγκέντρωση του στο τέλος και έκανε το παιχνίδι θρίλερ, αλλά κατάφερε να βγει… ατσαλάκωτος. </p>
      <p>Κορυφαίος για το τριφύλλι ο Καλάθης που έκανε απίστευτο ματς στο Κάουνας, που είχε 19 πόντους (5/7 3π), 10 ριμπάουντ και 5 κλεψίματα. Στους 13 πόντους σταμάτησε ο Τόμας ενώ 12 πόντους ολοκλήρωσε το ματς ο Παπαπέτρου. </p>
      <h4>Αναλυτικά η <a href="https://newspao.gr/tag/vathmologia-euroleague/">βαθμολογία</a>:</h4>
      <figure>
        <img src="https://newspao.gr/wp-content/uploads/2019/11/screenshot_2-9.png"/>
      </figure>
      <p>Στο ξεκίνημα του ματς, προφανώς επηρεασμένος από την έδρα της Ζάλγκιρις, ο Παναθηναϊκός μπήκε μουδιασμένα. Οι επιλογές των παικτών του Βόβορα ήταν βιαστικές στην επίθεση με αποτέλεσμα οι Λιθουανοί να χτίσουν ένα γρήγορο σερί. Με «όπλο» τον Λεντέι που είχε φτάσεις τους 11 πόντους στο πρώτο πεντάλεπτο η ομάδα του Σάρας έδειξε ότι μπήκε στο ματς για να κυριαρχήσει, φτάνοντας στο 16-11 3:41” πριν το φινάλε της περιόδου. </p>
      <h4>Ωστόσο, οι «πράσινοι» με ηγέτη τον Καλάθη, ξύπνησαν νωρίς. Με τον αρχηγό να έχει 8 πόντους, 2 ριμπάουντ και 4 ασίστ στην πρώτη περίοδο το «τριφύλλι» άλλαξε τα δεδομένα.</h4>
      <p>Με δύο τρίποντα του Καλάθη ένα λεπτό πριν το φινάλε, ο Παναθηναϊκός πήρε προβάδισμα για πρώτη φορά (17-16), ενώ με καλάθι του Παπαπέτρου στον αιφνιδιασμό έφτασε να προηγείται με 19-16 στην πρώτη περίοδο. </p>
      <p>Όσο ο Λεκάβιτσους έκανε ότι ήθελε την άμυνα των «πράσινων», ο Τόμας κρατούσε όρθιους τους «πράσινους» που με φοβερό κάρφωμα του Παπαγιάννη έφτασαν στο 76-68 (2:36) και πήραν ψυχολογία για το φινάλε του ματς. Με ένα τρίποντο του Λεντέιλ η Ζάλγκιρις έφτασε ακόμα και στο -5 (76-71) 1:41 πριν το τέλος, δείχνοντας πολύ σκληρή για να πεθάνει στην έδρα της. </p>
      <p>Με τον Καλάθη να συμπληρώνει τα πέντε φάουλ (1:19) ο Παναθηναϊκός κλήθηκε να μείνει όρθιος στο φινάλε χωρίς τον ηγέτη του και τον κορυφαίο στο Κάουνας, αλλά δεν μάσησε παρά το γεγονός ότι με τη συνδρομή της διαιτησίας το παιχνίδι έγινε θρίλερ στα τελευταία δευτερόλεπτα. (Πληροφορίες-Sportfm.gr) </p>
    </article>
  </body>
</html>