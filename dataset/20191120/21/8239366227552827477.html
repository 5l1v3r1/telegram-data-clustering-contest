<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/loda_posila_pryzove_mistse_v_konkursi_regionalnyy_eksportnyy_vyklyk_331260.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T21:42:00+00:00"/>
    <meta property="og:title" content="ЛОДА посіла призове місце в конкурсі ʺРегіональний експортний викликʺ"/>
    <meta property="og:description" content="Львівська обласна державна адміністрація посіла 2-ге місце по Україні у конкурсі ʺРегіональний експортний викликʺ (#ExportDriveChallenge). Про це Гал-інфо повідомили у прес-службі ЛОДА."/>
  </head>
  <body>
    <article>
      <h1>ЛОДА посіла призове місце в конкурсі ʺРегіональний експортний викликʺ</h1>
      <h2>Львівська обласна державна адміністрація посіла 2-ге місце по Україні у конкурсі ʺРегіональний експортний викликʺ (#ExportDriveChallenge). Про це Гал-інфо повідомили у прес-службі ЛОДА.</h2>
      <address>
        <time datetime="2019-11-20T21:42:00+00:00">20 Nov 2019, 21:42</time>
      </address>
      <figure>
        <img src="https://galinfo.com.ua/media/gallery/intxt/s/e/sertyfikatloda.jpg"/>
        <figcaption>ЛОДА посіла призове місце в конкурсі ʺРегіональний експортний викликʺ</figcaption>
      </figure>
      <p>Таку нагороду адміністрація тримала за вагомий внесок у просуванні експортної освіти в Україні.</p>
      <p>Організатори конкурсу – проект USAID за підтримки Уряду Естонії та Офісу з просування експорту України.</p>
      <p>Зазначимо, що над промоцією підприємств Львівщини та допомогою експортерам у налагодженні нових контактів, виходу на зовнішні ринки у Львівській ОДА працює Служба експортера. З метою допомоги суб’єктам господарської діяльності у виході на зовнішні ринки Служба експортера організовує Торговельні місії в різні країни світу. Програмою Торгових місій передбачено зустрічі у форматі В2В/В2G, відвідування провідних підприємств, представлення компаній на форумах, виставках, ярмарках.</p>
      <p>Також у 2018 році за ініціативи Львівської обласної державної адміністрації, Львівської торгово-промислової палати, НУ ʺЛьвівська Політехнікаʺ та Асоціації професійних митних посередників було започатковано  Школу експортера для початківців. Завдання школи – допомогти малому та середньому бізнесу освоїти основи експортної діяльності та набути практичні навики для виходу на зовнішні ринки для успішного продажу своїх товарів за кордон.</p>
      <p>Нагадаємо, що у межах цьогорічного ХІХ Міжнародного економічного форуму голова Львівської ОДА Маркіян Мальський вручив сертифікати підприємцям з нагоди завершення навчального курсу ʺШкола експортера для початківцівʺ.</p>
    </article>
  </body>
</html>