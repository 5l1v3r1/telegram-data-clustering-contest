<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/kamia-paratasi-sto-telesigrafo-xrysoxoidi-oi-sxediasmos-kai-oi-kiniseis-gia-tin-ekkenosi-ton-katalipseon-entos-15-imeron/2920089/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T21:23:25+00:00"/>
    <meta property="og:title" content="“Καμία παράταση στο τελεσίγραφο Χρυσοχοϊδη”! Οι σχεδιασμός και οι κινήσεις για την εκκένωση των καταλήψεων εντός 15 ημερών"/>
    <meta property="og:description" content="Η λήξη της προθεσμίας στο τελεσίγραφο Χρυσοχοϊδη σχεδόν συμπίπτει με την επέτειο της δολοφονίας Γρηγορόπουλου. Τουλάχιστον 8 ενεργές καταλήψεις υπάρχουν αυτή την στιγμή στα Εξάρχεια από πρόσφυγες και αντιεξουσιαστές. Οι αντιδράσεις των αντιεξουσιαστών στο τελεσίγραφο του υπουργού Προστασίας του Πολίτη. Τι αναφέρει η ανακοίνωση που εξέδωσε το υπουργείο."/>
  </head>
  <body>
    <article>
      <h1>“Καμία παράταση στο τελεσίγραφο Χρυσοχοϊδη”! Οι σχεδιασμός και οι κινήσεις για την εκκένωση των καταλήψεων εντός 15 ημερών</h1>
      <h2>Η λήξη της προθεσμίας στο τελεσίγραφο Χρυσοχοϊδη σχεδόν συμπίπτει με την επέτειο της δολοφονίας Γρηγορόπουλου. Τουλάχιστον 8 ενεργές καταλήψεις υπάρχουν αυτή την στιγμή στα Εξάρχεια από πρόσφυγες και αντιεξουσιαστές. Οι αντιδράσεις των αντιεξουσιαστών στο τελεσίγραφο του υπουργού Προστασίας του Πολίτη. Τι αναφέρει η ανακοίνωση που εξέδωσε το υπουργείο.</h2>
      <address><time datetime="2019-11-20T21:23:25+00:00">20 Nov 2019, 21:23</time> by <a rel="author">Newsit Newsroom</a></address>
      <p>“Το τελεσίγραφο του Υπουργείου Προστασίας του Πολίτη, στους καταληψίες, Έλληνες και αλλοδαπούς, είναι σαφέστατο και θα τηρηθεί απαρέγκλιτα”, αναφέρουν στο newsit.gr, πήγες του Υπουργείου Προστασίας του Πολίτη τονίζοντας μάλιστα πως το 15θημερο που<a href="https://www.newsit.gr/ellada/prothesmia-15-imeron-se-osous-exoun-katalavei-paranomos-ktiria-na-ta-ekkenosoun/2919872/"> δόθηκε</a> ως προθεσμία, δεν θα πάρει ουδεμία παράταση.</p>
      <p>Μάλιστα η λήξη της προθεσμίας για την εκκένωση των καταλήψεων, σχεδόν συμπίπτει με την επέτειο της δολοφονίας του Αλέξανδρου Γρηγορόπουλου με ευθεία βολή από το όπλο αστυνομικού, το Δεκέμβριο του 2008 στα Εξάρχεια.</p>
      <p>Κατά συνέπεια το κλίμα που αναμένεται να δημιουργηθεί είναι εκρηκτικό, σε μια επέτειο μάλιστα ούτως η άλλως συναισθηματικά φορτισμένη. Συνολικά τα κατειλημμένα κτήρια στο κέντρο τις Αθήνας υπερβαίνουν τα 14, τόσο από αλλοδαπούς όσο και από αντιεξουσιαστές.</p>
      <p>Μάλιστα στην περιοχή των Εξαρχείων, που θεωρείται η πηγή της πολιτικής εφαρμογής του δόγματος της ασφάλειας από την πλευρά του Υπουργείου Προστασίας του Πολίτη, υπάρχουν τουλάχιστον 8 ενεργές καταλήψεις κτηρίων, κυρίως από αντιεξουσιαστές αλλά και πρόσφυγες, που δεν βρήκαν φιλοξενία σε δομές.</p>
      <p>Κατά συνέπεια φαίνεται πως η πολιτική ηγεσία της ΕΛ.ΑΣ ανεβάζει τον πήχη των προσδοκιών και βάζει δύσκολα στους επιτελείς που θα έχουν διπλό ρόλο. Να σχεδιάσουν δηλαδή την εκκένωση καταλήψεων όπως είναι το “vox”που θεωρείται το κέντρο της Αναρχικής Συλλογικότητας του “Ρουβίκωνα”, και παράλληλα να σχεδιάσουν τα μέτρα για την επέτειο της δολοφονίας του 15χρονου Α. Γρηγορόπουλου από τον αστυνομικό Ε. Κορκονέα.</p>
      <p>Πάντως στο τελεσίγραφο Χρυσοχοϊδη, οι πρώτοι που αντέδρασαν ήταν τα μέλη του “Ρουβίκωνα” με λακωνική αναρτήσή τους σε ιστοσελίδα κοινωνικής δικτυώσης όπου απλά γράφουν “Casus Belli”,με απλά λόγια πόλεμος.</p>
      <p>Όπως όλα δείχνουν και οι δυο πλευρές προετοιμάζονται για την σύγκρουση, με καταλυτική ημερομηνία την 6η Δεκεμβρίου, καθώς λίγες ημέρες πριν, λήγει και το τελεσίγραφο Χρυσοχοϊδη.</p>
      <p>Άλλωστε η ανακοίνωση του Υπουργείου Υπουργείου Προστασίας του Πολίτη είναι σαφέστατη: “…Καλούνται όσοι παρανόμως έχουν καταλάβει κτήρια, δημόσια ή ιδιωτικά, να τα εκκενώσουν. Εάν σε αυτά στεγάζονται αιτούντες άσυλο ή υπήκοοι τρίτων χωρών, να ενημερωθούν ότι θα μεταφερθούν σε δομές παραμονής της ενδοχώρας. Για τον σκοπό της μετακίνησης, θα επικοινωνήσουν μαζί τους, οι αρμόδιες υπηρεσίες του Υπουργείου Προστασίας του Πολίτη. Εάν τα κτήρια είναι ιδιωτικά, για να παραμείνουν οι σημερινοί καταληψίες χρειάζεται να έρθουν σε επαφή με τους ιδιοκτήτες και να συμφωνήσουν σε όρους μίσθωσης. Η προθεσμία για την εκκένωση είναι 15 ημέρες από τη δημοσίευση της παρούσης στον Τύπο.”</p>
      <h3>Ραγκούσης: Το τελεσίγραφο λήγει στην επέτειο της δολοφονίας Γρηγορόπουλου</h3>
      <p>Μέσω twitter σχολίασε το τελεσίγραφο της κυβέρνησης προς τους καταληψίες ο αρμόδιος τομεάρχης του ΣΥΡΙΖΑ, Γιάννης Ραγκούσης.</p>
      <p>«Μία απλή παρατήρηση προς το παρόν. Το συγκεκριμένο τελεσίγραφο της Κυβέρνησης λήγει ακριβώς τις ημέρες της μαύρης επετείου της δολοφονίας Γρηγορόπουλου», έγραψε.</p>
      <figure>
        <iframe data-src="https://twitter.com/gragkousis/status/1197189598713131009?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ρεπορτάζ: Θεοδόσης Πάνου</p>
    </article>
  </body>
</html>