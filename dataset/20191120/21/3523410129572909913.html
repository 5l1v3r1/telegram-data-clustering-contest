<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641040/%D9%82%D8%A7%D8%A8%D9%84%DB%8C%D8%AA-%D8%AC%D8%AF%DB%8C%D8%AF-%DA%AF%D9%88%DA%AF%D9%84-%D9%85%D9%BE-%D9%85%D9%86%D8%A7%D8%B3%D8%A8-%D8%A8%D8%B1%D8%A7%DB%8C-%D8%AA%D9%88%D8%B1%DB%8C%D8%B3%D8%AA%E2%80%8C%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:49:00+00:00"/>
    <meta property="og:title" content="قابلیت جدید گوگل مپ، مناسب برای توریست‌‌ها"/>
    <meta property="og:description" content="شرکت گوگل اعلام کرد در ماه جاری قابلیتی به نرم افزار گوگل مپ اضافه خواهد شد که به وسیله آن توریست‌ها می‌توانند بدون نگرانی از تلفظ اشتباه، نام..."/>
  </head>
  <body>
    <article>
      <h1>
        <a href="https://www.bultannews.com/fa/news/641040/%D9%82%D8%A7%D8%A8%D9%84%DB%8C%D8%AA-%D8%AC%D8%AF%DB%8C%D8%AF-%DA%AF%D9%88%DA%AF%D9%84-%D9%85%D9%BE-%D9%85%D9%86%D8%A7%D8%B3%D8%A8-%D8%A8%D8%B1%D8%A7%DB%8C-%D8%AA%D9%88%D8%B1%DB%8C%D8%B3%D8%AA%E2%80%8C%E2%80%8C%D9%87%D8%A7">قابلیت جدید گوگل مپ، مناسب برای توریست‌‌ها</a>
      </h1>
      <h2>شرکت گوگل اعلام کرد در ماه جاری قابلیتی به نرم افزار گوگل مپ اضافه خواهد شد که به وسیله آن توریست‌ها می‌توانند بدون نگرانی از تلفظ اشتباه، نام...</h2>
      <address><time datetime="2019-11-20T21:49:00+00:00">20 Nov 2019, 21:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، چند سالی است با توسعه یافتن و همه‌گیر شدن استفاده از تلفن‌های همراه، کاربران برای انجام بسیاری از کارهای روزمره خود از گوشی‌های موبایل استفاده می‌کنند. یکی از مورد استفاده‌ترین نرم افزارهای موجود در تلفن‌های همراه، نرم افزارهای مسیریابی هستند که محبوب‌ترین آن‌ها نرم افزار گوگل مپ بوده و به صورت پیشفرض روی تمامی گوشی‌های اندرویدی نصب شده است. اما شرکت گوگل به تازگی اعلام کرده است که قابلیتی جدید به این نرم افزار اضافه خواهد شد که به وسیله آن کاربران می‌‎توانند بدون نگرانی از تلفظ غلط نام اماکن موجود در کشورهای خارجی، از گوگل مپ بخواهند تا نام درست آن مکان را به زبان مادری کشور مقصد اعلام کند.</p>
      <p>همچنین به تازگی تصویری متحرک از گوگل مپ منتشر شده است که نشان می‌دهد کاربران هنگامی که در این نرم افزار باشند و قصد استفاده ترجمه متنی را داشه باشند، می‌توانند بدون خروج از Google Maps از نرم افزار Google Translate استفاده کنند. همچنین کاربران می‌توانند پس از ترجمه، از Google Translate بخواهند تا متن ترجمه شده را برای آن‌ها بخواند؛ این قابلیت صرفا در هنگام مکالمه به کاربر کمک خواهد کرد.</p>
      <p>شرکت گوگل اعلام کرده است که این ویژگی جدید در ماه جاری در دسترس کاربران دو سیستم عامل iOS و Android قرار گیرد. همچنین بر اساس جزییات منتشر شده از این قابلیت جدید از سوی گوگل، ویژگی جدید گوگل مپ فعالیت خود را با پشتیبانی از زبان‌های کانتونی، فرانسوی، ژاپنی، کره ای، ماندارین، اسپانیایی، روسی و چند زبان دیگر که در کل شامل ۵۰ زبان خواهد شد، آغاز خواهد کرد. باید انتظار داشت که گوگل به مرور زمان زبان‌های بیشتری را به قابلیت جددی این نرم افزار اضافه کند.</p>
      <p>با این حال اطلاعات بیشتری از نرم افزار مذکور در دسترس نیست و باید تا زمان در دسترس قرار گرفتن این نرم افزار برای مشخص شدن جزییات کامل آن صبر کرد.</p>
    </article>
  </body>
</html>