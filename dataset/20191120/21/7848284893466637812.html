<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/futuro-presidenza-serie-a-il-ministro-spadafora-fortemente-preoccupato-323550"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T21:06:09+00:00"/>
    <meta property="og:title" content="Futuro presidenza Serie A, il ministro Spadafora &quot;fortemente preoccupato&quot;"/>
    <meta property="og:description" content="(ANSA) - ROMA, 20 NOV - &quot;Sono fortemente preoccupato, perché a prescindere dal merito che non mi è dato conoscere e su cui comunque so che la Figc sta facendo tutte le sue analisi,..."/>
  </head>
  <body>
    <article>
      <h1>Futuro presidenza Serie A, il ministro Spadafora "fortemente preoccupato"</h1>
      <address><time datetime="2019-11-20T21:06:09+00:00">20 Nov 2019, 21:06</time> by <a rel="author">Christian Liotta</a></address>
      <p>(ANSA) - ROMA, 20 NOV - "Sono fortemente preoccupato, perché a prescindere dal merito che non mi è dato conoscere e su cui comunque so che la Figc sta facendo tutte le sue analisi, <b>evidentemente non è un bel segnale per il mondo del calcio</b>". È il pensiero del ministro per le politiche giovanili e lo sport <b>Vincenzo Spadafora</b>, sugli sviluppi della governance della Lega di A, vicenda che ieri ha portato alle dimissioni del presidente <b>Gaetano Miccichè </b>legate alle presunte irregolarità sulla sua elezione nel marzo 2018. "Seguirò con molta attenzione - ha specificato Spadafora a margine del suo intervento al Social Football Summit - e spero si faccia tanta chiarezza, perché questo mondo non ha bisogno di essere offuscato da ombre di nessun tipo. Questo mondo deve essere sempre più associato a un'idea di trasparenza, pulizia e onestà".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>