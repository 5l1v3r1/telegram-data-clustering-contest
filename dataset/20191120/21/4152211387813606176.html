<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/592337/%E2%80%98%E0%A6%B8%E0%A6%82%E0%A6%98%E0%A6%AC%E0%A6%A6%E0%A7%8D%E0%A6%A7-%E0%A6%B9%E0%A6%B2%E0%A7%87-%E0%A6%A4%E0%A7%83%E0%A6%A4%E0%A7%80%E0%A7%9F-%E0%A6%B2%E0%A6%BF%E0%A6%99%E0%A7%8D%E0%A6%97%E0%A7%87%E0%A6%B0-%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%A8%E0%A6%BF%E0%A6%9C%E0%A7%87%E0%A6%A6%E0%A7%87%E0%A6%B0-%E0%A6%85%E0%A6%A7%E0%A6%BF%E0%A6%95%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T21:07:00+00:00"/>
    <meta property="og:title" content="‘সংঘবদ্ধ হলে তৃতীয় লিঙ্গের মানুষ নিজেদের অধিকার প্রতিষ্ঠা করতে পারবে’"/>
    <meta property="og:description" content="ঢাকা বিশ্ববিদ্যালয়ের (ঢাবি) উপ-উপাচার্য (প্রশাসন) অধ্যাপক ড.মুহাম্মদ সমাদ বলেছেন, &amp;lsquo;এই দেশে ১০ হাজার লৈঙ্গিক বৈচিত্র্য সম্বলিত মানুষ রয়েছে। তবে তারা সংগঠিত নন। এই গোষ্ঠীর যত মানুষ রয়েছেন, তাদের সংঘবদ্ধ করতে হবে। তারা সংঘবদ্ধ হলেই কেবল নিজেদের অধিকার প্রতিষ্ঠা করতে..."/>
  </head>
  <body>
    <article>
      <h1>‘সংঘবদ্ধ হলে তৃতীয় লিঙ্গের মানুষ নিজেদের অধিকার প্রতিষ্ঠা করতে পারবে’</h1>
      <address><time datetime="2019-11-20T21:07:00+00:00">20 Nov 2019, 21:07</time> by <a rel="author">ঢাবি প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/e6fb43bf3abe78407f70c5231c5db6cc-5dd5a98f4cf30.jpg"/>
        <figcaption>মুজাফফর আহমেদ চৌধুরী মিলনায়তনে স্মরণসভায় অতিথিরা</figcaption>
      </figure>
      <p>ঢাকা বিশ্ববিদ্যালয়ের (ঢাবি) উপ-উপাচার্য (প্রশাসন) অধ্যাপক ড.মুহাম্মদ সমাদ বলেছেন, ‘এই দেশে ১০ হাজার লৈঙ্গিক বৈচিত্র্য সম্বলিত মানুষ রয়েছে। তবে তারা সংগঠিত নন। এই গোষ্ঠীর যত মানুষ রয়েছেন, তাদের সংঘবদ্ধ করতে হবে। তারা সংঘবদ্ধ হলেই কেবল নিজেদের অধিকার প্রতিষ্ঠা করতে পারবেন।’<br/><br/>লৈঙ্গিক বৈচিত্র্যের কারণে বিশ্বের বিভিন্ন স্থানে এ পর্যন্ত ৩৩১ জন মানুষ হত্যাকাণ্ডের শিকার হয়েছেন। এছাড়াও প্রতিনিয়ত অসংখ্য মানুষ এই কারণে পারিবারিক ও সামাজিকভাবে নির্যাতন-নিপীড়ন ও বৈষম্যের শিকার হন। হত্যাকাণ্ডের শিকার এসব মানুষকে সারাবিশ্বে নানা আয়োজনে স্মরণ করা হয়েছে। এরই অংশ হিসেবে বুধবার (২০ নভেম্বর) সকালে ঢাকা বিশ্ববিদ্যালয়ের মুজাফফর আহমেদ চৌধুরী মিলনায়তনে এক স্মরণসভার আয়োজন করা হয়। এতে নিহতদের স্মরণের পাশাপাশি বৈষম্যের শিকার ভুক্তভোগীদের কথাও তুলে ধরা হয়।<br/>ঢাকা বিশ্ববিদ্যালয়ের নৃবিজ্ঞান বিভাগের সহযোগী অধ্যাপক ড. জোবাইদা নাসরীনের সঞ্চালনায় অনুষ্ঠানে প্রধান অতিথি হিসেবে উপস্থিত ছিলেন বিশ্ববিদ্যালয়ের উপ-উপাচার্য (প্রশাসন) অধ্যাপক ড. মুহাম্মদ সামাদ। এতে বিশেষ অতিথি ছিলেন সামাজিক বিজ্ঞান অনুষদের ডিন অধ্যাপক ড. সাদেকা হালিম এবং গণযোগাযোগ ও সাংবাদিকতা বিভাগের অধ্যাপক রোবায়েত ফেরদৌস। এছাড়াও সেখানে তৃতীয় লিঙ্গের মানুষদের বিভিন্ন সংগঠনের সদস্যরা উপস্থিত ছিলেন। তৃতীয় লিঙ্গের মানুষদের সংগঠন ‘সম্পর্কের নয়া সেতু এবং সচেতন সমাজেসেবা হিজড়া সংঘ’ এর আয়োজন করে।</p>
      <p> </p>
      <footer>/এসআইআর/আইএ/টিএন/</footer>
    </article>
  </body>
</html>