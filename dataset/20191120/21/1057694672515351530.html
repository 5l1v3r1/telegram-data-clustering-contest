<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2046181/kakopiisi-11chronis-sti-mani-mia-martiria-pou-anatrepi-ta-dedomena.html"/>
    <meta property="og:site_name" content="News.gr"/>
    <meta property="article:published_time" content="2019-11-20T21:35:25+00:00"/>
    <meta property="og:title" content="Κακοποίηση 11χρονης στη Μάνη: Μία μαρτυρία που ανατρέπει τα δεδομένα"/>
    <meta property="og:description" content="Κάτοικος της περιοχής μιλά για τη συμπεριφορά του παππού προς την ανήλικη κοπέλα"/>
  </head>
  <body>
    <article>
      <h1>Κακοποίηση 11χρονης στη Μάνη: Μία μαρτυρία που ανατρέπει τα δεδομένα</h1>
      <address><time datetime="2019-11-20T21:35:25+00:00">20 Nov 2019, 21:35</time> by <a rel="author">Χαμόγελο του Παιδιού</a></address>
      <h3>Κάτοικος της περιοχής μιλά για τη συμπεριφορά του παππού προς την ανήλικη κοπέλα</h3>
      <p>Μία νέα εξέλιξη στην πολύκροτη υπόθεση της καταγγελίας της 11χρονης ότι έπεσε θύμα σεξουαλικής κακοποίησης από 57χρονο <a href="https://www.news.gr/tag/iereas"><b>ιερέα</b></a> στη <a href="https://www.news.gr/tag/mani"><b>Μάνη</b></a>, έρχεται μέσα από ρεπορτάζ που μεταδόθηκε στο δελτίο ειδήσεων του ΑΝΤ1.</p>
      <p>Σύμφωνα με το ρεπορτάζ, κάτοικος της περιοχής, κατέθεσε τα όσα του είχε εκμυστηρευτεί ο ιερέας. «Μου είπε “κοίτα να δεις που ο παππούς έχει κάνει πράγματα στη μικρή”, ότι την έβαζε στα πόδια του, δεν φορούσε ρούχα ούτε ο παππούς ούτε και η μικρή και ότι η γιαγιά του γνώριζε» αναφέρει και καταλήγει:</p>
      <p>«Ο αδελφός της μικρής τα πήγαινε καλά με τον ιερέα και κάποιες φορές όταν έπινε ο ιερέας, του γκρίνιαζε. Ήθελε να μείνει με τον παπά η μητέρα του και ευχόταν να πάνε όλα καλά και για την αδερφή του γιατί ασχολείται μαζί τους ο ιερέας και το παιδί θα πήγαινε σχολείο. Δεν πιστεύω ότι έχει κάνει αυτά για τα οποία κατηγορείται».</p>
      <p>Υπενθυμίζεται ότι ο ιερέας που είχε προφυλακιστεί για την υπόθεση αρνείται κάθε κατηγορία ενώ κάνει λόγο για κατασκευασμένες και κατευθυνόμενες μαρτυρίες της ανήλικης και υποστηρίζει πως είχε πολύ καλές σχέσεις μαζί της, ακόμα και όταν εκείνη φιλοξενήθηκε στο «<a href="https://www.news.gr/tag/chamogelo-tou-pediou"><b>Χαμόγελο του Παιδιού</b></a>», στο οποίο παραμένει η ανήλικη κοπέλα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2043197/larisa-sarantalitourgo-me-tarifa-apo-ierea-ta-apistefta-pou-zitai-apo-tous-enorites.html"/>
        <a href="https://www.news.gr/ellada/article/2042660/papadia-katingile-ierea-gia-endoikogeniaki-via.html"/>
        <a href="https://www.news.gr/ellada/article/2040524/60chronos-aselgouse-se-11chroni-sti-mani-ton-parakalousa-na-stamatisi-mou-elege-an-to-pis-stous-gonis-sou-tha-tous-skotoso.html"/>
      </related>
    </article>
  </body>
</html>