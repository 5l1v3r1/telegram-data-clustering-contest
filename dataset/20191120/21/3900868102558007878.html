<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/woman/1562442/pagkosmia-imera-gia-tin-exaleipsi-tis-bias-kata-twn-gynaikwn-sta-portokali-tha-ntythei-o-leykos-pyrgos"/>
    <meta property="og:site_name" content="NOOZ."/>
    <meta property="article:published_time" content="2019-11-20T21:00:00+00:00"/>
    <meta property="og:title" content="Παγκόσμια Ημέρα για την Εξάλειψη της Βίας κατά των Γυναικών: Στα πορτοκαλί θα &quot;ντυθεί&quot; ο Λευκός Πύργος"/>
    <meta property="og:description" content="Με πορτοκαλί χρώμα, το επίσημο χρώμα της Παγκόσμιας Ημέρας για την Εξάλειψη της Βίας κατά των Γυναικών, θα φωταγωγηθεί στις 25 Νοεμβρίου, στις 6 το απόγευμα, ο Λευκός Πύργος της Θεσσαλονίκης."/>
  </head>
  <body>
    <article>
      <h1>Παγκόσμια Ημέρα για την Εξάλειψη της Βίας κατά των Γυναικών: Στα πορτοκαλί θα "ντυθεί" ο Λευκός Πύργος</h1>
      <address>
        <time datetime="2019-11-20T21:00:00+00:00">20 Nov 2019, 21:00</time>
      </address>
      <p>
        <b>Με πορτοκαλί χρώμα, το επίσημο χρώμα της Παγκόσμιας Ημέρας για την Εξάλειψη της Βίας κατά των Γυναικών, θα φωταγωγηθεί στις 25 Νοεμβρίου, στις 6 το απόγευμα, ο Λευκός Πύργος της Θεσσαλονίκης.</b>
      </p>
      <p>Πρόκειται για μία από τις δράσεις που διοργανώνει η Ύπατη Αρμοστεία του ΟΗΕ για τους Πρόσφυγες στην Ελλάδα σε συνεργασία με την Αντιδημαρχία Κοινωνικής Πολιτικής, με στόχο την ευαισθητοποίηση του κοινού.</p>
      <p>Σε συνεργασία, παράλληλα, με την εθελοντική θεατρική ομάδα «Κύκλος Ζωής» του Κοινωνικού συλλόγου «Δέντρο Ζωής», θα παρουσιαστεί η παράσταση «ΒΙΑ|ΖΩ» στο Θέατρο ΑΘΗΝΑΙΟΝ την ίδια μέρα, στις 9 το βράδυ. Η παράσταση αποτελείται από δεκατρείς μονόλογους και χορογραφίες.</p>
      <p>Ιστορίες βίας και κακοποίησης, βασισμένες σε αληθινές μαρτυρίες γυναικών που βίωσαν σωματική, ψυχολογική, σεξουαλική, λεκτική βία, με σκοπό να δοθεί φωνή σε κάθε γυναίκα που αναζητά βοήθεια, που νιώθει απόγνωση και αδυναμία να διαχειριστεί περιστατικά βίας. Η είσοδος είναι ελεύθερη με σειρά προτεραιότητας λόγω περιορισμένου αριθμού θέσεων.</p>
    </article>
  </body>
</html>