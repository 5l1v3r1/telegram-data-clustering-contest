<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-catania-sicula-leonzio-streaming-video-tv-derby-di-coppa-italia-serie-c/1949491/"/>
    <meta property="og:site_name" content="IlSussidiario"/>
    <meta property="article:published_time" content="2019-11-20T21:42:47+00:00"/>
    <meta property="og:title" content="DIRETTA/ Catania Sicula Leonzio (risultato 1-0) streaming: rossoazzurri di misura!"/>
    <meta property="og:description" content="Diretta Catania Sicula Leonzio streaming video e tv: probabili formazioni, orario e risultato live del match per i sedicesimi di Coppa Italia Serie C."/>
  </head>
  <body>
    <article>
      <h1>DIRETTA/ Catania Sicula Leonzio (risultato 1-0) streaming: rossoazzurri di misura!</h1>
      <h2>Diretta Catania Sicula Leonzio streaming video e tv: probabili formazioni, orario e risultato live del match che si gioca al Massimino, valevole per i sedicesimi di Coppa Italia Serie C.</h2>
      <address><time datetime="2019-11-20T21:42:47+00:00">20 Nov 2019, 21:42</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA CATANIA SICULA LEONZIO (RISULTATO FINALE 1-0): ROSSOAZZURRI DI MISURA</h4>
      <p>Il Catania ottiene tra le mura amiche dello stadio Massimino vittoria e passaggio del turno nel match di Coppa Italia di Serie C. 1-0 per i rossoazzurri grazie al gol di Curiale realizzato a metà primo tempo. La Sicula Leonzio ha cercato fino alla fine di riacciuffare il pari, anche se il Catania è andato vicino al raddoppio al 27′ con una conclusione di Di Piazza respinta da Petta, quindi Nordi si è opposto a una conclusione di Dall’Oglio alla mezz’ora. Nel finale la Sicula Leonzio ha tentato il tutto per tutto ed è stato abile Martinez su una gran botta di Maimone, mentre al 42′ una conclusione al volo di Bucolo per il Catania è finita alta. 5′ di recupero ma il risultato non cambia, è il Catania ad avanzare nella competizione vincendo il derby siciliano. (agg. di Fabio Belli)</p>
      <h4>DIRETTA CATANIA SICULA LEONZIO (RISULTATO 1-0): PETTA SFIORA IL PARI</h4>
      <p>A metà secondo tempo il Catania mantiene il vantaggio allo stadio Massimino contro la Sicula Leonzio, nel match di Coppa Italia di Serie C: nella ripresa i rossoazzurri si riaffacciano in avanti già al 5′, con una punizione dello specialista Ciccio Lodi che non centra però il bersaglio. Nella Sicula Leonzio Esposito prende il posto di Cozza e all’11’ ci prova con una conclusione di prima intenzione che impegna Martinez. Ancora vicina al pari la formazione ospite al 19′ con un colpo di testa di Petta che finisce d’un soffio a lato sugli sviluppi di un calcio d’angolo. Match ancora aperto a ogni sviluppo ma Catania e Sicula restano ancora sull’1-0. (agg. di Fabio Belli)</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p><b>Catania Sicula Leonzio </b>non sarà trasmessa in <b>diretta tv</b> ma in esclusiva in <b>diretta streaming video</b> via internet per tutti gli abbonati Elevensports, che avranno la possibilità di seguire l’incontro attraverso l’app Elevensports tramite smart tv, smartphone e tablet, oppure collegandosi tramite pc sul sito elevensports.it.</p>
      <h4>LA SBLOCCA CURIALE!</h4>
      <p>Il Catania ha chiuso in vantaggio il primo tempo contro la Sicula Leonzio, 1-0 il risultato nella sfida di Coppa Italia di Serie C allo stadio Massimino. Ha sbloccato il risultato al 30′ Curiale con una girata acrobatica che non ha lasciato scampo al portiere avversario Nordi. Il Catania concentra il suo gioco principalmente sulle fasce e nell’area bianconera arriva un gran numero di cross, al 37′ primo squillo offensivo consistente della Sicula con un colpo di testa di Terranova che viene neutralizzato dal portiere di casa Martinez. Catania ancora in avanti nel finale di tempo con una conclusione di Noce che sorvola la traversa, poi dopo 1′ di recupero l’arbitro manda le squadre negli spogliatoi per l’intervallo. (agg. di Fabio Belli)</p>
      <h4>NORDI SALVA SU LODI</h4>
      <p>Terreno ancora pesante allo stadio Massimino dopo il maltempo degli ultimi giorni, con Catania e Sicula Leonzio frenate dal terreno pesante all’inizio di questa sfida di Coppa Italia di Serie C. Per la prima vera occasione da gol bisogna attendere il 16′, col portiere ospite Nordi che salva su una gran botta di Lodi. Al 21′ è Megelaitis a chiudere bene su un cross ben calibrato da Di Molfetta. Queste le formazioni schierate dal 1′ dai due allenatori. <b>Catania (4-3-3): </b>Martinez; Noce, Silvestri, Esposito, Marchese, Lodi, Dall’Oglio, Bucolo; Catania, Di Molfetta, Curiale. A disp: Furlan, Biondi, Biagianti, Pino, Rizzo, Fornito, Llama, Mazzarani, Barisic, Rossetti, Di Piazza, Distefano. All. Lucarelli. <b>Sicula Leonzio (4-3-3):</b> Nordi; De Rossi, Tafa, Petta, Parisi; Megelaitis, Cozza, Maimone; Vitale, Scardina, Terranova. A disp: Governali, Bertolo, Bonaccorso, Sosa, Esposito, Sidibe, Sicurella, Bariti, Bollino, Lescano, Ripa, Manfrè. All. Bucaro. (agg. di Fabio Belli)</p>
      <h4>SI COMINCIA!</h4>
      <p>Finalmente <b>Catania Sicula Leonzio</b> comincia: stagione fino a questo momento mediocre per i rossazzurri che, chiamati a lottare per la promozione, in questo momento non farebbero nemmeno i playoff di Serie C per la peggiore differenza reti rispetto alla Vibonese. Sotto accusa è in particolare la difesa: sono ben 24 le reti incassate dal Catania, che ha quattro clean sheet (tutti al Massimino) ma fatica tantissimo in trasferta, dove ha vinto una sola volta (ad Avellino, ormai quasi tre mesi fa) e ha perso le altre sei partite, affondando in particolare a Monopoli (0-3), Vibo Valentia (clamoroso 0-5) e come già detto Catanzaro (0-3). Fuori casa la Sicula Leonzio fa anche peggio: nessuna vittoria e appena due pareggi, l’ultimo punto conquistato (a Caserta) risale al 13 ottobre e da allora sono arrivate tre sconfitte, con un solo gol segnato e anche un ko sul campo del Rende che era all’epoca ultimo in classifica nel girone C. In casa i bianconeri hanno ottenuto 8 punti, ma hanno già perso quattro volte; la Coppa Italia Serie C potrebbe dunque rappresentare il riscatto per una delle due squadre, e allora rivolgiamoci al campo per sapere come andranno le cose perchè finalmente la diretta di Catania Sicula Leonzio prende il via! (agg. di Claudio Franceschini)</p>
      <h4>IL CAMMINO IN COPPA ITALIA SERIE C</h4>
      <p><b>Catania Sicula Leonzio</b> si gioca tra poco: i sedicesimi di Coppa Italia Serie C rappresentano l’esordio degli etnei in questa competizione, la squadra rossazzurra infatti non ha dovuto giocare la fase a gironi di agosto e apre il suo torneo con un derby casalingo. Il turno eliminatorio ha invece visto coinvolta la Sicula Leonzio, che era inserita nel gruppo L: si trattava di un raggruppamento a sole due squadre, e dunque i siciliani hanno disputato andata e ritorno contro la Vibonese. Sconfittial Luigi Razza per 2-1 (a segno Facundo Lescano, dopo le marcature di Francesco Napolitano e Davide Petermann per i calabresi), i bianconeri hanno ribaltato l’esito del doppio confronto prendendosi un netto 3-0 tra le mura dell’Angelino Nobile, oggi conosciuto come Sicula Trasporti Stadium. Al 10’ minuto il gol di Filippo Scardina aveva già dato la virtuale qualificazione alla Sicula Leonzio; nel secondo tempo i padroni di casa hanno messo il punto esclamativo sul passaggio del turno raddoppiando con Giuseppe Sicurella, e poi trovando anche il tris con un’altra rete da parte di Lescano. (agg. di Claudio Franceschini)</p>
      <h4>I TESTA A TESTA</h4>
      <p>Come abbiamo già detto, <b>Catania Sicula Leonzio</b> si è giocata appena 10 giorni fa: gli etnei hanno vinto 2-1 al Massimino raccogliendo così il secondo successo consecutivo in casa, dopo quello dello scorso aprile che era stato sancito dal rigore di Francesco Lodi. In generale le sfide tra queste due squadre sono sei, e il Catania ne ha vinte tre: tutte le vittorie sono arrivate tra le mura amiche, pirotecnico il 3-2 dell’agosto 2017 (girone di Coppa Italia Serie C) con un ribaltone che, firmato da Demiro Pozzebon e Andrea Russotto, era stato firmato nello spazio di tre minuti. La Sicula Leonzio non è mai riuscita a festeggiare tra le mura amiche – ha raccolto due pareggi a reti bianche – ma nell’ottobre di due anni fa è stata in grado di espugnare il Massimino: Tommaso Squillace aveva aperto le marcature poco dopo la mezz’ora, nel secondo tempo Mauro Bollino aveva raddoppiato per i bianconeri mentre la reazione del Catania, tardiva, era stata rappresentata dalla rete di Luka Bogdan che però non era servita per evitare il ko interno. (agg. di Claudio Franceschini)</p>
      <h4>ORARIO E PRESENTAZIONE PARTITA</h4>
      <p><b>Catania Sicula Leonzio</b>, mercoledì 20 novembre 2019 alle ore 20.45 e in diretta dallo stadio Massimino di Catania, sarà una sfida valevole per la <b>Coppa Italia Serie C 2019-2020</b>. Le due formazioni si ritrovano di fronte dopo la sfida di campionato disputata domenica 10 novembre, <a href="https://www.ilsussidiario.net/news/diretta-catania-sicula-leonzio-streaming-video-tv-un-derby-serie-c/1946953/"><b>con i rossoazzurri che hanno avuto la meglio 2-1</b></a> grazie alle reti di Mazzarani e Di Piazza, ribaltando l’iniziale vantaggio bianconero siglato da Palermo. Si tratta della sfida che di fatto completerà il quadro dei sedicesimi di finale di Coppa Italia di Serie C, con la vincente di questo confronto che troverà il Potenza negli ottavi di finale della competizione. Nel girone C di Serie C il Catania galleggia ancora al confine della zona play off e <a href="https://www.ilsussidiario.net/news/diretta-catanzaro-catania-streaming-video-tv-big-match-al-ceravolo-serie-c/1949233/"><b>arriva dalla pesante sconfitta di Catanzaro</b></a> (0-3), mentre la Sicula Leonzio si dibatte nei bassifondi, cercando di sfuggire all’ultimo posto in classifica dal quale si era risollevata due settimane fa grazie al successo interno contro la Cavese; da questo punto di vista il pareggio interno contro la Virtus Francavilla è un risultato mediocre e poco utile, ma adesso concentriamoci su quello che succederà nel corso della diretta di Catania Sicula Leonzio della quale possiamo intanto presentare le probabili formazioni.</p>
      <h4>PROBABILI FORMAZIONI CATANIA SICULA LEONZIO</h4>
      <p>Le probabili formazioni di Catania Sicula Leonzio, mercoledì 20 novembre 2019 alle ore 20.45 presso lo stadio Massimino di Catania, sfida valevole per la Coppa Italia di Serie C. 3-5-2 per il Catania allenato da Cristiano Lucarelli: Furlan; Esposito, Biagianti, Silvestri; Calapai, Rizzo, Lodi, Dall’Oglio, Pinto; Curiale, Di Piazza. Risponderà la Sicula Leonzio allenata da Giovanni Bucaro con un 4-3-3: Polverino; De Rossi, Sosa, Petta, Parisi; Palermo, Esposito, Maimone; Vitale, Lescano, Grillo.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/cristiano-ronaldo-addio-alla-juventus-via-a-fine-stagione-pronti-pogba-e-mbappe/1951773/"/>
        <a href="https://www.ilsussidiario.net/news/diretta-usa-italia-streaming-video-e-tv-torna-la-coppa-davis-2019-tennis/1950318/"/>
        <a href="https://www.ilsussidiario.net/news/diretta-olimpia-milano-anadolu-efes-streaming-video-tv-e-un-big-match-eurolega/1951360/"/>
        <a href="https://www.ilsussidiario.net/news/diretta-ravenna-civitanova-streaming-video-rai-lube-favorita-volley-superlega/1950647/"/>
        <a href="https://www.ilsussidiario.net/news/diretta-brindisi-falco-streaming-video-tv-sfida-delicata-in-champions-league/1950534/"/>
        <a href="https://www.ilsussidiario.net/news/diretta-oldenburg-trento-streaming-video-tv-dentro-o-fuori-per-laquila-eurocup/1950582/"/>
      </related>
    </article>
  </body>
</html>