<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.plotek.pl/plotek/56,154063,25431626,103-letni-kirk-douglas-sklada-zyczenia-michaelowi-i-catherine.html"/>
    <meta property="og:site_name" content="Plotek"/>
    <meta property="article:published_time" content="2019-11-20T21:00:00+00:00"/>
    <meta property="og:title" content="103-letni Kirk Douglas złożył życzenia synowi Michaelowi i Catherine Zecie-Jones w rocznicę ich ślubu. 'Musisz słuchać swojej żony'"/>
    <meta property="og:description" content="Catherine Zeta-Jones i Michael Douglas obchodzili 19. rocznicę ślubu. Z tej okazji ojciec aktora, Kirk Douglas, udzielił rady synowi, jak wytrwać w związku małżeńskim."/>
  </head>
  <body>
    <article>
      <h1>103-letni Kirk Douglas złożył życzenia synowi Michaelowi i Catherine Zecie-Jones w rocznicę ich ślubu. 'Musisz słuchać swojej żony'</h1>
      <h2>Catherine Zeta-Jones i Michael Douglas obchodzili 19. rocznicę ślubu. Z tej okazji ojciec aktora, Kirk Douglas, udzielił rady synowi, jak wytrwać w związku małżeńskim.</h2>
      <address><time datetime="2019-11-20T21:00:00+00:00">20 Nov 2019, 21:00</time> by <a rel="author">DK</a></address>
      <figure>
        <img src="https://bi.im-g.pl/im/2f/1f/14/z21100079IH,Kirk-Douglas.jpg"/>
        <figcaption>Kirk Douglas<cite>Chris Pizzello / Chris Pizzello/Invision/AP</cite></figcaption>
      </figure>
      <h3>Catherine Zeta-Jones i Michael Douglas</h3>
      <p>Rad o małżeństwie należy słuchać od kogoś, kto był szczęśliwie żonaty przez 65 lat. Catherine Zeta-Jones podzieliła się na Instagramie listem, który przesłał jej teść z okazji rocznicy ślubu.</p>
      <hr/>
      <figure>
        <img src="https://bi.im-g.pl/im/9d/40/18/z25431709IH,List-Kirka-Douglasa.jpg"/>
        <figcaption>List Kirka Douglasa<cite>Instagram/catherinezetajones</cite></figcaption>
      </figure>
      <h3>List Kirka Douglasa</h3>
      <p>Aktorka zamieściła dwa zdjęcia z okazji rocznicy. Na pierwszym czarno-białym jest wpatrzona w męża Michaela Douglasa. Drugie zdjęcie to list od Kirka Douglasa o treści:</p>
      <blockquote>Szczęśliwej rocznicy! Michael, (...) aby pozostać w związku małżeńskim, musisz słuchać swojej żony. Tak, jak ja to robię z moją żoną - napisał Kirk.</blockquote>
      <hr/>
      <figure>
        <img src="https://bi.im-g.pl/im/af/40/18/z25431727IH,Catherine-Zeta-Jones-i-Michael-Douglas.jpg"/>
        <figcaption>Catherine Zeta-Jones i Michael Douglas<cite>East News</cite></figcaption>
      </figure>
      <h3>Pierwsza randka Catherine Zety-Jones i Michaela Douglasa</h3>
      <p>Catherine Zeta-Jones i Michael Douglas to jedna z par w Hollywood z najdłuższym stażem. W programie 'Jonathan Ross Show' aktor wspomniał, że ich pierwsza randka była katastrofą. Po pół godzinie spotkania w barze powiedział:</p>
      <blockquote>Wiesz co? Będę ojcem twoich dzieci.</blockquote>
      <p>Douglas zdradził, że reakcja jego przyszłej żony nie była entuzjastyczna.</p>
      <blockquote>Wiesz co, słyszałam już o tobie to i owo. Myślę, że to czas, by powiedzieć sobie do widzenia - stwierdziła Catherine.</blockquote>
      <p>Na tym spotkaniu na szczęście się nie skończyło. </p>
      <hr/>
      <figure>
        <img src="https://bi.im-g.pl/im/a1/40/18/z25431713IH,Catherine-Zeta-Jones-i-Michael-Douglas.jpg"/>
        <figcaption>Catherine Zeta-Jones i Michael Douglas<cite>Instagram/catherinezetajones</cite></figcaption>
      </figure>
      <h3>Catherine Zeta-Jones i Michael Douglas</h3>
      <p>Aktorowi bardzo zależało na Catherine. Zaczęli się spotykać pod koniec 1999 roku, a 11 miesięcy później, 18 listopada 2000 roku wzięli ślub. </p>
      <hr/>
      <figure>
        <img src="https://bi.im-g.pl/im/a2/40/18/z25431714IH,Michael-Douglas--Catherine-Zeta-Jones.jpg"/>
        <figcaption>Michael Douglas, Catherine Zeta-Jones<cite>East News</cite></figcaption>
      </figure>
      <h3>Michael Douglas i Catherine Zeta-Jones</h3>
      <p>Para ma na koncie wiele wzlotów i upadków, m.in. chorobę nowotworową Douglasa, aresztowanie syna aktora z poprzedniego małżeństwa i chorobę afektywną dwubiegunową aktorki. W autobiografii opublikowanej w 2012 roku Douglas przyznał z kolei, że długo borykał się z uzależnieniem od seksu i alkoholu.</p>
      <hr/>
      <figure>
        <img src="https://bi.im-g.pl/im/b8/40/18/z25431736IH,Catherine-Zeta-Jones--Carys-Zeta-Douglas--Michael-.jpg"/>
        <figcaption>Catherine Zeta-Jones, Carys Zeta Douglas, Michael Douglas<cite>Instagram/catherinezetajones</cite></figcaption>
      </figure>
      <h3>Catherine Zeta-Jones, Carys Zeta Douglas, Michael Douglas</h3>
      <p>Para ma dwójkę dzieci: 19-letniego syna Dylana Michaela i 16-letnią córkę Carys Zeta (na zdjęciu z rodzicami). Ostatnio matka i córka wzięły razem udział w kampanii reklamowej. Trzeba przyznać, że nastolatka jest niezwykle podobna do aktorki. Specjaliści wróżą, że gdyby teraz zaczęła karierę modelki, ma szansę odnieść oszałamiający sukces. </p>
      <p>Dylan niedawno rozpoczął studia na jednej z najbardziej prestiżowych uczelni w USA. Stroni jednak od kontaktu z mediami. </p>
      <hr/>
      <figure>
        <img src="https://bi.im-g.pl/im/93/35/17/z24337811IH,76--gala-rozdania-Zlotych-Globow.jpg"/>
        <figcaption>76. gala rozdania Złotych Globów<cite>Jordan Strauss / Jordan Strauss/Invision/AP</cite></figcaption>
      </figure>
      <h3>Catherine Zeta-Jones i Michael Douglas</h3>
      <p>Catherine i Michaela dzieli 25 lat różnicy. To szczególna liczba w ich związku. Oboje świętują urodziny tego samego dnia, czyli 25 września. Z tej okazji chętnie składają sobie nawzajem życzenia.</p>
      <hr/>
      <figure>
        <img src="https://bi.im-g.pl/im/f6/40/18/z25431798IH,Michael-Douglas-i-Catherine-Zeta-Jones.jpg"/>
        <figcaption>Michael Douglas i Catherine Zeta-Jones<cite>East News</cite></figcaption>
      </figure>
      <h3>Catherine Zeta-Jones, Michael Douglas</h3>
      <p>Przyłączamy się do życzeń ojca Michaela! </p>
    </article>
  </body>
</html>