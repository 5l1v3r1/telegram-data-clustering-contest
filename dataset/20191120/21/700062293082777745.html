<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714500-nea-stoicheia-gia-to-thanato-toy-atychoy-polista-manth-h-katathesh-toy-odhgoy-poy-empleketai-sto-trochaio.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T21:12:00+00:00"/>
    <meta property="og:title" content="Νέα στοιχεία για το θάνατο του άτυχου πολίστα Μαντή - Η κατάθεση του οδηγού που εμπλέκεται στο τροχαίο"/>
    <meta property="og:description" content="Φως στις συνθήκες του τροχαίου δυστυχήματος που στοίχισε τη ζωή στον Αδαμάντιο Μαντής προσπαθούν να ρίξουν οι εμπειρογνώμονες που εξετάζουν τα αυτοκίνητα των δυο εμπλεκομένων. Η"/>
  </head>
  <body>
    <article>
      <h1>Νέα στοιχεία για το θάνατο του άτυχου πολίστα Μαντή - Η κατάθεση του οδηγού που εμπλέκεται στο τροχαίο</h1>
      <address>
        <time datetime="2019-11-20T21:12:00+00:00">20 Nov 2019, 21:12</time>
      </address>
      <p>Φως στις συνθήκες του τροχαίου δυστυχήματος που στοίχισε τη ζωή στον Αδαμάντιο Μαντής προσπαθούν να ρίξουν οι εμπειρογνώμονες που εξετάζουν τα αυτοκίνητα των δυο εμπλεκομένων.</p>
      <p>Η κατάθεση του οδηγού του αυτοκινήτου που χτύπησε τον νεαρό πολίστα στη Λεωφόρο Ποσειδώνος, και προβλήθηκε στο κεντρικό δελτίο ειδήσεων του Ant1 περιγράφει τη στιγμή του τροχαίου.</p>
      <p>Ο οδηγός του άλλου οχήματος ισχυρίζεται ότι έτρεχε με 70 χλμ. και είδε το ακινητοποιημένο αυτοκίνητο του Μαντή στα 100 μέτρα. Προσπάθησε να το αποφύγει αλλά δεν τα κατάφερε. Στην κατάθεσή του που παρουσίασε ο Αnt1, αναφέρει: «Η ταχύτητά μου ήταν το πολύ 70 χλμ. Στο ύψος του σταδίου Καραϊσκάκη, βλέπω μπροστά μου στα 100 μέτρα περίπου και στην αριστερή λωρίδα, ένα ακινητοποιημένο όχημα. Τότε εγώ για να αποφύγω τη σύγκρουση, άλλαξα λωρίδα προς τα δεξιά και έχοντας προσεγγίσει το όχημα, διαπιστώνω ότι ένα τμήμα του ακινητοποιημένου οχήματος έχει εισέλθει στη λωρίδα μου και έπεσα πάνω του».</p>
      <p>Ο φίλος του αθλητή που ήταν μαζί του το μοιραίο βράδυ μίλησε επίσης στο κεντρικό δελτίο ειδήσεων του Ant1 και ανέφερε: «Θρηνώ τον καλύτερό μου φίλο. Η απώλειά του δεν θα ξεπεραστεί ποτέ». Ο νεαρός που είναι σε άσχημη ψυχολογική κατάσταση, τόνισε: «Η δικογραφία είναι σε εξέλιξη και όσα δημοσιεύθηκαν έως σήμερα, δεν ανταποκρίνονται στην πραγματικότητα».</p>
      <p>
        <a href="https://www.newsbeast.gr/greece/arthro/5670435/i-katathesi-toy-odigoy-poy-empleketai-sto-trochaio-poy-sterise-ti-zoi-ston-adamantio-manti">newsbeast</a>
      </p>
    </article>
  </body>
</html>