<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-stoltenberg-nato-ukrayina/30283305.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T21:09:09+00:00"/>
    <meta property="og:title" content="Генсекретар НАТО закликав надати Україні «більше практичної підтримки»"/>
    <meta property="og:description" content="Генеральний секретар НАТО Єнс Столтенберґ закликав країни-члени альянсу посилити підтримку України, а також Грузії, передає «Голос Америки». «Я закликаю союзників надати необхідні ресурси та кадри,"/>
  </head>
  <body>
    <article>
      <h1>Генсекретар НАТО закликав надати Україні «більше практичної підтримки»</h1>
      <address>
        <time datetime="2019-11-20T21:09:09+00:00">20 Nov 2019, 21:09</time>
      </address>
      <p>Генеральний секретар НАТО Єнс Столтенберґ закликав країни-члени альянсу посилити підтримку України, а також Грузії, передає «<a href="https://ukrainian.voanews.com/a/nato-ukraina/5174235.html">Голос Америки</a>».</p>
      <p>«Я закликаю союзників надати необхідні ресурси та кадри, для того, щоб ми могли надавати їм більше практичної підтримки», – заявив Столтенберґ у Брюсселі, куди на зустріч зібралися міністри закордонних справ країн НАТО.</p>
      <p>Він наголосив на важливості підтримувати Україну та Грузію як партнерів у Чорноморському регіоні.</p>
      <p>«НАТО збільшило свою присутність в Чорноморському регіоні за останні кілька років. Ми погодили цього квітня пакет заходів, щоб проводити більше навчань та збільшити обмін інформацією», – додав Столтенберґ.</p>
      <p>Наприкінці жовтня, перебуваючи з візитом в Україні генсекретар НАТО ЄНС Столтенберґ заявив, що Україна є серед найближчих союзників НАТО, і альянс цінує внесок Києва у євроатлантичну безпеку.</p>
    </article>
  </body>
</html>