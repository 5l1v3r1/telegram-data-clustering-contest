<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/20/calcio-roma-in-corso-contatti-con-potenziali-investitori_8e1c00de-e513-45a8-8f70-3f9de42228e6.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T21:21:17+00:00"/>
    <meta property="og:title" content="Contatti con nuovi investitori, la Roma vola in borsa"/>
    <meta property="og:description" content="Club conferma, c'è interesse del gruppo del texano Friedkin (ANSA)"/>
  </head>
  <body>
    <article>
      <h1>Contatti con nuovi investitori, la Roma vola in borsa</h1>
      <h2>Club conferma, c'è interesse del gruppo del texano Friedkin</h2>
      <address><time datetime="2019-11-20T21:21:17+00:00">20 Nov 2019, 21:21</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/20/85695c0678745abdf3826b41838e30e6.jpg"/>
          <figcaption>CALCIO: SI RINCORRONO LE VOCI DI NUOVI SOCI, LA ROMA VOLA IN BORSA<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/20/f945ca41cbd9aeeae9a4bf0201c4fd87.jpg"/>
          <figcaption>CALCIO: SI RINCORRONO LE VOCI DI NUOVI SOCI, LA ROMA VOLA IN BORSA<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p>"Sono in corso dei contatti preliminari con potenziali investitori al fine di permettere loro di valutare l'opportunità di un possibile investimento in a.s. ROMA Spv Llc". Questa la nota della Roma, su richiesta della Consob, in riferimento ad alcune indiscrezioni apparse oggi su alcuni quotidiani in relazione ad una possibile acquisizione delle partecipazioni di A.S. Roma S.p.A. da parte dello statunitense Dan Friedkin.</p>
      <p>As Roma vola in Borsa dopo le indiscrezioni di stampa relative a un possibile ingresso dell'americano Dan Friedkin nel capitale della società giallorossa, come partner dell'attuale presidente James Pallotta o addirittura come nuovo azionista di maggioranza. Il titolo, dopo una lunga sospensione in asta di volatilità, ha chiuso in rialzo del 16,6% a 0,59 euro.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>