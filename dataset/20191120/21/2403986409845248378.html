<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/sindi_krouford_rozkrila_sekret_idealnoyi_figuri_video_n1237039"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:30:00+00:00"/>
    <meta property="og:title" content="Сінді Кроуфорд розкрила секрет ідеальної фігури: відео"/>
    <meta property="og:description" content="53-річна американська супермодель приголомшує світ струнким та підтягнутим тілом. Вона позує у купальнику та носить міні. Проте запорукою звабливого зовнішнього вигляду є регулярні тренування. Навіть на відпочинку вона знаходить час для спорту."/>
  </head>
  <body>
    <article>
      <h1>Сінді Кроуфорд розкрила секрет ідеальної фігури: відео</h1>
      <address>
        <time datetime="2019-11-20T21:30:00+00:00">20 Nov 2019, 21:30</time>
      </address>
      <p>
        <b>53-річна американська супермодель приголомшує світ струнким та підтягнутим тілом. Вона позує у купальнику та носить міні. Проте запорукою звабливого зовнішнього вигляду є регулярні тренування. Навіть на відпочинку вона знаходить час для спорту.</b>
      </p>
      <p>Супермодель виглядає надзвичайно молодо на свій вік. Зірка 90-х плідно та сумлінно працює над собою у тренажерному залі. Активний спосіб життя та захоплення спортом дозволяють їй хизуватися звабливим тілом і подекуди викликати заздрість навіть у юних колег. </p>
      <blockquote>Читайте також: <a href="https://24tv.ua/lifestyle/dzhamala_prodemonstruvala_strunku_figuru_shho_dopomagaye_zirtsi_trimati_sebe_v_formi_na_gastrolyah_n1235233">Джамала продемонструвала струнку фігуру: що допомагає зірці тримати себе в формі на гастролях</a></blockquote>
      <p>Сінді Кроуфорд досить часто публікує у своєму інстаграмі відео з тренувань. Їй під силу як йога, так і вправи з важкими гантелями. Своїм прикладом зірка намагається довести, що справа не в генетиці й везінні, а у бажанні. Навіть за відсутності спеціальних тренажерів можна працювати над своїм тілом. </p>
      <p>Зараз знаменитість перебуває у відпустці в Малібу. Проте вона не лише тішиться сонцем та узбережжям океану на пляжах, а й займається спортом. Днями вона поділилася відео зі свого тренування. Модель влаштутвала пробіжку, одягнувши велосипедки та об'ємний світшот бордового кольору. Допомогли їй налаштуватися на роботу приголомшливі краєвиди та музика. </p>
      <figure>
        <embed-post data-src="https://www.instagram.com/p/B5BDH5ElmOQ" data-service="Instagram"/>
      </figure>
      <p>Сінді Кроуфорд досить часто мотивує шанувальників власним прикладом. Вона демонструє, що навіть у 53 можна мати струнке тіло, дбаючи про своє здоров'я як ззовні, так і зсередини. </p>
      <figure>
        <embed-post data-src="https://www.instagram.com/p/B035fONFFzn" data-service="Instagram"/>
      </figure>
      <p> </p>
    </article>
  </body>
</html>