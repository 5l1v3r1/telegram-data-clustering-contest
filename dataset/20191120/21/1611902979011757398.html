<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/agitka-ambasady-izraela-strasza-bronia-atomowa-iranu-zapomnieli-postraszyc-swoja-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T21:10:57+00:00"/>
    <meta property="og:title" content="Agitka Ambasady Izraela! Straszą bronią atomową Iranu. Zapomnieli postraszyć swoją [VIDEO]"/>
    <meta property="og:description" content="Oficjalny profil Ambasady Izraela w Polsce zamieścił film, w którym ostrzega przed Iranem. Przypomina, że państwo to prowadzi zaawansowane działania nad pozyskaniem broni atomowej. Zapomniano jednak dodać, że Izrael już taką broń posiada."/>
  </head>
  <body>
    <article>
      <h1>Agitka Ambasady Izraela! Straszą bronią atomową Iranu. Zapomnieli postraszyć swoją [VIDEO]</h1>
      <address><time datetime="2019-11-20T21:10:57+00:00">20 Nov 2019, 21:10</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Oficjalny profil Ambasady Izraela w Polsce zamieścił film, w którym ostrzega przed Iranem. Przypomina, że państwo to prowadzi zaawansowane działania nad pozyskaniem broni atomowej. Zapomniano jednak dodać, że Izrael już taką broń posiada.</b>
      </p>
      <p><i>„Właśnie teraz w podziemnych bunkrach Iranu działają wirówki, w rażącej sprzeczności z porozumieniem nuklearnym #JCPOA”</i> – napisano. <i>„Łamiąc kolejne punkty umowy, Iran jest coraz bliższy pozyskania broni atomowej zagrażającej setkom milionów mieszkańców Bliskiego Wschodu i całego świata”</i> – dodano.</p>
      <p>I choć działania Iranu są niezaprzeczalnym faktem, to dziwnym trafem zapomniano wspomnieć, że podobną broń posiada Izrael, choć oficjalnie się oczywiście do tego nie przyznaje.</p>
      <p>Fakt ten potwierdza jednak wielu niezależnych obserwatorów. Choćby instytut SIPRI z siedzibą w Sztokholmie, który w czerwcu 2018 roku opublikował specjalny raport na ten temat. Wynika z niego, że Izrael od 1975 roku pozyskiwał głowice jądrowe. Aktualnie ma ich 80.</p>
      <p>W tym kontekście idealnie pasuje znane powiedzenie: <i>„Kali kraść krowę, dobrze, Kalemu ukraść krowę – źle!”</i></p>
      <p>Propagandowy film Ambasady Izraela w Polsce skomentowało wielu użytkowników. <i>„Agitka żydowska dla Polaków, aby Iran był przez nich za wroga. A Polacy wyobrażają sobie życie z Iranem uzbrojonym w broń atomową. Nawet bardziej niż Izrael uzbrojony w taką broń od dekad”</i> – napisał Albert Rychard.</p>
      <p><i>„Takie państwa jak Iran czy Turcja ale także Arabia Saudyjska będą dążyć do uzyskania broni atomowej skoro jedynym państwem w regionie posiadającym taką broń jest Izrael”</i> – dodał.</p>
      <p><i>„Wy też macie broń atomową niezgodnie z prawem”</i> – odnosi się do filmu ambasady inny z użytkowników. <i>„Iran jest bardziej Polsce przyjazny niż Izrael, który nas oczernia ;) jakbym miał wybierać to stawiam na Iran ;)”</i> – napisał kolejny.</p>
      <figure>
        <iframe data-src="https://twitter.com/IsraelinPoland/status/1196819382804070400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/usa-zmienia-zdanie-dotychczas-nielegalne-osiedla-izraela-sa-juz-legalne-onz-komentuje/"/>
        <a href="https://nczas.com/2019/11/17/rosjanie-przy-aprobacie-turcji-zajeli-wybudowana-przez-amerykanow-baze-w-syrii-video/"/>
        <a href="https://nczas.com/2019/11/17/protesty-w-iraku-przybieraja-na-sile-demonstranci-zdobyli-kolejne-obiekty-foto-video/"/>
        <a href="https://nczas.com/2019/11/17/kolejna-arabska-rewolucja-irak-zamyka-granice-z-iranem-protestujacy-coraz-blizej-zielonej-strefy/"/>
        <a href="https://nczas.com/2019/11/15/zawieszenie-broni-trwalo-ledwie-kilka-godzin-w-strefie-gazy-znow-lataja-pociski/"/>
        <a href="https://nczas.com/2019/11/14/dzialania-wojenne-w-strefie-gazy-liczba-ofiar-wzrosla-do-32-wszystkie-ofiary-to-palestynczycy/"/>
        <a href="https://nczas.com/2019/11/13/juz-220-rakiet-wystrzelonych-w-kierunku-izraela-w-wielu-miastach-rozlegly-sie-syreny-alarmowe-wideo/"/>
        <a href="https://nczas.com/2019/11/07/afera-szpiegowska-na-twitterze-w-sprawe-zamieszani-sa-pracownicy-firmy/"/>
        <a href="https://nczas.com/2019/11/07/inspektorzy-miedzynarodowej-agencji-energii-atomowej-monitoruja-sytuacje-w-iranie/"/>
      </related>
    </article>
  </body>
</html>