<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/598369/mourinio-panta-thavmaza-tin-douleia-pou-ginetai-stin-totenam"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T21:54:00+00:00"/>
    <meta property="og:title" content="Μουρίνιο: «Πάντα θαύμαζα την δουλειά που γίνεται στην Τότεναμ»"/>
    <meta property="og:description" content="Ο Ζοσέ Μουρίνιο έδωσε την πρώτη του συνέντευξη ως προπονητής της Τότεναμ, μιλώντας στην κάμερα του SpursTv και από την μια, υποσχέθηκε πάθος από την πλευρα..."/>
  </head>
  <body>
    <article>
      <h1>Μουρίνιο: «Πάντα θαύμαζα την δουλειά που γίνεται στην Τότεναμ»</h1>
      <address><time datetime="2019-11-20T21:54:00+00:00">20 Nov 2019, 21:54</time> by <a rel="author">SigmaliveSportime</a></address>
      <p><b>Ο Ζοσέ Μουρίνιο έδωσε την πρώτη του συνέντευξη ως προπονητής της Τότεναμ, μιλώντας στην κάμερα του SpursTv και από την μια, υποσχέθηκε πάθος από την πλευρα της Τότεναμ αλλά από την άλλη απέφυγε τα μεγάλα λόγια για την από εδώ και πέρα πορεία της νέας του ομάδας, όπως είναι λογικό.<br/></b> <br/>«Δεν θα μπορούσα να είμαι περισσότερο χαρούμενος. Αν δεν ήμουν τόσο χαρούμενος, δεν θα ήμουν εδώ τώρα. Τι μπορώ να υποσχεθώ; Πάθος. Για την δουλειά μου, πάθος επίσης για τον σύλλογο μου. Είναι πλεονέκτημα όταν ένας προπονητής πηγαίνει σε έναν σύλλογο και νιώθει χαρά σε σχέση με την ομάδα που  θα έχει. Αυτά δεν είναι λόγια της στιγμής. Δεν είναι λόγια που τα λέω ως προπονητής της Τότεναμ. Αυτά είναι λόγια που τα έχω πει και τα έχω επαναλάβει τα τελευταία τρία, τέσσερα, πέντε χρόνια ως αντίπαλος. Το να παίζεις ως αντίπαλος της Τότεναμ στο White Hart Lane ήταν πάντα δύσκολο αλλά όμορφο.  Ήταν από τα γήπεδα που πάντα πήγαινα με πάθος αλλά και με σεβασμό. Πάντα έλεγα για τις δυνατότητες της ομάδας, για την ποιότητα των παικτών. Πάντα έλεγα για την θαυμάσια δουλειά που γίνεται στο κλαμπ, στα αλήθεια μου άρεσαν οι νεαροί παίκτες και δεν υπάρχει κανένας προπονητής στον κόσμο που δεν του αρέσει να παίζει με νεαρούς παίκτες και να τους βοηθά να εξελιχθούν. Δεν υπάρχει κανένας. Το πρόβλημα, μερικές φορές, είναι πως μπαίνεις σε έναν σύλλογο και η δουλειά κάτω από εσένα δεν είναι αρκετά καλή, ώστε να παράγει τέτοιους παίκτες. Κοιτάζοντας την ιστορία του συλλόγου θα δεις πως οι ακαδημίες πάντα έδιναν ταλέντα στην πρώτη ομάδα που τα είχαν ανάγκη. Κοιτάζω μπροστά να δουλέψω κάτω από αυτή την νοοτροπία», είπε αρχικά ο Πορτογάλος προπονητής.<br/> <br/>Όσον αφορά το νέο γήπεδο και το προπονητικό κέντρο, τόνισε: «Όταν λες πως είναι ένα όμορφο γήπεδο είναι τόσο λίγο. Πρέπει να πεις το πιο όμορφο γήπεδο στον κόσμο! Είναι η αλήθεια. Το προπονητικό κέντρο δεν μπαίνει καν σε σύγκριση. Δεν μπορείς να το συγκρίνεις με άλλα σε αυτό το επίπεδο και έχω υπάρξει στην πλειοψηφία των καλύτερων προπονητικών. Είναι στοιχεία αυτά που μας κάνουν όλους, πολύ, πολύ υπερήφανους. Οι συνθήκες για να δουλέψεις είναι φανταστικές».<br/> <br/>Αναφορικά με την πορεία της Τότεναμ στο πρωτάθλημα από εδώ και στο εξής: «Όσον αφορά την Premier League νομίζω πως ξέρουμε που είμαστε και ξέρουμε πως δεν ανήκουμε εκεί.  Πρέπει παιχνίδι με το παιχνίδι να νικάμε και στο τέλος της χρονιάς να δούμε πού θα είμαστε. Ξέρω πως θα είμαστε σε διαφορετική θέση από αυτή που είμαστε τώρα. Κοιτάζω την πρόκληση, την ευθύνη που έχω να φέρω χαρά στον καθένα που αγαπά τον σύλλογο».<br/> </p>
    </article>
  </body>
</html>