<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/super-smash-bros-ultimate-pokemon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T21:23:00+00:00"/>
    <meta property="og:title" content="Super Smash Bros. Ultimate: arrivano i Pokémon | Game Division"/>
    <meta property="og:description" content="Durante la giornata di oggi, Nintendo ha annunciato l'arrivo di contenuti a tema Pokémon Spada e Scudo all'interno di Super Smash Bros. Ultimate."/>
  </head>
  <body>
    <article>
      <h1>Super Smash Bros. Ultimate: arrivano i Pokémon | Game Division</h1>
      <address>
        <time datetime="2019-11-20T21:23:00+00:00">20 Nov 2019, 21:23</time>
      </address>
      <p>Un po’ a sorpresa, nel corso della giornata di ieri sono state annunciate le nominations dei The Game Awards 2019, presentate da niente di meno che il giornalista videoludico Geoff Keighley. In particolare, un po’ a sorpresa, tra le nominations del Game of the Year è spiccato <b>Super Smash Bros. Ultimate</b>, l’ultimo picchiaduro di Nintendo uscito a dicembre 2018, in esclusiva per Nintendo Switch.</p>
      <p>Il titolo ha registrato ottime vendite nel corso di questi mesi, e sta continuando a ricevere supporto da parte della compagnia di Kyoto con costanti aggiornamenti, che vanno a introdurre personaggi inediti all’interno del roster.</p>
      <figure>
        <img src="https://www.tomshw.it/images/images/2018/11/super-smash-bros-ultimate-7010.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-vendite-pokemon/">Nintendo Switch: vendite spinte da Pokémon Spada e Scudo</a></p>
      <p>Nel corso della giornata di oggi, Nintendo ha annunciato che prossimamente verranno aggiunti gli Spiriti a tema Pokémon Spada e Scudo, in un evento speciale che avrà luogo rispettivamente dal prossimo 22 novembre fino al 26 novembre, per un periodo complessivo di 5 giorni. Gli <b>Spiriti</b> comprenderanno i tre starter di ottava generazione, oltre ai due Pokémon leggendari, finendo con Corviknight e Morpeko.</p>
      <p>Non ci rimane dunque che attendere ulteriori aggiornamenti in merito da parte di Nintendo, che siamo certi arriveranno nel corso dei prossimi giorni. E voi, state ancora giocando a Super Smash Bros. Ultimate? Qual è il vostro personaggio preferito? Fatecelo sapere subito qui sotto nei commenti!</p>
      <blockquote>Hai voglia di giocare ad uno dei migliori titoli picchiaduro per Nintendo Switch? Acquista subito allora Super Smash Bros. Ultimate a questo <a href="https://toms.it/2prAv">indirizzo</a>!</blockquote>
    </article>
  </body>
</html>