<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/lackta-dokument-kan-ha-avslojat-oneplus-8-pro"/>
    <meta property="og:site_name" content="Mobil"/>
    <meta property="article:published_time" content="2019-11-20T08:26:00+00:00"/>
    <meta property="og:title" content="Läckta dokument kan ha avslöjat Oneplus 8 Pro"/>
    <meta property="og:description" content="Oneplus 7T är bara en månad gammal, men läckor och förhandsuppgifter om Oneplus 8 Pro har redan börjat cirkulera."/>
  </head>
  <body>
    <article>
      <h6 class="kicker">Tyder på två versioner</h6>
      <h1>Läckta dokument kan ha avslöjat Oneplus 8 Pro</h1>
      <address><time datetime="2019-11-20T08:26:00+00:00">20 Nov 2019, 08:26</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Oneplus 7T är bara en månad gammal, men läckor och förhandsuppgifter om Oneplus 8 Pro har redan börjat cirkulera.</b></p>
      <p>Om de skisser som nu har läckt ut verkligen föreställer Oneplus 8 Pro så är det en telefon som till stor del påminner om Oneplus 7T som släpptes i oktober. Men det finns ändå en del intressanta detaljer som skiljer de båda telefonerna åt. På baksidan hittar man en liknande uppsättning kameror som på 7T, närmare bestämt med tre linser. Men här finns även en så kallad Time of Flight-sensor (som ska ge bättre djup vid porträttfoton) samt en liten urskärning som påstås hysa hårdvara för laserbaserad autofokus. Inga direkta konstigheter så långt, men tittar man på framsidan så har det uppenbarligen hänt lite mer. I stället för en pop-up-kamera för selfies så är telefonen rustad med ett kamerahål till vänster i skärmens överkant. Eller två hål. Det finns nämligen två olika skisser på framsidan, där den ena telefonen är rustad med dubbla selfiekameror. Huruvida det här handlar om att Oneplus inte har bestämt sig för vilken variant man ska använda sig av, eller om det handlar om två versioner av telefonen ska vi låta vara osagt. Tidigare läckta renderingar har visat en telefon med en enkelkamera i displayen, och möjligen handlar det om en ordinarie Oneplus 8 och en Pro-version. Det lär dröja fram till den senare delen av våren innan Oneplus släpper en ny telefon och mycket kan så klart fortfarande hända. Skissen, som läckt ut via sajten True Tech, kan förstås också vara oäkta, så att dra alltför stora växlar på den så här tidigt är förstås dumt. </p>
      <p>Annons</p>
      <footer>Källa <br/><a href="https://true-tech.net/oneplus/exclusive-oneplus-8-pro-product-diagram-leaks-showing-four-camera-sensors/">Bildläcka: Det här är skisser på Oneplus Pro 8</a></footer>
      <related>
        <h4>Relaterade artiklar</h4>
        <a href="https://www.mobil.se/tester/produkttester/test-oneplus-7t-en-vandpunkt"/>
        <a href="https://www.mobil.se/tester/produkttester/test-oneplus-7t-pro-och-oneplus-7t-pro-mclaren-edition"/>
        <a href="https://www.mobil.se/nyheter/har-ar-oneplus-7t-pro-och-specialverisonen-mclaren-edition"/>
      </related>
    </article>
  </body>
</html>