<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560807/kairos-katevainei-kriti-i-kakokairia-deihnei-ta-dodia-tis-stin-upoloipi-ellada/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T08:30:00+00:00"/>
    <meta property="og:title" content="Καιρός: «Κατεβαίνει» Κρήτη η κακοκαιρία – «Δείχνει τα δόντια» της στην υπόλοιπη Ελλάδα"/>
    <meta property="og:description" content="Χαλκιδική: Έντονη βροχόπτωση έπληξε την περιοχή - Απεγκλωβίστηκαν δύο γυναίκες"/>
  </head>
  <body>
    <article>
      <h1>Καιρός: «Κατεβαίνει» Κρήτη η κακοκαιρία – «Δείχνει τα δόντια» της στην υπόλοιπη Ελλάδα</h1>
      <address><time datetime="2019-11-20T08:30:00+00:00">20 Nov 2019, 08:30</time> by <a rel="author">Αντωνογιαννάκη Μαρία</a></address>
      <p>
        <b>Χαλκιδική: Έντονη βροχόπτωση έπληξε την περιοχή - Απεγκλωβίστηκαν δύο γυναίκες</b>
      </p>
      <p>Μέτωπο ισχυρών βροχών και καταιγίδων ξεκίνησε να προσεγγίζει από τις βραδινές ώρες της Τρίτης 19/11 το Βόρειο Ιόνιο.</p>
      <p>Από πρωινές ώρες της Τετάρτης 20/11 επηρεάζεται σχεδόν το σύνολο της δυτικής χώρας (ηπειρωτικά και νησιωτικά τμήματα), ενώ στη Δυτική και Βορειοδυτική Πελοπόννησο τα ισχυρά φαινόμενα θα συνεχιστούν έως και τις μεσημεριανές ώρες, σύμφωνα με το<a href="https://www.meteo.gr/index.cfm"> meteo.</a></p>
      <p>
        <b>Αλλάζει άρδην το σκηνικό του καιρού στην Κρήτη</b>
      </p>
      <p>Σύμφωνα με τις προβλέψεις του διευθυντή Ερευνητικών Προγραμμάτων του Εθνικού Αστεροσκοπείου και μετεωρολόγου Κώστα Λαγουβάρδου, «Η κακοκαιρία που είναι σε εξέλιξη αυτή τη στιγμή στη χώρα δε θα δώσει έντονα φαινόμενα στην Κρήτη ούτε και σήμερα Τετάρτη.</p>
      <p>Την Πέμπτη, όμως το <a href="https://www.neakriti.gr/article/kriti/1560745/ektakto-deltio-kairou-erhodai-vrohes-kai-kataigides-stin-kriti/">νέο κύμα κακοκαιρίας,</a> που θα μας επηρεάσει και την Παρασκευή, αναμένεται να κάνει αισθητή την παρουσία του και στην Κρήτη. Υπάρχει πιθανότητα κατά τόπους να εμφανιστούν έντονα φαινόμενα με βροχές και καταιγίδες και όλο αυτό θέλει λίγη προσοχή.</p>
      <p>Μέχρι την Πέμπτη το βράδυ, το κύμα κακοκαιρίας περιμένουμε να επηρεάσει τη Δυτική και τη Νότια Κρήτη. Κατά τη διάρκεια της νύχτας (Πέμπτη προς Παρασκευή δηλαδή) αναμένεται να επηρεάσει ένα μεγάλο μέρος του νησιού, ενώ με την ολοκλήρωσή του την Παρασκευή θα επεκταθεί και προς τις ανατολικές περιοχές του νησιού».</p>
      <p>Οι αλλαγές στο σκηνικό του καιρού δε φαίνεται να είναι ιδιαίτερα έντονες αυτή τη φορά, στο νησί μας.</p>
      <p>Τόσο οι μετεωρολόγοι, όσο όμως και οι αρμόδιες Αρχές εφιστούν την προσοχή μας για την αποφυγή δυσάρεστων καταστάσεων.</p>
      <p>
        <b>Χαλκιδική: Έντονη βροχόπτωση έπληξε την περιοχή - Απεγκλωβίστηκαν δύο γυναίκες</b>
      </p>
      <p>Έντονη βροχόπτωση, σύμφωνα με το ΑΠΕ, έπληξε περιοχές της Θεσσαλονίκης και της Χαλκιδικής. Σύμφωνα με την Πυροσβεστική Υπηρεσία το κέντρο δέχθηκε 20 κλήσεις, ενώ η υπηρεσία χρειάστηκε να προχώρηση σε οχτώ αντλήσεις υδάτων στα Φλογητά και στα Νέα Πλάγια.</p>
      <p>Δυο γυναίκες χρειάστηκε να απεγκλωβιστούν με τη βοήθεια της Πυροσβεστικής υπηρεσίας, καθώς κάλυψε το όχημα τους νερό ενώ ήταν σε κίνηση σε γέφυρα στην επαρχιακή οδό από Τρίγλια για Νέα Πλάγια.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560745/ektakto-deltio-kairou-erhodai-vrohes-kai-kataigides-stin-kriti/"/>
        <a href="https://www.neakriti.gr/article/kriti/1560689/kairos-vrohes-kataigides-tin-triti-poso-tha-epireasei-to-metopo-tin-kriti/"/>
        <a href="https://www.neakriti.gr/article/kriti/1560649/kairos-stin-kriti-pou-anamenodai-topikes-ishures-kataigides/"/>
      </related>
    </article>
  </body>
</html>