<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/possibile-alleanza-salvini-renzi-smentita/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T08:52:14+00:00"/>
    <meta property="og:title" content="Matteo più Matteo: la possibile alleanza del futuro corre sull’asse Renzi-Salvini? Arriva la smentita"/>
    <meta property="og:description" content="Renzi non ha mai detto di volersi alleare con Salvini: si fa chiarezza sulle parole che Renzi ha effettivamente pronunciato a Porta a Porta"/>
  </head>
  <body>
    <article>
      <h1>Matteo più Matteo: la possibile alleanza del futuro corre sull’asse Renzi-Salvini? Arriva la smentita</h1>
      <address><time datetime="2019-11-20T08:52:14+00:00">20 Nov 2019, 08:52</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/salvini_renzi-415x242.jpg"/>
      </figure>
      <p>
        <b>Secondo alcuni quotidiani online che ieri avevano riportato questa notizia, Matteo Renzi- nello studio di Porta a Porta- aveva risposto “Mai dire mai” a una  possibile alleanza con la Lega. Ma la notizia si fonda su parole pronunciate  da altri e malamente attribuite</b>
      </p>
      <p><b>“<i>Mai dire mai</i>”: sarebbe stata questa la risposta data da Matteo Renzi a chi gli aveva ventilato la possibilità di allearsi con la Lega</b>. Sarebbe successo da Bruno Vespa, nello studio di <i>Porta a Porta</i>, nel corso dell’ultimo confronto che ha di fronte <b>messo i due Matteo più celebri della politica italiana contemporanea</b>. <b>La notizia è stata riportata ieri da alcuni quotidiani online</b>, sulla scorta di una serie di lanci di agenzia stampa. <b>La frase è stata effettivamente pronunciata</b>, ma come ora vedremo <b>non da Matteo Renzi</b>, il quale rimane fermo nella sua <b>posizione di chiusura</b> nei confronti di Matteo Salvini.</p>
      <h3>Renzi non ha mai detto di volersi alleare con Salvini, quello che è successo in studio da Bruno Vespa e il fraintendimento delle parole di Renzi</h3>
      <p>“<i>Salvini cercherà di spostarsi al centro. Iv è una calamita e porterà a una polarizzazione al centro, scommetto che la prossima sfida dei prossimi due-tre anni non sarà degli estremismi ma al centro. Un’alleanza con Salvini al centro? Mai dire mai…credo proprio che vedere Vespa con il popcorn vale il prezzo del biglietto</i>”, ha detto Matteo Renzi rispondendo a Bruno Vespa e Paolo Mieli a Porta a Porta.”</p>
      <p>Questo è solo un esempio di come, nella giornata di ieri, <b>diverse testate giornalistiche online</b> (questo che vi abbiamo riportato era il lancio dell’agenzia stampa dell’Ansa) <b>abbiano ripreso la notizia di una possibile alleanza futura tra Italia Viva di Matteo Reni e la Lega di Matteo Salvini,</b> traendo la conferma di questo potenziale scenario di apertura da parte di Renzi proprio da <b>alcune parole che l’ex Presidente del Consiglio avrebbe pronunciato durante l’ultimo confronto con Salvini nel salotto di Porta a Porta</b>.</p>
      <p><b>Ma Matteo Renzi non ha mai pronunciato quella frase</b>, che è stata effettivamente registrata ma come pronunciata da <b>Virman Cusenza</b> (che era ospite in studio), nel momento in cui Mieli (altro ospite) diceva “<i>Potreste trovare un’alleanza con Salvini</i>”. <b>La risposta di Renzi è stata invece eloquente</b>: “Non credo proprio, non credo proprio perché Vespa coi popcorn vale il prezzo del biglietto…”. Insomma, andando a rileggere l’agenzia stampa dell’Ansa si capisce bene che si è trattato della <b>sovrapposizione di pensieri esposti da persone diverse e attribuiti erroneamente a Renzi</b>, che invece cercava di esprimere <b>un pensiero dal senso opposto</b> rispetto a quello di cui ieri si è parlato.</p>
      <h3>Renzi non ha mai detto di volersi alleare con Salvini: “Italia Viva farà di tutto per non fare eleggere un Presidente della Repubblica sovranista”</h3>
      <p>Del resto, un’uscita del genere sarebbe stata <b>assolutamente incoerente</b> da parte di un Matteo Renzi che dalla caduta del primo governo Conte a oggi <b>ha sempre dichiarato di voler combattere Salvini</b>. Anche ieri l’ex sindaco di Firenze, che ha rilasciato un’intervista a il <b><i>Corriere della Sera</i></b>, ha ribadito <b>il suo no al voto anticipato perché</b> “<i>Andare a votare oggi significa regalare a Salvini il Paese, il Quirinale, i pieni poteri. E come se non bastasse significa lasciargli Emilia, Toscana e Lazio</i>”.</p>
      <p><b>Renzi ha parlato anche di “<i>decisione autolesionista</i>”</b> riferendosi proprio alla scelta che il Pd potrebbe prendere optando per le elezioni e a specificato che <b>Italia Viva farà di tutto</b> “<i>per eleggere un Presidente della Repubblica non sovranista. Questa è la nostra sfida. E Italia Viva la vincerà</i>”.</p>
      <p>
        <i>Maria Mento</i>
      </p>
    </article>
  </body>
</html>