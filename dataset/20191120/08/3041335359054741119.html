<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/basketball/nva-eykoles-nikes-gia-pelikans-kai-gouoriors/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T08:07:07+00:00"/>
    <meta property="og:title" content="ΝΒΑ : Εύκολες νίκες για Πέλικανς και Γουόριορς"/>
    <meta property="og:description" content="Η επιστροφή του Καρμέλο Άντονι στα παρκέ δεν ήταν αρκετή για τους Μπλέιζερς, που ηττήθηκαν 115-104 από τους Πέλικανς. Οι Γουόριορς επικράτησαν 114-95 των Γκρίζλις."/>
  </head>
  <body>
    <article>
      <h6 class="kicker">Επέστρεψε ο Καρμέλο Άντονι</h6>
      <h1>ΝΒΑ : Εύκολες νίκες για Πέλικανς και Γουόριορς</h1>
      <h2>Η επιστροφή του Καρμέλο Άντονι στα παρκέ δεν ήταν αρκετή για τους Μπλέιζερς, που ηττήθηκαν 115-104 από τους Πέλικανς. Οι Γουόριορς επικράτησαν 114-95 των Γκρίζλις.</h2>
      <address><time datetime="2019-11-20T08:07:07+00:00">20 Nov 2019, 08:07</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το παιχνίδι ήταν σημαντικό για τους Μπλέιζερς αφού είχαν στη σύνθεση τους τον Καρμέλο Άντονι για πρώτη φορά μετά από ένα και πλέον χρόνο. Όμως, οι Πέλικανς δεν έδειξαν… ευαισθησίες και με ένα εξαιρετικό δεύτερο ημίχρονο επικράτησαν 115-104 στη Νέα Ορλεάνη.</p>
      <p>Ο Τζρου Χόλιντεϊ έκανε τη διαφορά για τους Πέλικανς σκοράροντας 22 πόντους και 10 ασίστ και τον ακολούθησε ο Ίνγκραμ με 21 πόντους. Όσο για τους Μπλέιζερς, ο Σι Τζέι ΜακΚόλουμ το πάλεψε με 22 και ο Χασάν Γουάιτσαϊντ με 14, ενώ ο Καρμέλο Άντονι σκόραρε 10 πόντους στην επιστροφή του.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p><b>Δωδεκάλεπτα</b>: 27-28, 53-54, 88-79, 115-104</p>
      <p><b>ΠΕΛΙΚΑΝΣ</b>: Ίνγκραμ 21 (1 τρίποντο, 7 ριμπάουντ, 5 ασίστ), Χέις 9 (7 ριμπάουντ), Ρέντικ 18 (4), Χόλιντεϊ 22 (1 τρίποντο, 5 ριμπάουντ, 10 ασίστ), Γουίλιαμς 8 (2 τρίποντα, 14 ριμπάουντ), Μέλι 14 (1 τρίποντο, 6 ριμπάουντ), Τζάκσον 9 (2), Αλεξάντερ-Γουόκερ 3 (1), Μουρ 11 (1)</p>
      <p><b>ΜΠΛΕΪΖΕΡΣ</b>: Άντονι 10 (4/14 σουτ, 2 τρίποντα), Γουάιτσαϊντ 14 (14 ριμπάουντ), ΜακΚόλουμ 22 (4 τρίποντα, 5 ασίστ), Χουντ 8 (4/12 σουτ), Σάιμονς 13 (3), Λαμπισιέρ 4, Λιτλ 12 (2 τρίποντα, 11 ριμπάουντ), Χεζόνια 7 (1), Τρεντ 3 (1), Μπέιζμορ 11 (3)</p>
      <figure>
        <iframe src="https://www.youtube.com/embed/n6SUOAMg8fM" width="640" height="360" data-service="Youtube" scrolling="no"/>
      </figure>
      <p>Ολική μεταμόρφωση υπέστησαν οι Γουόριορς στο Μέμφις και επικράτησαν 114-95 των Γκρίζλις παίζοντας ωραίο μπάσκετ. Το παιχνίδι ήταν ισορροπημένο μόνο στην πρώτη περίοδο, αφού από τη δεύτερη και μετά οι φιλοξενούμενοι πήραν προβάδισμα και το διατήρησαν ως το τέλος.</p>
      <p>Ο Άλεκ Μπερκς σκόραρε 29 πόντους και μαζί με τον Γκλεν Ρόμπινσον που πέτυχε 20 πόντους ήταν οι πρώτοι σκόρερ των νικητών. Για τους γηπεδούχους, ο Ζα Μοράντ προέβαλλε τη μεγαλύτερη αντίσταση με 20 πόντους και τον ακολούθησε ο Ντίλον Μπρουκς με 18 πόντους.</p>
      <p><b>Δωδεκάλεπτα</b>: 30-28, 46-61, 72-83, 95-114</p>
      <p><b>ΓΚΡΙΖΛΙΣ</b>: Τζάκσον 8 (1), Κράουντερ 15 (4 τρίποντα, 11 ριμπάουντ), Βαλαντσιούνας 7 (6 ριμπάουντ), Μοράντ 20 (1 τρίποντο, 6 ασίστ), Μπρουκς 18 (3), Κλαρκ 17 (5 ριμπάουντ), Χιλ 4, Άντερσον 2 (5 ριμπάουντ), Καμπόκλο, Τζόουνς 4, Μέλτον, Γκούντουριτς</p>
      <p><b>ΓΟΥΟΡΙΟΡΣ</b>: Γκριν 8 (10 ριμπάουντ, 11 ασίστ), Πασκάλ 17 (5 ριμπάουντ), Ρόμπινσον 20 (3), Κόλεϊ-Στάιν 6 (10 ριμπάουντ), Μπερκς 29 (2 τρίποντα, 8 ριμπάουντ), Κρις 17 (6 ριμπάουντ), Σπέλμαν 9 (2 τρίποντα, 6 ριμπάουντ), Μπάουμαν 3 (1 τρίποντο, 5 ασίστ), Πουλ 5 (1)</p>
      <figure>
        <iframe src="https://www.youtube.com/embed/ZAgzuUTuam4" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>