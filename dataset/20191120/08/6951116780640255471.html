<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/francesco-renga-eta-altezza-fidanzata-figli-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T08:25:21+00:00"/>
    <meta property="og:title" content="Francesco Renga: età, altezza, fidanzata, figli, Instagram e album"/>
    <meta property="og:description" content="Ecco tutto ciò che sappiamo su Francesco Renga. Età, altezza, fidanzata, figli, vita privata, Instagram, Twitter, profili social e album."/>
  </head>
  <body>
    <article>
      <h1>Francesco Renga: età, altezza, fidanzata, figli, Instagram e album</h1>
      <address><time datetime="2019-11-20T08:25:21+00:00">20 Nov 2019, 08:25</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/francesco-renga-eta-altezza-fidanzata-figli-instagram/#Biografia">Biografia<br/></a>
        <a href="https://www.novella2000.it/francesco-renga-eta-altezza-fidanzata-figli-instagram/#Vita_privata">Vita privata<br/></a>
        <a href="https://www.novella2000.it/francesco-renga-eta-altezza-fidanzata-figli-instagram/#Profili_social">Profili social<br/></a>
        <a href="https://www.novella2000.it/francesco-renga-eta-altezza-fidanzata-figli-instagram/#Album">Album</a>
      </aside>
      <h3><anchor name="Biografia"/>Francesco Renga biografia età altezza e genitori</h3>
      <p><b>Chi è Francesco Renga</b>? All’anagrafe Pierfrancesco, 1 metro e 78 centimetri di <b>altezza</b>, nasce a Udine il 12 giugno 1968. Il padre si chiama Salvatorico e ha origini sarde, mentre la madre Jolanda è siciliana. La famiglia si completa con la sorella Paola. Il cantante trascorre l’infanzia a Brescia con i <b>genitori</b>, dove all’<b>età</b> di 16 anni partecipa a un concorso tra band. Qui conosce i <i>Timoria</i>, suo futuro gruppo con il quale vincerà la competizione l’anno seguente. Nel 1990 pubblicano l’<b>album Colori che esplodono</b> e nel 1991 partecipano al <b>festival di Sanremo</b>, vincendo il Premio della Critica.</p>
      <p>Dopo aver abbandonato il gruppo nel 1998, torna come solista nel 2000 con un disco che prende il suo nome. Poco tempo dopo torna a Sanremo con il brano <b>Raccontami</b>. Dopo la pubblicazione del secondo <b>album</b>, <b>Tracce</b>, il vero successo arriva nel 2005 con la canzone <b>Angelo</b>, con cui vince la cinquantacinquesima edizione del <b>festival di Sanremo</b>. Tra il 2007 e il 2008 esce il libro <i>Come mi viene</i> e collabora con i Tazenda in <b>Madre Terra</b>. Nel 2009, invece, propone un disco di cover con canzoni degli anni ’60.</p>
      <p>Nel 2011 <b>Un giorno bellissimo</b> diventa disco d’oro, mentre due anni più tardi incide una canzone per la colonna sonora del film Razza bastarda con <a href="https://www.novella2000.it/chi-e-alessandro-gassmann/">Alessandro Gassmann</a>. Dopo aver calcato nuovamente il palco dell’Ariston con <b>A un isolato da te</b> e <b>Vivendo adesso</b>, <b>Francesco Renga</b> rilascia il sesto <b>album</b> e registra <b>L’amore altrove</b> con Alessandra Amoroso. Nel 2015 è scelto come giudice fisso di <b>Amici di Maria de Filippi</b>. Successivamente esce <b>Scriverò il tuo </b>nome <b>album</b> che vede la collaborazione di Ermal Meta, Francesco Gabbani, Nek e Tony Maiello. Tra il 2018 e il 2019 torna ancora a Sanremo, prima come ospite e poi come concorrente con il brano <b>Aspetto che torni</b>.</p>
      <h3><anchor name="Vita_privata"/>La vita privata di Francesco Renga: fidanzata e figli</h3>
      <p>Parliamo, ora, della <b>vita privata</b> di <b>Francesco Renga</b>, facendo particolare attenzione alla sfera sentimentale. Per undici anni il cantante ha avuto una relazione con <b>Ambra Angiolini</b>, la quale ha avuto due <b>figli</b>: Jolanda e Leonardo. Dal 2015, però, arriva la notizia della loro separazione. Durante un’intervista con Vanity Fair, riportata in seguito anche da <a href="https://www.google.it/amp/s/www.donnaglamour.it/chi-e-francesco-renga-eta-curiosita-canzoni-vita-privata/curiosita/amp/">Donna Glamour</a>, Franesco ha detto:</p>
      <blockquote>Io e Ambra ci siamo sempre divisi in egual misura i compiti. Nel momento in cui non lavoriamo, facciamo i genitori a tempo pieno. Cucinare, vestirli, metterli a letto: la vita normale che abbiamo voluto per loro. Per questo abbiamo deciso di vivere in provincia, avevamo voglia di avere una vita tranquilla per noi e per i nostri bambini.</blockquote>
      <p>Terminata questa storia, <b>Francesco Renga</b> sceglie come <b>fidanzata</b> <b>Diana Poloni</b>, ristoratrice conosciuta nel 2015. L’inizio della nuova relazione l’ha annunciato tramite un <a href="https://www.instagram.com/p/B2KBn1noO50/?igshid=129swennhr3lj">post</a> su <b>Instagram</b>, in cui parla anche del suo prossimo tour:</p>
      <blockquote>Balliamo? In realtà mi muovo a ritmo di musica solo sul palco, ma all’inizio del nostro tour manca ancora un mesetto, così mi alleno un po’.</blockquote>
      <h3><anchor name="Profili_social"/>Dove seguire Francesco Renga: Instagram, Twitter e profili social</h3>
      <p>Attraverso una rapida ricerca sul web scopriamo che <b>Francesco Renga</b> ha tutti i <b>profili social </b>più importanti. Sulla pagina <b>Facebook</b> conta oltre 720 mila seguaci, mentre su <b>Twitter </b>ne vediamo più di 466 mila. Infine, l’account di <b>Instagram</b> ha quasi 400 mila <i>followers</i>. Qui vediamo principalmente foto che lo ritraggono all’opera in diversi concerti. Poche le immagini circa la sua <b>vita privata</b>.</p>
      <h3><anchor name="Album"/>Album</h3>
      <p>Vediamo, adesso, gli <b>album</b> che ha inciso <b>Francesco Renga</b> fino ad oggi:</p>
      <ul>
        <li><b>Francesco Renga</b> (2000)</li>
        <li><b>Tracce</b> (2002)</li>
        <li><b>Camere con vista</b> (2004)</li>
        <li><b>Ferro e cartone</b> (2007)</li>
        <li><b>Un giorno bellissimo</b> (2010)</li>
        <li><b>Tempo reale</b> (2014)</li>
        <li><b>Scriverò il tuo nome</b> (2016)</li>
        <li><b>L’altra metà</b> (2019)</li>
      </ul>
      <p>Oltre ai dischi in studio, ne ha rilasciato anche un paio dal vivo, come <b>Scriverò il tuo nome Live</b> e <b>Max Nek Renga, il disco</b>. Infine, tre le raccolte che <b>Francesco Renga</b> ha fatto uscire:</p>
      <ul>
        <li><b>Fermoimmagine</b> (2012)</li>
        <li><b>Il meglio</b> (2014)</li>
        <li><b>The Platinum Collection</b> (2014)</li>
      </ul>
    </article>
  </body>
</html>