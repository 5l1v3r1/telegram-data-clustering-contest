<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/19/trenta-mio-marito-ha-presentato-rinuncia-per-la-casa_1d0b7724-abe3-473a-8f9d-9986fb9457f2.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T08:49:51+00:00"/>
    <meta property="og:title" content="Trenta, mio marito ha presentato rinuncia per la casa"/>
    <meta property="og:description" content="L'ex ministra della Difesa intervistata da Radio 24 (AUDIO) [http://www.ansa.it/sito/videogallery/italia/2019/11/19/trenta-mio-marito-ha-presentato-rinuncia-per-la-casa_f09a2b51-be9f-4cae-b785-b5c13cb0606e.html] : 'Spero che questo atto di amore serva a tacitare la schifezza mediatica che è caduta su di me'. Fascicolo d'indagine della Procura militare  (ANSA)"/>
  </head>
  <body>
    <article>
      <h1>Trenta, mio marito ha presentato rinuncia per la casa</h1>
      <h2>'Spero che questo atto di amore serva a tacitare la schifezza mediatica che è caduta su di me'</h2>
      <address><time datetime="2019-11-20T08:49:51+00:00">20 Nov 2019, 08:49</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/19/fe4f9d7769172056949c8fea09ffcd2d.jpg"/>
          <figcaption>Elisabetta Trenta, ex ministro della Difesa, in una foto d'archivio<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/17/6a57ae56246610aa8e26d031b6d59bc4.jpg"/>
          <figcaption>Elisabetta Trenta, ex ministro della Difesa, in una foto d'archivio<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/17/75aedbaa04bdf6b33fa29ef46bbb9821.jpg"/>
          <figcaption>La casa dell'ex ministro della Difesa Elisabetta Trenta, Roma<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p> "Mio marito, che è il titolare dell'alloggio ,pur essendo tutto regolare e non essendoci nulla che ci debba far sentire in imbarazzo, per salvaguardare la serenità della famiglia, sta presentando istanza di rinuncia per l'alloggio, l'ha già fatto .Spero che questo atto di amore serva a tacitare la schifezza mediatica che è caduta su di me". Lo ha detto intervistata da Radio 24 l'ex ministra della Difesa, Elisabetta Trenta.<br/><br/>"Lasceremo l'appartamento nel tempo che ci sarà dato per poter fare un trasloco e poter rimettere a posto la mia vita da un'altra parte", ha aggiunto Trenta a Radio24, che ha detto di pretendere "rispetto" per sè. "Sono una donna di Stato e ho fatto dell'etica la base della mia vita", ha affermato tra l'altro.<br/><br/>"Non sono stata trattata bene ma nei valori del M5S ci credo, non ho nessuna intenzione di lasciare il Movimento. Mi è dispiaciuto che prima di parlare e giudicare nessuno mi ha chiamata per chiedermi come stanno le cose. La mia faccia è pulita, non smetterò di fare politica e di essere del Movimento. Ma forse una pausa di riflessione me la prendo, non ho deciso nulla". Lo ha detto l'ex ministra della Difesa sulle critiche che le sono state rivolte da Luigi Di Maio e da altri esponenti del M5S per la vicenda della casa. "Credo che Di Maio, con cui ho parlato, abbia capito le mie ragioni- ha affermato tra l'altro- Io sono un militare e so che prima di comandare le persone ci si parla, so che un comandante difende i propri uomini".</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/cronaca/2019/11/19/trenta-quando-il-politico-scivola-sulla-casa_8cbb4da1-f66b-487d-ab47-ce3ab01d5f79.html"/>
        <a href="http://www.ansa.it/sito/notizie/politica/2019/11/17/casa-dellex-ministra-trenta-al-marito-militare-e-polemica_2516cdc7-1d83-4325-822d-603cfa85299c.html"/>
        <a href="http://www.ansa.it/sito/notizie/cronaca/2019/11/18/trenta-procura-militare-apre-un-fascicolo_00d1f02a-8fe0-4efa-9659-b132222d7ec5.html"/>
        <a href="http://www.ansa.it/sito/videogallery/italia/2019/11/19/trenta-mio-marito-ha-presentato-rinuncia-per-la-casa_f09a2b51-be9f-4cae-b785-b5c13cb0606e.html"/>
      </related>
    </article>
  </body>
</html>