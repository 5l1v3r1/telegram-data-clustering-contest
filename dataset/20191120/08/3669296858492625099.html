<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/2019-kyk-burs-ve-kredi-ucreti-ne-zaman-hesaba-yatacak"/>
    <meta property="og:site_name" content="CNN Türk"/>
    <meta property="article:published_time" content="2019-11-20T08:00:08+00:00"/>
    <meta property="og:title" content="2019 KYK burs ve kredi ücreti ne zaman hesaba yatacak?"/>
    <meta property="og:description" content="KYK bursu kazananlar ve kredi seçeneğini tercih..."/>
  </head>
  <body>
    <article>
      <h1>2019 KYK burs ve kredi ücreti ne zaman hesaba yatacak?</h1>
      <h2>KYK bursu kazananlar ve kredi seçeneğini tercih edenler ücretlerin ne zaman ödeneceğini araştırmayı sürdürüyor. Binlerce öğrencinin merakla beklediği sonuçlar geçtiğimiz günlerde Kredi ve Yurtlar Genel Müdürlüğü tarafından açıklanmıştı. Peki, KYK burs ve kredisi ne zaman yatacak, aylık ücret ne kadar olacak?</h2>
      <address>
        <time datetime="2019-11-20T08:00:08+00:00">20 Nov 2019, 08:00</time>
      </address>
      <p>KYK 2019 burslarının ne zaman ödeneceği kurum tarafından geçtiğimiz günlerde açıklanmıştı. Öte yandan sonuçların erişime açılmasıyla birlikte hangi öğrencilerin burs hangi öğrencilerin kredi alacakları netleşmişti. İşte KYK bursları ile ilgili tüm detaylar…</p>
      <p>
        <b><a href="https://www.cnnturk.com/haberleri/kyk-ne-zaman-yatacak">KYK NE ZAMAN YATACAK</a>?</b>
      </p>
      <p>Taahhütnamesini onaylayan öğrencilere kasım ayı sonunda ekim ve kasım olmak üzere iki aylık ödeme yapılacak.19 Kasım’da taahhütname onay süresinin dolması nedeniyle ödemelerin 20-30 Kasım tarihleri arasında yapılabileceği söylenebilir.</p>
      <p>Konuyla ilgili detaylar Kredi ve Yurtlar Genel Müdürlüğü’nün ‘duyurular’ sayfasından ve kurumun <a href="https://www.cnnturk.com/haberleri/sosyal-medya">sosyal medya</a> hesapları üzerinden takip edilebilecek.</p>
      <p>
        <a href="http://yurtkur.gsb.gov.tr/default.aspx">KYK İNTERNET ADRESİ İÇİN TIKLAYINIZ...</a>
      </p>
      <p>
        <b>BURS VE KREDİ ÜCRETİ NE KADAR?</b>
      </p>
      <p>2019 yılında geçerli olan tutarlar lisans öğrencileri için aylık 500 lira, yüksek lisans öğrencileri için 1000 lira, doktora öğrencileri için ise 1500 lira.</p>
      <p>Burs/kredi miktarı ocak ayından itibaren lisansta aylık 550 lira, yüksek lisansta 1100 lira, doktorada da 1650 lira olarak ödenecek.</p>
      <p>
        <b>Yurt dışında öğrenim gören öğrenciler için süreç devam ediyor</b>
      </p>
      <p>Yurt dışında öğrenim gören öğrencilerin e-Devlet üzerinden taahhütname onaylama ve kefaletname hazırlatma işlemleri için ise son gün 15 Aralık. (Taahhütname onayı e-Devlet mobil uygulamasından yapılamamaktadır.)</p>
      <p>Yükseköğrenimini yurt dışında sürdüren ve kendisine burs/kredi tahsis edilen öğrencilerin yurt içinde PTT’lerden, yurt dışında ise konsolosluk veya büyükelçiliklerden “e-Devlet şifresi” temin etmesi gerekiyor. Daha sonra e-Devlet üzerinden taahhütname onaylamaları ve kendilerine kefil olacak kişinin <a href="https://www.cnnturk.com/haberleri/turkiye">Türkiye</a>’deki noterlerden kefaletname hazırlatması gerekiyor.</p>
      <p>Öğrenci adına düzenlenerek tanzim ve tasdik edilmiş kefaletnamenin en geç 31 Aralık tarihine kadar bir dilekçe ekinde Söğütözü Mahallesi 2176. Cadde No: 25 Çankaya/<a href="https://www.cnnturk.com/haberleri/ankara">Ankara</a> adresindeki Kredi Dairesi Başkanlığına elden veya posta yoluyla teslim edilmesi gerekiyor.</p>
      <related>
        <h4>ilgili haberler</h4>
        <a href="https://www.cnnturk.com/ekonomi/kyk-ne-zaman-yatacak-2019-2020-kyk-bursu-ne-kadar-olacak"/>
      </related>
    </article>
  </body>
</html>