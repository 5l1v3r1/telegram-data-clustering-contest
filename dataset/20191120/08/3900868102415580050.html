<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562393/bolos-mathitis-katerreyse-se-scholiko-parti-apo-to-alkool"/>
    <meta property="og:site_name" content="NOOZ."/>
    <meta property="article:published_time" content="2019-11-20T08:16:00+00:00"/>
    <meta property="og:title" content="Βόλος: Μαθητής κατέρρευσε σε σχολικό πάρτι από το αλκοόλ"/>
    <meta property="og:description" content="Μαθητής Λυκείου έπεσε λιπόθυμος κατά τη διάρκεια σχολικής εκδήλωσης στο Βόλο ύστερα από κατανάλωση αλκοόλ!"/>
  </head>
  <body>
    <article>
      <h1>Βόλος: Μαθητής κατέρρευσε σε σχολικό πάρτι από το αλκοόλ</h1>
      <address>
        <time datetime="2019-11-20T08:16:00+00:00">20 Nov 2019, 08:16</time>
      </address>
      <p>
        <b>Μαθητής Λυκείου έπεσε λιπόθυμος κατά τη διάρκεια σχολικής εκδήλωσης στο Βόλο ύστερα από κατανάλωση αλκοόλ!</b>
      </p>
      <p>Το περιστατικό σημειώθηκε την προηγούμενη εβδομάδα και ο μαθητής μεταφέρθηκε στο Νοσοκομείο Βόλου. Αφού του παρασχέθηκαν οι πρώτες ιατρικές βοήθειες, πήρε εξιτήριο και επέστρεψε σπίτι του.</p>
      <p>Το πάρτι του σχολείου διοργανώθηκε στο χώρο του σχολικού γυμναστηρίου από το 15μελές ώστε να συγκεντρωθούν χρήματα για την πενθήμερη εκδρομή της Γ’ Λυκείου.</p>
      <p>Μάλιστα, το πάρτι είχε διοργανωθεί και για την ενίσχυση μαθητή, γιο καθηγητή του συγκεκριμένου σχολείου, που έπασχε από καρκίνο και δυστυχώς μια ημέρα πριν το πάρτι έφυγε από τη ζωή.</p>
      <p>Η διεύθυνση του σχολείο είχε δώσει το πράσινο φως με αυστηρούς όμως όρους, όπως απαγόρευση αλκοόλ και παρουσία καθηγητών και γονέων.</p>
      <p>Μάλιστα ενημερώθηκε μέχρι και η Διεύθυνση Αστυνομίας Μαγνησίας.</p>
      <p>Ωστόσο, κάποιοι έφεραν αλκοόλ με αποτέλεσμα ο μαθητής να λιποθυμήσει λίγο μετά τα μεσάνυχτα.</p>
    </article>
  </body>
</html>