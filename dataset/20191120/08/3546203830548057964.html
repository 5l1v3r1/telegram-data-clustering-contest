<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1982108322_V_Pernik_izlizat_na_protest_zaradi_vodniya_rejim"/>
    <meta property="og:site_name" content="webcafé"/>
    <meta property="article:published_time" content="2019-11-20T08:10:00+00:00"/>
    <meta property="og:title" content="В Перник излизат на протест заради водния режим"/>
    <meta property="og:description" content="Перничани излизат днес на протест заради водната криза и драстичния спад в нивото на язовир Студена, които доведоха до въвеждането на воден режим за града и околните населени места от понеделник."/>
  </head>
  <body>
    <article>
      <h1>В Перник излизат на протест заради водния режим</h1>
      <address><time datetime="2019-11-20T08:10:00+00:00">20 Nov 2019, 08:10</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/14/cheshma1411/1170x779.jpg"/>
        <figcaption>Протестиращите искат оставката на ръководството на местното ВиК<cite>Снимка: © iStock / Getty</cite></figcaption>
      </figure>
      <p>Перничани излизат днес на протест заради водната криза и драстичния спад в нивото на язовир Студена, които доведоха до въвеждането на воден режим за града и околните населени места от понеделник.</p>
      <p>По предварителни разчети ограниченията във водоснабдяването на места ще продължат чак до пролетта.</p>
      <p>Протестът ще започне в 9 часа пред сградата на ВиК- Перник, като едно от исканията на протестиращите е оставката на ръководството на дружеството и търсене на отговорност от бившия кмет на града Вяра Церовска, както и от областния управител Ирена Соколова.</p>
      <p>От старта на водния режим до момента са получени стотици сигнали за аварии в Перник и областта. А десетки хора се оплакват, че ВиК-дружеството не спазва графика за спиране и съответно пускане на водата.</p>
      <p>В понеделник с началото на водния режим новият кмет Станислав Владимиров сезира прокуратурата по случая.</p>
      <p>"Надявам се Прокуратурата да влезе във ВиК в спешен порядък и да направи преглед на всички действия", коментира Владимиров.</p>
      <p>По думите му, първите стъпки, които ВиК операторът трябваше да предприеме по въвеждането на режима, не са добри, защото разходът на вода от язовир "Студена" не е намален.</p>
      <p>"Ако продължаваме така, ще имаме вода само още два месеца", каза кметът.</p>
      <related>
        <h4>Още по темата</h4>
        <a href="https://www.webcafe.bg/newscafe/obshtestvo/id_1285500426"/>
        <a href="https://www.webcafe.bg/webcafe/caffeine/id_1471985163"/>
        <a href="https://www.webcafe.bg/newscafe/bulgaria/id_733272664"/>
      </related>
    </article>
  </body>
</html>