<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/accident-putna-tanar-mort-326400.html"/>
    <meta property="og:site_name" content="Observator"/>
    <meta property="article:published_time" content="2019-11-20T08:50:00+00:00"/>
    <meta property="og:title" content="Tragedie la Putna. Un tânăr a murit pe loc, iar prietenul lui este în stare gravă după ce maşina lor s-a făcut praf într-un gard"/>
    <meta property="og:description" content="Un tânăr de 25 de ani a murit, iar altul de 24 de ani a fost grav rănit, în această dimineață, într-un grav accident la Putna, în Suceava. Maşina în care se aflau cei doi a ieșit de pe șosea și s-a făcut praf într-un stâlp, apoi în..."/>
  </head>
  <body>
    <article>
      <h1>Tragedie la Putna. Un tânăr a murit pe loc, iar prietenul lui este în stare gravă după ce maşina lor s-a făcut praf într-un gard</h1>
      <address><time datetime="2019-11-20T08:50:00+00:00">20 Nov 2019, 08:50</time> by <a rel="author">Veronica Micu</a></address>
      <p>
        <b>
          <b>Un tânăr de 25 de ani a murit, iar altul de 24 de ani a fost grav rănit, în această dimineață, într-un grav accident la Putna, în Suceava. Maşina în care se aflau cei doi a ieșit de pe șosea și s-a făcut praf într-un stâlp, apoi în gardul unei case. </b>
        </b>
      </p>
      <p>Din primele informaţii, şoferul a pierdut controlul asupra direcţiei de deplasare, după care s-a izbit de un stâlp de susţinere a reţelei electrice, apoi de gardul unei case, maşina oprindu-se în curtea imobilului respectiv.</p>
      <p>În urma impactului, autoturismul, un VW Golf, s-a făcut praf.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326400%2F15742327982489661d.jpeg&amp;w=800"/>
        <figcaption>
          <a href="https://observator.tv/galerie/accident-putna-tanar-mort-id326400-play384204.html">
            <b>Vezi 5 imagini în Galerie</b>
          </a>
        </figcaption>
      </figure>
      <p>Potrivit <a href="https://www.newsbucovina.ro/actualitate/268049/grav-accident-la-putna-un-tanar-a-murit-iar-altul-a-fost-grav-ranit?fbclid=IwAR07TNL_vduu0cpdo--nFeKobAgEKNQL2WrIgBRY5zXUqCERE_6Do_8Ev8s">newsbucovina.ro</a>, cei doi tineri au rămas încarcerați în mașină. Unul dintre ei a fost găsit de echipele de salvatori ale ISU în stare de semiconștiență, iar celălalt inconștient.</p>
      <h3>Accident groaznic la Putna, un tânăr a murit pe loc</h3>
      <p>Ambii tineri au fost extrași din mașină, iar pentru tânărul de 25 de ani aflat în stare de inconștiență s-au aplicat manevre de resuscitare fără însă răspuns, fiind declarat decesul.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326400%2F1574232786a38d059a.jpeg&amp;w=800"/>
        <figcaption>
          <a href="https://observator.tv/galerie/accident-putna-tanar-mort-id326400-play384204.html">
            <b>Vezi 5 imagini în Galerie</b>
          </a>
        </figcaption>
      </figure>
      <p>Celălalt tânăr a fost transportat la CPU Rădăuți.</p>
      <p>La faţa locului a intervenit modulul SMURD de la Garda de Intervenție Vicovu de Sus, cu autospeciala pentru descarcerare și ambulanța SMURD, cu sprijinul a doua echipaje ale Serviciului de Ambulanță Județean.</p>
    </article>
  </body>
</html>