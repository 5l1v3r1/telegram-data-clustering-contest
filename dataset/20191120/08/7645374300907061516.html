<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/20/news/incidente_nell_escape_room_di_milano_crolla_il_pavimento_30enne_precipita_al_piano_di_sotto-241462859/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T08:14:00+00:00"/>
    <meta property="og:title" content="Crolla il pavimento in una escape room di Milano, 30enne precipita al piano di sotto. Aperta un'inchiesta"/>
    <meta property="og:description" content="Nel locale di via Brunetti dove si svolgono giochi di ruolo: ha ceduto la soletta, la ragazza ha fatto un volo di alcuni metri. Ha traumi agli arti e alla"/>
  </head>
  <body>
    <article>
      <h1>Crolla il pavimento in una escape room di Milano, 30enne precipita al piano di sotto. Aperta un'inchiesta</h1>
      <h2>Nel locale di via Brunetti dove si svolgono giochi di ruolo: ha ceduto la soletta, la ragazza ha fatto un volo di alcuni metri. Ha traumi agli arti e alla schiena</h2>
      <address><time datetime="2019-11-20T08:14:00+00:00">20 Nov 2019, 08:14</time> by <a rel="author">LUCA DE VITO</a></address>
      <p>Una donna di 30 è ricoverata in gravi condizioni, ma non è in pericolo di vita, dopo essere caduta dal secondo piano di una escape room, stanza in cui si svolgono gioghi di ruolo, in via Brunetti a Milano, a causa del crollo della soletta.<br/><br/>Secondo quanto ricostruito da 118 e vigili del fuoco, la donna ieri sera stava compiendo il percorso all'interno della 'Casa Maledetta', così si chiama il locale, quando il pavimento è ceduto ed è caduta per alcuni metri. Si è salvata atterrando su un divano.<br/><br/>E' stata portata all'ospedale Sacco. Ha subito vari traumi agli arti e alla schiena. La Procura di Milano ha aperto un'indagine per lesioni colpose gravi: il fascicolo, aperto dal pm Mauro Clerici, sarà presto assegnato al pm Sara Arduini del dipartimento della salute e della sicurezza pubblica dell'aggiunto Tiziana Siciliano.<br/><br/>La 'Casa maledetta' è una villetta dei primi del '900 alla periferia Nord Ovest della città, il titolare è un 43enne: nel gioco i partecipanti devono risolvere enigmi e sfuggire a trabocchetti per poter uscire. Secondo quanto ricostruito da 118 e vigili dei fuoco ieri sera c'erano circa 10 partecipanti. La palazzina è stata sequestrata in attesa dei provvedimenti della Procura.<br/><br/> </p>
    </article>
  </body>
</html>