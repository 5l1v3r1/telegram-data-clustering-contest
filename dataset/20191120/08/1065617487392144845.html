<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/zaniolo-star-azzurra-ma-con-il-brescia-lotta-per-una-maglia/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T08:15:08+00:00"/>
    <meta property="og:title" content="Zaniolo star azzurra, ma con il Brescia lotta per una maglia"/>
    <meta property="og:description" content="A Roma lo aspetta adesso Fonseca, soddisfatto e orgoglioso del ragazzo che sta riuscendo a valorizzare nella sua squadra"/>
  </head>
  <body>
    <article>
      <h1>Zaniolo star azzurra, ma con il Brescia lotta per una maglia</h1>
      <h2>A Roma lo aspetta adesso Fonseca, soddisfatto e orgoglioso del ragazzo che sta riuscendo a valorizzare nella sua squadra</h2>
      <address><time datetime="2019-11-20T08:15:08+00:00">20 Nov 2019, 08:15</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>“<i>Sono molto felice perché ho coronato un altro mio sogno, ma so che devo ancora migliorare tanto</i>“. Nicolò<b> Zaniolo</b> da una parte si gode gli strascichi della gloria trovata in Nazionale con la sua prima doppietta azzurra, dall’altra ha imparato che tutto rischia di cambiare velocemente. E che i passi vanno fatti uno dietro l’altro, lentamente, come riporta Francesca Ferrazza su<i> La Repubblica</i>.</p>
      <p><b>A Roma lo aspetta adesso Fonseca,</b> soddisfatto e orgoglioso del ragazzo che sta riuscendo a valorizzare nella sua squadra, ma anche di nuovo alle prese con un’abbondanza figlia dei vari recuperi. <b>Under</b> già prima della sosta era tornato a disposizione del tecnico e, in teoria, il titolare della fascia destra dovrebbe essere proprio il turco, reduce dalla qualificazione all’Europeo con la sua nazionale.</p>
      <p>Ma la splendida forma trovata da <b>Zaniolo</b> (Under non è ancora al massimo), unita alla celebrazione internazionale che sta regalando ulteriore fiducia a Nicolò, rendono complicato immaginare che in casa con il Brescia (domenica alle 15) il talento italiano non riesca a trovare posto. Senza dimenticare che saranno nuovamente a disposizione Mkhitaryan e Pellegrini, giocatori che si aggiungono a <b>Kluivert, Perotti e Pastore.</b> Tutti a disposizione, in pratica, <b>e le scelte che si complicano per Fonseca.</b></p>
    </article>
  </body>
</html>