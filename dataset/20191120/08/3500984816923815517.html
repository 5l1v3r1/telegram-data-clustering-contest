<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/nabijecku-tesly-poprve-zachvatil-pozar-oproti-pozarum-cerpacich-stanic-je-to-nic"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-20T08:09:13+00:00"/>
    <meta property="og:title" content="Nabíječku Tesly poprvé zachvátil požár. Oproti požárům čerpacích stanic je to nic"/>
    <meta property="og:description" content="Před pár dny hořela v New Jersey nabíjecí stanice Tesla Supercharger. Důvod požáru je prozatím neznámý."/>
  </head>
  <body>
    <article>
      <h1>Nabíječku Tesly poprvé zachvátil požár. Oproti požárům čerpacích stanic je to nic</h1>
      <address><time datetime="2019-11-20T08:09:13+00:00">20 Nov 2019, 08:09</time> by <a rel="author">Samuel Novotný</a></address>
      <p>
        <b>Před pár dny hořela v New Jersey nabíjecí stanice Tesla Supercharger. Důvod požáru je prozatím neznámý.</b>
      </p>
      <figure>
        <img src="https://elektrickevozy.cz/wp-content/uploads/2019/11/tesla-supercharger-on-fire-.jpg"/>
      </figure>
      <p>Tip: <a href="https://elektrickevozy.cz/clanky/pozar-tesly-elektromobily-jsou-stale-mnohem-bezpecnejsi-je-vsak-tezsi-je-uhasit">Požár Tesly? Elektromobily jsou stále mnohem bezpečnější, je však těžší je uhasit</a></p>
      <p>Nabíjecí stanice Tesla Supercharger, která se nachází v New Jersey, zažila před pár dny doslova ohnivou show. Důvod, proč začala nabíječka hořet, je zatím neznámý, ale společnost <a href="http://elektrickevozy.cz/stitky/tesla">Tesla</a> se celou situací horlivě zaobírá a daný požár již vyšetřuje. Tento incident se stal na pobočce společnosti Wawa, jde o americký maloobchodní řetězec s čerpacími stanicemi. Společnost Wawa uzavřela partnerství s Teslou, které se týkalo umístění nabíjecích stanic Tesla Supercharger.</p>
      <p>Již na začátku tohoto roku byly v rámci tohoto partnerství uvedeny do provozu nabíječky Supercharger umístěny na 16 lokacích. Tím ovšem jejich plán nekončí, plánují zprovoznit a podpořit tak síť Superchargerů celkem na 30 lokacích.</p>
      <p>Mluvčí společnosti Wawa prohlásil: „Nastala určitá chyba, nabíjecí stanice je nyní vypnuta a společnost Tesla provádí vyšetřování incidentu. Náš obchod nebyl touto událostí nijak zasažen, protože běží na samostatném vedení.“</p>
      <p>Hasičský záchranný sbor přijel na místo požáru vskutku rychle a celou situaci měl během chvilky pod kontrolou. Dle hlášení nedošlo k žádnému zranění.</p>
      <p>Jedná se nejspíše o vůbec první požár nabíjecí stanice Supercharger. Je pravda, že již v minulosti došlo k požáru na stanici, ale v něm byl vždy doposud zapojen vůz, který se vznítil, nejednalo se tak v minulosti o požár samostatné stanice. Ovšem pro porovnání tu máme malý fakt na závěr: Každý rok je dle Národní asociace požární ochrany v USA nahlášeno více než 5 000 požárů na čerpacích stanicích, takže jestliže se jedná opravdu o první případ, kdy došlo ke vznícení samostatné nabíjecí stanice, tak je to oproti požárům čerpacích stanic opravdu nic.</p>
      <footer>Zdroj: <a href="https://electrek.co/2019/11/18/tesla-supercharger-station-fire/">electrek.co</a></footer>
    </article>
  </body>
</html>