<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/gjor-comeback/71840043"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T08:51:41+00:00"/>
    <meta property="og:title" content="Gjør comeback"/>
    <meta property="og:description" content="Nina Haver-Løseth er endelig tilbake etter kneskaden som ødela sesongen i fjor."/>
  </head>
  <body>
    <article>
      <h1>Gjør comeback</h1>
      <h2>Nina Haver-Løseth er endelig tilbake etter kneskaden som ødela sesongen i fjor.</h2>
      <address><time datetime="2019-11-20T08:51:41+00:00">20 Nov 2019, 08:51</time> by <a rel="author">NTB I</a></address>
      <p>Nina Haver-Løseth er blant tolv utøvere som er tatt ut i den norske troppen til slalåmpremieren i Finland kommende helg.</p>
      <p>Det skriver Norges Skiforbund i <a href="https://www.skiforbundet.no/alpint/nyhetsarkiv/2019/11/12-utovere-til-levi/">en pressemelding</a>.</p>
      <p>
        <b>Haver-Løseth er dermed endelig klar for comeback i verdenscupen etter at hun skadet seg 29. desember i fjor i østerrikske Semmering.</b>
      </p>
      <p>- Nina har lagt bak seg en bra sesongoppkjøring etter kneskaden, og hun er skikkelig motivert til å gi gass, sier landslagssjef Tim Gfeller.</p>
      <p>
        <b>- Jeg gleder meg til å komme i gang. Kalenderen er perfekt for meg. Det passer meg ypperlig at det ikke er noen mesterskap. Vi skal til mange fine plasser og bakker jeg er glad i. Jeg gleder meg til å komme i gang, brette opp ermene og begynne, sier Løseth til Dagbladet.</b>
      </p>
      <p>Totalt er det sju menn og fem kvinner i den norske troppen som sesongåpner i Finland til helgen, med blant andre Atle Lie McGrath som får sin verdenscupdebut i slalåm.</p>
      <p>Haver-Løseth og de andre kvinnene sesongåpner lørdag, mens herrene, med Henrik Kristoffersen som største norske favoritt, har sitt renn søndag.</p>
      <p>Her er alle som har blitt tatt ut:</p>
      <h3>Kvinner:</h3>
      <p>Kristin Lysdahl, Asker Skiklubb<br/>Nina Haver-Løseth, Spjelkavik IL<br/>Thea Stjernesund, Hakadal IL<br/>Maren Skjøld, Gjøvik Skiklubb<br/>Mina Fürst Holtmann, Bærums Skiklub</p>
      <h3>Menn:</h3>
      <p>Henrik Kristoffersen, Rælingen Skiklubb<br/>Leif Kristian Nestvold Haugen, Lommedalens IL<br/>Sebastian Johann Foss Solevåg, Spjelkavik IL<br/>Jonathan Nordbotten, Ingierkollen/Rustad Slalåmklubb<br/>Timon Haugan, Oppdal alpin<br/>Atle Lie Mcgrath, Bærums Skiklub<br/>Simen Ramberg Christensen, Rælingen Skiklubb</p>
    </article>
  </body>
</html>