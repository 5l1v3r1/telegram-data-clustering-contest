<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/quello-di-torino-e-il-miglior-outlet-centre-nel-mondo-dell-immobiliare-retail-638302.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T08:16:00+00:00"/>
    <meta property="og:title" content="Quello di Torino è il miglior Outlet Centre nel mondo dell'immobiliare retail"/>
    <meta property="og:description" content="Torino Outlet Village, il recente progetto di Arcus Real Estate società di Percassi, si è aggiudicato il 24° Mapic Awards nella categoria “Best Oultet Centre&quot;"/>
  </head>
  <body>
    <article>
      <h1>Quello di Torino è il miglior Outlet Centre nel mondo dell'immobiliare retail</h1>
      <h2>Torino Outlet Village, il recente progetto di Arcus Real Estate società di Percassi, si è aggiudicato il 24° Mapic Awards nella categoria “Best Oultet Centre"</h2>
      <address>
        <time datetime="2019-11-20T08:16:00+00:00">20 Nov 2019, 08:16</time>
      </address>
      <p>Torino Outlet Village, il più recente progetto di Arcus Real Estate società della “galassia” Percassi, si è aggiudicato il 24° Mapic Awards nella categoria “Best Outlet Centre”.</p>
      <p>L’Outlet Village, disegnato dal noto architetto Claudio Silvestrin, l’unico outlet italiano ad essere stato selezionato dalla giuria di Mapic tra i 3 finalisti, ieri 14 Novembre, durante un’emozionante cena di gala, è salito sul gradino più alto del podio aggiudicandosi il Mapic Award nella categoria “BEST OUTLET CENTRE”.</p>
      <p>Al voto della prestigiosa giuria composta da numerose personalità influenti del settore, si sono sommati i voti dei partecipanti alla fiera che hanno pesato il 30% sul risultato finale.</p>
      <p>I vincitori sono stati premiati presso la prestigiosa location dell’Hotel Martinez di Cannes.</p>
      <p>A ritirare il premio è salito sul palco Victor Busser Casas, General Manager di Arcus Real Estate con il suo team.</p>
      <p>MAPIC è l’evento internazionale di riferimento dedicato all’immobiliare retail. Ogni anno, i principali operatori del settore si riuniscono per individuare le migliori opportunità di sviluppo, scoprire i nuovi brands, arricchire la loro rete e tenersi informati sulle ultime tendenze di mercato. I brands incontrano sviluppatori, rappresentati di città e investitori di tutto il mondo per sviluppare i loro concepts. Gli sviluppatori non solo trovano investitori e nuove insegne, ma anche soluzioni tecnologiche innovative e concepts di leisure e enterteinment per aumentare la frequentazione dei loro centri commerciali.</p>
      <p>Sempre all'avanguardia, MAPIC riunisce in un unico luogo, per 3 giorni tutti gli attori del settore immobiliare commerciale, da quasi 80 Paesi per costruire i migliori luoghi di vita, intrattenimento e shopping.</p>
      <p>8.500 i partecipanti che sono intervenuti all’edizione 2019 al Palais des Festivals di Cannes: brands, pure players, centri commerciali e hubs di transito, sviluppatori, investitori, città e urban planners, operatori del settore leisure, uffici e gruppi di hotel.</p>
      <p>Con questo ulteriore prestigioso riconoscimento Arcus Real Estate si afferma come uno dei più importanti player del settore a livello internazionale.</p>
    </article>
  </body>
</html>