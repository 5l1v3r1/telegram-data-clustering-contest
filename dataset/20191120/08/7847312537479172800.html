<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473762-zandberg-idolem-opozycji-lubnauer-wzbudzil-zainteresowanie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T08:42:47+00:00"/>
    <meta property="og:title" content="Teraz Zandberg zostanie idolem opozycji? Lubnauer: Wzbudził zainteresowanie. Pojawił się jako nowa postać z trochę inną narracją"/>
    <meta property="og:description" content="&quot;Jest taki układ, że lewicy jest łatwiej atakować PiS z takiej pozycji, tego pokazywania, że socjalne państwo dobrobytu nie jest specjalnie socjalne, ani nie jest państwem dobrobytu&quot;."/>
  </head>
  <body>
    <article>
      <h1>Teraz Zandberg zostanie idolem opozycji? Lubnauer: Wzbudził zainteresowanie. Pojawił się jako nowa postać z trochę inną narracją</h1>
      <address><time datetime="2019-11-20T08:42:47+00:00">20 Nov 2019, 08:42</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Sejm udzielił wotum zaufania rządowi premiera Mateusza Morawieckiego. Głosowanie poprzedziła debata. Zdaniem Katarzyny Lubnauer, każdy wypowiadający się w debacie przedstawiciel opozycji „miał swój urok”, a największe zainteresowanie wzbudził Adrian Zandberg. Co ciekawe, stwierdziła, że lewicy łatwiej jest krytykować programy socjalne Prawa i Sprawiedliwości.</b>
      </p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>CZYTAJ TAKŻE: <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Rząd premiera Mateusza Morawieckiego z wotum zaufania! 237 posłów głosowało „za”, a 214 było przeciw</a></p>
      <p>
        <a href="https://wpolityce.pl/polityka/473624-top10-cytatow-z-expose-budujemy-polskie-panstwo-dobrobytu">TOP 10 cytatów i najważniejsze ZAPOWIEDZI z expose. „Celem jest zbudowanie Polski jako najlepszego miejsca do życia w Europie”</a>
      </p>
      <blockquote>Może dlatego, że pojawił się jako nowa postać z trochę inną narracją. Jest taki układ, że lewicy jest łatwiej atakować PiS z takiej pozycji, tego pokazywania, że socjalne państwo dobrobytu nie jest specjalnie socjalne, ani nie jest państwem dobrobytu</blockquote>
      <p>— oceniła na antenie Polsat News Lubnauer.</p>
      <p>
        <a href="https://wpolityce.pl/polityka/473756-jak-wrogowie-500-i-polityki-pis-moga-klaskac-zandbergowi">Jak wrogowie 500+ i polityki socjalnej PiS mogą klaskać Zandbergowi? Doszliśmy już do takiego infantylizmu?</a>
      </p>
      <p>Szefowa Nowoczesnej odniosła się również do kwestii wycofania z Sejmu projektu ustawy zakładającego zniesienie limitu 30-krotności składki ZUS. Przeciwne projektowi PiS było Porozumienie Jarosława Gowina, którego posłowie mieli głosować za odrzuceniem projektu.</p>
      <blockquote>Niewątpliwie było widać, że pierwszy raz Porozumienie postawiło się w jakiś sposób całej Zjednoczonej Prawicy. Nie wiem na ile to miało wpływ, a na ile wpływ miała ogólna atmosfera wokół likwidacji limitu 30-krotności, chociaż chyba rzadko który projekt wzbudził tak jednoznacznie negatywne podejście zarówno pracodawców, jak i związków zawodowych</blockquote>
      <p>— mówiła Lubnauer.</p>
      <p>Dopytywana o to, czy Nowoczesna zostanie wchłonięta do Platformy Obywatelskiej, Lubnauer oświadczyła, że takich pomysłów nie ma.</p>
      <blockquote>Na razie ten model współpracy nas satysfakcjonuje i myślę, że drugą stronę również, w związku z tym nie ma żadnych pomysłów o wcieleniu</blockquote>
      <p>— powiedziała.</p>
      <p>wkt/Polsat News</p>
    </article>
  </body>
</html>