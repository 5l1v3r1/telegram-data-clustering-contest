<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/morso-a-zanzibar-da-un-cane-45enne-di-andria-muore-dopo-mesi-in-ospedale/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T08:58:47+00:00"/>
    <meta property="og:title" content="Morso a Zanzibar da un cane, 45enne di Andria muore dopo mesi in ospedale"/>
    <meta property="og:description" content="Sandro Prodon, commerciante di Andria di quarantacinque anni, è morto al Policlinico di Bari, dove da tempo era ricoverato, a seguito di una lunga malattia. Secondo quanto ricostruito dalle cronache locali, aveva ricevuto un morso durante una vacanza con la sua famiglia a Zanzibar da un cane affetto da rabbia."/>
  </head>
  <body>
    <article>
      <h1>Morso a Zanzibar da un cane, 45enne di Andria muore dopo mesi in ospedale</h1>
      <h2>Sandro Prodon, commerciante di Andria di quarantacinque anni, è morto al Policlinico di Bari, dove da tempo era ricoverato, a seguito di una lunga malattia. Secondo quanto ricostruito dalle cronache locali, aveva ricevuto un morso durante una vacanza con la sua famiglia a Zanzibar da un cane affetto da rabbia.</h2>
      <address><time datetime="2019-11-20T08:58:47+00:00">20 Nov 2019, 08:58</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Un quarantacinquenne di <b>Andria</b> ha perso la vita dopo diversi mesi di sofferenze in ospedale, dove era arrivato dopo una vacanza con la sua famiglia a<b> Zanzibar. </b>A quanto emerso Sandro Prodon – questo il nome del quarantacinquenne andriese morto al Policlinico di Bari –  durante la vacanza in Tanzania era stato <b>morso da un cane affetto da rabbia.</b> A dar notizia della scomparsa di Prodon dopo la lunga malattia sono i quotidiani di Andria, mentre su Facebook sono già diversi i post e i commenti di quanti ricordano il commerciante pugliese come una persona buona e disponibile, conosciuto e apprezzato in città come gran lavoratore e padre amorevole.</p>
      <p><b>Si sarebbe ammalato durante la vacanza a causa del morso di un cane –</b> Come riportano i media, particolarmente insidiosa è stata la malattia contratta durante la vacanza a Zanzibar: l'uomo, a quanto ricostruito, sarebbe appunto stato morso da un cane durante una escursione e avrebbe contratto <b>una forma di rabbia impossibile da sconfiggere</b>, nonostante mesi di cure dapprima presso l'ospedale di Bisceglie "Vittorio Emanuele II" e poi il ricorso a specialisti e al Policlinico di Bari, dove attualmente si trova la salma del quarantacinquenne in attesa delle autorizzazioni per riportare il corpo nella sua città.</p>
    </article>
  </body>
</html>