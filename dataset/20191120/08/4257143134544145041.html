<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/feljelentes-az-orfk-tabornoka-ellen-uj-reszletek"/>
    <meta property="og:site_name" content="infostart"/>
    <meta property="article:published_time" content="2019-11-20T08:17:41+00:00"/>
    <meta property="og:title" content="Feljelentés az ORFK tábornoka ellen - új részletek"/>
    <meta property="og:description" content="A Központi Nyomozó Főügyészség katonai és testi épség elleni bűncselekmények miatt folytat nyomozást."/>
  </head>
  <body>
    <article>
      <h1>Feljelentés az ORFK tábornoka ellen - új részletek</h1>
      <address><time datetime="2019-11-20T08:17:41+00:00">20 Nov 2019, 08:17</time> by <a rel="author">Infostart</a></address>
      <h3>A Központi Nyomozó Főügyészség katonai és testi épség elleni bűncselekmények miatt folytat nyomozást.</h3>
      <p>Az ügyben az Országos Rendőrfőkapitány feljelentésnek minősülő beadványa alapján alárendelt megsértésének vétsége és más bűncselekmény miatt augusztus 8-án rendelt el nyomozást a Központi Nyomozó Főügyészség. Ezen iratok alapja a sértett 2019. augusztus 6-án kelt, Országos Rendőrfőkapitánynak címzett jelentése - közölte az ügyészség.</p>
      <p>Ezt követően, augusztus 26-án érkezett a sértett feljelentése a Budapesti Regionális Nyomozó Ügyészségre, amely irat a Központi Nyomozó Főügyészségen már folyamatban lévő nyomozás ügyirataihoz került egyesítésre.</p>
      <p>Az eljárás során az ügyészség eddig két alkalommal hallgatta ki tanúként a sértettet és az általa megjelölt bizonyítási eszközök beszerzése és azok eredményének értékelése folyamatos. A nyomozásban hat további személy tanúkénti kihallgatására és adatkérésekre került sor, orvosi iratok és hanganyagok beszerzése történt meg.</p>
      <p>Az ügyben gyanúsítotti kihallgatás nem történt.</p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/belfold/2019/09/12/egy-igen-furcsa-rendorper-vette-kezdetet"/>
        <a href="https://infostart.hu/belfold/2019/09/09/tettlegessegig-fajult-egy-maganeleti-vita-a-rendorsegen"/>
      </related>
    </article>
  </body>
</html>