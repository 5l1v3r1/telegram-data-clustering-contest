<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/ekonomi/dolartl-dususe-gecti-iste-piyasalarda-son-durum-h104003.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-20T08:46:10+00:00"/>
    <meta property="og:title" content="Dolar/TL düşüşe geçti! İşte piyasalarda son durum!"/>
    <meta property="og:description" content="Dolar/TL ABD ile Çin arasında ticaret anlaşmasına yönelik iyimserlik ve Çin'in faiz indiriminin küresel risk iştahını desteklemesiyle gelişmekte olan ülke para birimlerinde görülen girişlerle yönünü aşağı çevirdi."/>
  </head>
  <body>
    <article>
      <h1>Dolar/TL düşüşe geçti! İşte piyasalarda son durum!</h1>
      <h2>Dolar/TL ABD ile Çin arasında ticaret anlaşmasına yönelik iyimserlik ve Çin'in faiz indiriminin küresel risk iştahını desteklemesiyle gelişmekte olan ülke para birimlerinde görülen girişlerle yönünü aşağı çevirdi.</h2>
      <address>
        <time datetime="2019-11-20T08:46:10+00:00">20 Nov 2019, 08:46</time>
      </address>
      <p>Cumhurbaşkanı Tayyip Erdoğan ve ABD Başkanı Donald Trump’ın geçen haftaki görüşmesi sonrası yatay bir seyir izleyen <b>dolar</b>/TL’de küresel risk iştahı yakından izleniyor.</p>
      <p>Bankacılar geçtiğimiz yıllarda TL ve TL cinsi yatırım araçlarında yaşanan negatif ayrışmanın bugün fiyatlamaları “cazip” hale getirdiğine dikkat çekiyor.</p>
      <p><b>DOLAR, EURO VE <b>ALTIN FİYATLARI</b>NDA SON DURUM</b><br/>Dolar/TL 20 Kasım 2019 sabahında 5.71 seviyesinde işlem görüyor.<br/><br/>Euro/TL ise 6.32 civarında hareket ediyor. Kurların söz konusu seviyelerdeki seyri devam ediyor.</p>
      <p>20 Kasım altın fiyatları güne düşüşle başladı. Gram altın fiyatı 270 liradan, çeyrek altın fiyatı 441 liradan ve cumhuriyet altını fiyatı 1.817 liradan işlem görüyor.</p>
      <p>Bankacılar küresel risk iştahının canlı kaldığı bir dönemde yılın kalanında ve önümüzdeki yıl başında, TL ve TL cinsi yatırım araçlarının geçmiş dönemden kalma değerlemelerinden gelen bir pozitif ayrışma yaşayabileceğini belirtiyorlar.</p>
      <p>Piyasalarda yönü değiştirecek önemli bir haber akışının olmaması halinde, 12 Aralık’taki PPK toplantısında faiz indirimi yapılması beklentisiyle TL’de baskı da görülebilir. Ancak son dönemde TL’deki volatilite oldukça azalmış durumda.</p>
      <p>TCMB son üç toplantısında faizleri 10 puan indirimle %14’e çekti. Erdoğan bu hafta sonunda yaptığı açıklamalarda faiz oranlarının daha da ineceğini belirterek, 2020’de enflasyonun da tek haneli rakama gerileyeceğini söyledi</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>