<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-musso-o-radu-l-inter-ha-le-idee-chiare-per-il-dopo-handanovic-323540"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T08:17:02+00:00"/>
    <meta property="og:title" content="TS - Musso o Radu: l'Inter ha le idee chiare per il dopo-Handanovic"/>
    <meta property="og:description" content="Juan Musso o Ionut Radu? L'Inter s'interroga su quale profilo puntare per fargli raccogliere l'eredità di Handanovic. L'idea è quella di affiancare uno dei due al..."/>
  </head>
  <body>
    <article>
      <h1>TS - Musso o Radu: l'Inter ha le idee chiare per il dopo-Handanovic</h1>
      <address><time datetime="2019-11-20T08:17:02+00:00">20 Nov 2019, 08:17</time> by <a rel="author">Alessandro Cavasinni</a></address>
      <p><b>Juan Musso </b>o <b>Ionut Radu</b>? L'Inter s'interroga su quale profilo puntare per fargli raccogliere l'eredità di Handanovic. L'idea è quella di affiancare uno dei due al capitano nerazzurro per una stagione, preparandolo al cambio fra due anni. "Ionut Andrei Radu, 22 anni, ex numero uno della Romania Under 21 e oggi vice di Tatarusanu nella nazionale maggiore, è titolare del Genoa da due anni e soprattutto è di proprietà dell’Inter che la scorsa estate ha sfruttato il diritto di recompra da 10 milioni per riportarlo sotto i propri colori - spiega <i>Tuttosport </i>-. Il club nerazzurro lo ha poi lasciato in prestito in Liguria per farlo crescere e i risultati finora sono stati alterni: bravissimo fra i pali, Radu ha però confermato di dover ancora migliorare molto nelle uscite. Per questo l’Inter ha deciso di allargare gli orizzonti e nel mirino è finito da qualche mese Juan Musso, 25 anni, portiere dell’Udinese e da un anno nel giro della nazionale argentina. Il ragazzo è stato promosso da osservatori (attesi nuovamente a Genova domenica per la sfida contro la Sampdoria, <a href="https://www.fcinternews.it/esclusive/fcin-udinese-domenica-a-marassi-atteso-un-osservatore-dell-inter-occhi-su-musso-meno-su-de-paul-323396">come anticipato da FcInterNews</a>) e Conte stesso. Secondo molti Musso ha il profilo giusto per svolgere il ruolo di vice di Handanovic per una stagione per poi raccoglierne l’eredità nell’annata successiva, quando magari lo sloveno, a 37 anni, potrebbe diminuire il proprio minutaggio. Ovviamente Musso andrebbe acquistato e l’Udinese lo valuta <b>almeno 20 milioni</b> se non di più (ma l’Inter ha nomi da proporre ai friulani per imbastire una trattativa); mentre Radu essendo già di proprietà non costerebbe nulla. Siamo a novembre, il campionato è ancora lungo e nei prossimi mesi le idee saranno più chiare, ma avere un altro numero uno come dodicesimo è la strada che l’Inter vuole percorrere".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>