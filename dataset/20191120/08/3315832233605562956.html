<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/05349799b4fe6a78/marfuri-in-valoare-de-jumatate-de-milion-de-lei-fara-acte-de-provenienta-retinute-de-vamesi.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T08:24:51+00:00"/>
    <meta property="og:title" content="Mărfuri în valoare de jumătate de milion de lei, fără acte de proveniență, reținute de vameși"/>
    <meta property="og:description" content="Un lot de mărfuri de larg consum în valoare de 500 mii lei, fără acte de proveniență au fost reținute de vameși în apropiere de localitatea Calfa. Bunurile au fost procurate de la piața KM7 din Odesa și introduse în țară prin regiunea transnistreană cu ocolirea posturilor vamale interne de control."/>
  </head>
  <body>
    <article>
      <h1>Mărfuri în valoare de jumătate de milion de lei, fără acte de proveniență, reținute de vameși</h1>
      <address><time datetime="2019-11-20T08:24:51+00:00">20 Nov 2019, 08:24</time> by <a rel="author">Jurnal.md</a></address>
      <p>
        <b>Un lot de mărfuri de larg consum în valoare de 500 mii lei, fără acte de proveniență au fost reținute de vameși în apropiere de localitatea Calfa. Bunurile au fost procurate de la piața KM7 din Odesa și introduse în țară prin regiunea transnistreană cu ocolirea posturilor vamale interne de control.</b>
      </p>
      <p>Reținerea a avut loc în apropiere de localitatea Calfa, după ce vameșii au stopat pentru verificări un microbuz Mercedes Sprinter. În rezultatul controlului au fost depistate bunuri de larg consum în cantități comerciale și fără acte de proveniență.</p>
      <p>Șoferul, un bărbat din Republica Moldova, este cercetat pentru introducerea ilegală a mărfurilor și a comercializării neautorizate.</p>
      <p>Cercetările sunt continuate pentru elucidarea tuturor circumstanțelor și aplicarea sancțiunilor.</p>
    </article>
  </body>
</html>