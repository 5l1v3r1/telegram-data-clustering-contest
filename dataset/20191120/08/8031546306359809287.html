<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109199-Izpisvat-chast-ot-decata-s-hranitelno-otravyane-v-Yambolsko"/>
    <meta property="og:site_name" content="Канал 3"/>
    <meta property="article:published_time" content="2019-11-20T08:19:00+00:00"/>
    <meta property="og:title" content="Изписват част от децата с хранително отравяне в Ямболско"/>
    <meta property="og:description" content="Учениците са на възраст между 7 и 12 години"/>
  </head>
  <body>
    <article>
      <h1>Изписват част от децата с хранително отравяне в Ямболско</h1>
      <h2>Учениците са на възраст между 7 и 12 години</h2>
      <address>
        <time datetime="2019-11-20T08:19:00+00:00">20 Nov 2019, 08:19</time>
      </address>
      <p>
        <b>22 деца все още са в Инфекциозното отделение на Ямболската болница. Те бяха приети във вторник вечерта със симптоми на хранително отравяне, предаде bTV. </b>
      </p>
      <p>Учениците са на възраст между 7 и 12 години. Всички те посещават училището в село Дражево, но живеят в ямболското село Хаджидимитрово. Още вчера лекарите съобщиха, че състоянието има се подобрява. Част от тях ще бъдат изписани днес. До няколко дни специална проверка трябва да установи каква е причината за натравянето им. Институциите проверяват училищния стол, служителите в него и близко заведение за хранене, откъдето децата си купували закуски. По случая се самосезира и Районната прокуратура в Ямбол. Тя ще търси дали има умисъл в това отравяне на децата и дали има престъпление. Три институции ще правят проверката – полицията, Агенцията по храните и РЗИ-Ямбол.</p>
      <p>Директорът на училището в Дражево Мариана Николова напомни, че в училището не се приготвя храна, а обядът се доставя от фирма за кетъринг. Тя признава, че има пропуск и точно от този ден не е заделена храна, от която могат да се вземат проби. Според нея в това няма умисъл, а е случаен пропуск. От фирмата за кетъринг отказват засега коментар. Според зам.-кмета на община Тунджа Станчо Ставрев причината за отравянето е извън училището. Той благодари на лекарите за бързата и адекватна реакция.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/109198-Ochakvat-se-dokladite-na-bolnicite-za-smartta-na-3-godishnoto-dete"/>
        <a href="http://kanal3.bg/news/world/europe/109148-Sadyat-lekar-pedofil%252C-iznasilil-250-deca"/>
        <a href="http://kanal3.bg/news/world/azia/100087-Nad-200-dushi-s-hranitelno-otravyane-na-partito-na-Imelda-Markos"/>
      </related>
    </article>
  </body>
</html>