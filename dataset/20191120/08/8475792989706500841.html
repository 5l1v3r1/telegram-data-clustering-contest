<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/drapmisstankt-kvinna-slappt"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T08:10:36+00:00"/>
    <meta property="og:title" content="Barnadråpsmisstänkt kvinna släppt"/>
    <meta property="og:description" content="Den kvinna i 30-årsåldern som suttit häktad misstänkt för att dödat sitt spädbarn släpptes på onsdagsmorgonen på fri fot."/>
  </head>
  <body>
    <article>
      <h1>Barnadråpsmisstänkt kvinna släppt</h1>
      <address><time datetime="2019-11-20T08:10:36+00:00">20 Nov 2019, 08:10</time> by <a rel="author">Hanna Nilsson</a></address>
      <p>
        <b>Den kvinna i 30-årsåldern som suttit häktad misstänkt för att dödat sitt spädbarn släpptes på onsdagsmorgonen på fri fot.</b>
      </p>
      <p>Kvinnan har suttit häktad på den lägre misstankegraden sedan förra onsdagen. Under veckan som gått har den utredning som gjorts inte visat något som gjort att kvinnan skulle kunna omhäktas under onsdagen.</p>
      <p>– För att begära kvinnan häktad på sannolika skäl måste misstankarna mot henne stärkas och det har utredningen i det här skedet inte kunnat visa, säger Jeanette Boye, åklagare.</p>
      <p>Kvinnan har tillsammans med sin make varit misstänkt för att ha dödat sitt nyfödda barn under en resa mellan Kristianstad och Kalmar. Mannen släpptes dock på fri fot redan under förra veckan.</p>
    </article>
  </body>
</html>