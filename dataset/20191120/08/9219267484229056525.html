<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391378-%d7%94%d7%a2%d7%a8%d7%9b%d7%94-%d7%a0%d7%a9%d7%99%d7%90-%d7%93%d7%9e%d7%95%d7%a7%d7%a8%d7%98%d7%99-%d7%a9%d7%99%d7%96%d7%9b%d7%94-%d7%99%d7%94%d7%a4%d7%95%d7%9a-%d7%90%d7%aa-%d7%94%d7%94%d7%97%d7%9c"/>
    <meta property="og:site_name" content="סרוגים"/>
    <meta property="article:published_time" content="2019-11-20T08:53:09+00:00"/>
    <meta property="og:title" content="ההצהרה של האמריקאים על ההתנחלויות תתהפך?"/>
    <meta property="og:description" content="גורמים במפלגה הדמוקרטית מעריכים כי כל נשיא דמוקרטי שיבחר יהפוך את ההחלטה עליה הצהיר מזכיר ההגנה האמריקאי מייק פומפאו, לפיה ההתנחלויות הם חוקיות ואינן הפרה.."/>
  </head>
  <body>
    <article>
      <h1>ההצהרה של האמריקאים על ההתנחלויות תתהפך?</h1>
      <h2>גורמים במפלגה הדמוקרטית מעריכים כי כל נשיא דמוקרטי שיבחר יהפוך את ההחלטה עליה הצהיר מזכיר ההגנה האמריקאי מייק פומפאו, לפיה ההתנחלויות הם חוקיות ואינן הפרה של החוק הבינלאומי</h2>
      <address><time datetime="2019-11-20T08:53:09+00:00">20 Nov 2019, 08:53</time> by <a rel="author">חדשות סרוגים</a></address>
      <p>על פי הדיווח הבוקר (רביעי) בתכנית הבוקר הזה של אריה גולן, גורמים במפלגה הדמוקרטית מעריכים בשיחה עם כתב כאן חדשות עמיחי שטיין, כי כל מועמד דמוקרטי שיזכה בבחירות לנשיאות ב-2020, יחזור בו מהחלטת הממשל האמריקני <u><a href="https://www.srugim.co.il/390838-%d7%a9%d7%99%d7%93%d7%95%d7%a8-%d7%97%d7%99-%d7%90%d7%a8%d7%94%d7%91-%d7%9e%d7%9b%d7%a8%d7%99%d7%96%d7%94">בעניין ההתנחלויות</a></u>.</p>
      <p>הדברים מגיעים לאחר ההצהרה הדרמטית של מזכיר המדינה האמריקאי מייק פומפאו לפיה הממשל האמריקאי מבטל את חוות הדעת המשפטית של משרד החוץ האמריקני שקובעת שההתנחלויות הן הפרה של החוק הבינלאומי. ובעצם זו דחיה של חוות הדעת משפטית של מחלקת המדינה מ-1978, שקבעה כי היישובים היהודים ביהודה ושומרון הם התנחלויות אזרחיות בשטחים כבושים, שאינן תואמות לחוק הבינלאומי.</p>
      <p>אותם הגורמים במפלגה הדמוקרטית טענו גם על פי הדיווח כי "ההחלטה רק מגבירה את הקרע בין נתניהו לבין המפלגה". קרע שהחל בימין אובמה והנאום בקונגרס והתעצם סביב התמיכה והזהות בין טראמפ לנתניהו בשורה של נושאים, וכן הוא קשור גם לקהילות היהודיות שברובן חזקות באגף הדמוקרטי, שחוו משברים סביב סוגיות דת ומדינה כגון מתווה הכותל והגיור.</p>
      <p>אתמול ביקר <u><a href="https://www.srugim.co.il/390925-%d7%a0%d7%aa%d7%a0%d7%99%d7%94%d7%95-%d7%91%d7%92%d7%95%d7%a9-%d7%a2%d7%a6%d7%99%d7%95%d7%9f-%d7%98%d7%a8%d7%90%d7%9e%d7%a4-%d7%94%d7%aa%d7%99%d7%99%d7%a6%d7%91-%d7%9e%d7%90%d7%97%d7%95%d7%a8%d7%99">נתניהו בגוש עציון</a></u> בעקבות ההחלטה ואמר כי טראמפ התייצב לצד האמת והצדק.</p>
      <p>"על אף שזה לו"ז דחוק כפי שאתם יודעים, ביקשתי שנפגש כאן, כי זהו יום היסטורי, אמר ראש הממשלה. "אני חושב שמה שהנשיא טראמפ ומזכיר המדינה מייק פומפאו והממשל האמריקאי עשו זה להילחם בעוול היסטורי ולהתייצב מאחורי האמת ומאחורי הצדק. זה לא דבר של מה בכך, זה מצטרף לשורה של הישגים, העברת השגרירות האמריקאית לירושלים, הכרזת הריבונות ברמת הגולן, אני חושב שזה יום גדול מאוד, שזה יום שיעמוד לדורות."</p>
      <figure>
        <img src="https://www.srugim.co.il/wp-content/uploads/2019/11/WhatsApp-Image-2019-11-19-at-13.34.56.jpeg"/>
        <figcaption>נתניהו בגוש עציון אתמול (צילום: קובי גדעון/לע"מ)</figcaption>
      </figure>
    </article>
  </body>
</html>