<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/brasov-cinci-perchezitii-imobiliare-si-doua-mandate-de-aducere-intr-un-dosar-de-evaziune-fiscala-cu-un-prejudiciu-de-4-3-milioane-de-lei-1922403120332019110819175330"/>
    <meta property="og:site_name" content="News.ro"/>
    <meta property="article:published_time" content="2019-11-20T08:31:33+00:00"/>
    <meta property="og:title" content="Braşov - Cinci percheziţii imobiliare şi două mandate de aducere într-un dosar de evaziune fiscală cu un prejudiciu de 4,3 milioane de lei"/>
    <meta property="og:description" content="Cinci percheziţii imobiliare au loc miercuri dimineaţă, în Braşov, într-un dosar de evaziune fiscală cu un prejudiciu de 4,3 milioane de lei. De asemenea, două persoane urmează să fie duse la audieri."/>
  </head>
  <body>
    <article>
      <h1>Braşov - Cinci percheziţii imobiliare şi două mandate de aducere într-un dosar de evaziune fiscală cu un prejudiciu de 4,3 milioane de lei</h1>
      <address><time datetime="2019-11-20T08:31:33+00:00">20 Nov 2019, 08:31</time> by <a rel="author">News.ro</a></address>
      <p>
        <b>Cinci percheziţii imobiliare au loc miercuri dimineaţă, în Braşov, într-un dosar de evaziune fiscală cu un prejudiciu de 4,3 milioane de lei. De asemenea, două persoane urmează să fie duse la audieri.</b>
      </p>
      <p>”În data de 20 noiembrie a.c., poliţiştii Inspectoratului de Poliţie Judeţean Braşov -Serviciul de Investigare a Criminalităţii Economice, pun în executare cinci mandate de percheziţie domiciliară şi două mandate de aducere, pe raza judeţelor Braşov şi Prahova, într-un dosar penal în care se efectuează cercetări sub aspectul săvârşiriii infracţiunilor de ”evaziune fiscală” şi ” delapidare”. Din cercetări, a reieşit faptul că o societate comercială a înregistrat cheltuieli fictive în contabilitate, în scopul diminuării bazei impozabile”, anunţă IPJ Braşov.</p>
      <p>Prejudiciul estimat în cauză se ridică la valoarea de aproximativ 4.300.000 lei.</p>
      <p>Cu ocazia efectuării percheziţiilor vor fi ridicate documente.</p>
      <p>Acţiunea, desfăşurată sub coordonarea procurorului de caz din cadrul Parchetului de pe lângă Tribunalul Braşov, beneficiază de sprijinul poliţiştilor Serviciului Criminalistic Braşov, luptătorilor Serviciului pentru Acţiuni Speciale Braşov în colaborare cu poliţişti din cadrul I.P.J. Prahova..</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>