<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/591897/%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%9A%E0%A6%BE%E0%A6%B2%E0%A6%BE%E0%A6%A8%E0%A7%8B%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%A4%E0%A7%87%E0%A6%9C%E0%A6%97%E0%A6%BE%E0%A6%81%E0%A6%93%E0%A7%9F%E0%A7%87-%E0%A6%8F%E0%A6%95-%E0%A6%9A%E0%A6%BE%E0%A6%B2%E0%A6%95%E0%A6%95%E0%A7%87-%E0%A6%AE%E0%A6%BE%E0%A6%B0%E0%A6%A7%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T08:32:00+00:00"/>
    <meta property="og:title" content="ট্রাক চালানোর দায়ে তেজগাঁওয়ে এক চালককে মারধর (ভিডিও)"/>
    <meta property="og:description" content="৯ দফা দাবিতে বাংলাদেশ ট্রাক-কাভার্ডভ্যান পণ্য পরিবহন মালিক-শ্রমিক ঐক্য পরিষদের ডাকা কর্মবিরতি চলাকালে এক ট্রাক চালককে মারধরের ঘটনা ঘটেছে। দোকান-পাট ও বাসাবাড়িতে জার ভর্তি পানি সরবরাহের কাজে নিয়োজিত ওই ট্রাকের চালকের নাম আনোয়ার হোসেন। তার গাড়ি নম্বর ঢাকা মেট্রো-ন ১৬- ৩৭০৫।  বুধবার..."/>
  </head>
  <body>
    <article>
      <h1>ট্রাক চালানোর দায়ে তেজগাঁওয়ে এক চালককে মারধর (ভিডিও)</h1>
      <address><time datetime="2019-11-20T08:32:00+00:00">20 Nov 2019, 08:32</time> by <a rel="author">বাংলা ট্রিবিউটন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/20/16a98424cbc1c76075a0fab5e3bf6018-5dd4fa737eb61.jpg"/>
      </figure>
      <p>৯ দফা দাবিতে বাংলাদেশ ট্রাক-কাভার্ডভ্যান পণ্য পরিবহন মালিক-শ্রমিক ঐক্য পরিষদের ডাকা কর্মবিরতি চলাকালে এক ট্রাক চালককে মারধরের ঘটনা ঘটেছে।</p>
      <p>দোকান-পাট ও বাসাবাড়িতে জার ভর্তি পানি সরবরাহের কাজে নিয়োজিত ওই ট্রাকের চালকের নাম আনোয়ার হোসেন। তার গাড়ি নম্বর ঢাকা মেট্রো-ন ১৬- ৩৭০৫। </p>
      <p>বুধবার (২০ নভেম্বর) বেলা সাড়ে ১০টার দিকে তিনি ছোট্ট ট্রাকটিতে পানির জার নিয়ে তেজগাঁও ট্রাক স্ট্যান্ডের সামনে আনিসুল হক সড়কে আসামাত্র তার ওপরে চড়াও হন আন্দোলনরত শ্রমিকরা। এসময় তাকে চড়-থাপ্পড় দিতে দেখা গেছে। পরে চালকের আসন  থেকে তাকে রাস্তায় নামিয়ে আনা হয়।</p>
      <p>চালক আনোয়ার হোসেন বাংলা ট্রিবিউনকে বলেন, ‘আমি দোকানপাটে পানি দেওয়ার জন্য গাড়ি নিয়ে এখানে এসেছি। এরপর কী হয়েছে তা আপনারা দেখেছেন। পরে পুলিশ এসে পরিস্থিতি নিয়ন্ত্রণ করে।’</p>
      <p>উল্লেখ্য, ৯ দফা দাবিতে বাংলাদেশ ট্রাক-কাভার্ডভ্যান পণ্য পরিবহন মালিক-শ্রমিক ঐক্য পরিষদের ডাকা অনির্দিষ্টকালের কর্মবিরতি চলছে। বুধবার (২০ নভেম্বর) সকাল ৬টা থেকে এই কর্মবিরতি শুরু হয়।</p>
      <figure>
        <iframe src="https://www.youtube.com/embed/tXQlrm-IyIE" width="640" height="360" data-service="Youtube" scrolling="no"/>
      </figure>
      <footer>/এসএস/এপিএইচ/</footer>
    </article>
  </body>
</html>