<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Denyat-H-Reshavat-sudbata-na-Iliya-Stoichkov-iznasilil-s-buhalka-i-ubil-docent-Neikov-915278"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T08:05:00+00:00"/>
    <meta property="og:title" content="Денят Х! Решават съдбата на Илия Стоичков, изнасилил с бухалка и убил доцент Нейков!"/>
    <meta property="og:description" content="Състав на Окръжен съд – Пловдив днес, 20 ноември 2019 г. от 12.00 часа в зала №2 ще се произнесе със..."/>
  </head>
  <body>
    <article>
      <h1>Денят Х! Решават съдбата на Илия Стоичков, изнасилил с бухалка и убил доцент Нейков!</h1>
      <address>
        <time datetime="2019-11-20T08:05:00+00:00">20 Nov 2019, 08:05</time>
      </address>
      <p>Състав на Окръжен съд – Пловдив днес, 20 ноември 2019 г. от 12.00 часа в зала №2 ще се произнесе със съдебен акт по НОХД №2175/2018 г. с подсъдим Илия Стоичков, обвинен в умишленото убийство и грабеж на Стефан Нейков, пенсионер, работил като научен сътрудник в Института по растителни генетични ресурси в Садово, извършени на 2 юли 2018 г. в землището на с. Оризари, област Пловдивска.</p>
      <p>Припомняме, че до престъплението се стигна, след като съпругата на Илия - Иванка, решила да продължи висшето си образование. Тя прекъснала и решила да потърси помощ, за да завърши от доцент Нейков, който й е бил преподавател по време на бакалавърската степен.</p>
      <p>Според нейните думи доцентът обаче в замяна поискал секс. Двамата си уговорили среща в началото на юли миналата година в Оризари. Там обаче бил и съпругът на Иванка, който пребил, изнасилил с бухалка доцента, а и му отнел златния синджир. Стоичков обаче откарал полуживия пенсионер пред Военна болница и се обадил на 112.</p>
    </article>
  </body>
</html>