<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2821728-do-2024-roku-planuut-vdvici-skorotiti-kilkist-ditej-v-internatah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T08:50:00+00:00"/>
    <meta property="og:title" content="До 2024 року планують вдвічі скоротити кількість дітей в інтернатах"/>
    <meta property="og:description" content="Міністерство соціальної політики визначило тему дитинства пріоритетом на 2020 рік і планує до 2024 року вдвічі скоротити кількість дітей в інтернатах."/>
  </head>
  <body>
    <article>
      <h1>До 2024 року планують вдвічі скоротити кількість дітей в інтернатах</h1>
      <h2>Міністерство соціальної політики визначило тему дитинства пріоритетом на 2020 рік і планує до 2024 року вдвічі скоротити кількість дітей в інтернатах.</h2>
      <address>
        <time datetime="2019-11-20T08:50:00+00:00">20 Nov 2019, 08:50</time>
      </address>
      <p>Про це написала міністр соціальної політики Юлія Соколовська у <a href="https://www.facebook.com/%D0%A1%D0%BE%D0%BA%D0%BE%D0%BB%D0%BE%D0%B2%D1%81%D1%8C%D0%BA%D0%B0-%D0%AE%D0%BB%D1%96%D1%8F-110384593672527/">Facebook</a> з нагоди Всесвітнього дня дитини.</p>
      <p>“Кожна дитина має право зростати у турботливому родинному середовищі та бути захищеною від жорстокого поводження та насильства. Це повністю збігається з філософією нашої команди, яка визначає тему дитинства пріоритетом Мінсоцполітики на 2020 рік", - наголосила вона.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2820683-v-internatah-prozivae-95-ditej-aki-maut-batkiv-kuleba.html">В інтернатах проживає 95% дітей, які мають батьків - Кулеба</a>
      </blockquote>
      <p>За словами міністра, головною метою є сприяти розвитку сімейних форм виховання та допомагати сім’ям, щоб до 2024 року щонайменше вдвічі скоротити кількість дітей в інтернатах та запобігати їх потраплянню у інтернатні заклади взагалі.</p>
      <p><a href="https://www.ukrinform.ua/tag-sokolovska">Соколовська</a> також анонсувала представлення підготовлених карт та моніторингів найближчим часом, “щоб бути відкритішими, давати більше інформації суспільству та допомагати тим, хто цього потребує”.</p>
      <p>Як відомо, 20 листопада міжнародна спільнота відзначає Всесвітній день дитини.</p>
    </article>
  </body>
</html>