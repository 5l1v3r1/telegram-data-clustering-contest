<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/national/1574240385-taras-stepanenko-bulo-y-vezinnia-z-nashoho-boku-chudovo-zihrav-andrii-piatov.html"/>
    <meta property="og:site_name" content="Footboom.com"/>
    <meta property="article:published_time" content="2019-11-20T08:59:00+00:00"/>
    <meta property="og:title" content="Тарас Степаненко: &quot;Було й везіння з нашого боку, чудово зіграв Андрій Пятов&quot;"/>
    <meta property="og:description" content="Захисник збірної України Тарас Степаненко на засіданні дискусійного Експерт-клубу Parimatch, в якому взяли участь знані фахівці та представники мас-медіа, та яке відбулося 19 листопада в Києві, розповів про відбір національної команди на Євро-2020, інформує прес-служба УАФ."/>
  </head>
  <body>
    <article>
      <h1>Тарас Степаненко: "Було й везіння з нашого боку, чудово зіграв Андрій Пятов"</h1>
      <address><time datetime="2019-11-20T08:59:00+00:00">20 Nov 2019, 08:59</time> by <a rel="author" href="https://www.footboom.com/news/author/%D0%9E%D0%BB%D0%B5%D0%B3+%D0%A1%D0%B5%D0%BC%D0%B5%D0%BD%D1%87%D0%B5%D0%BD%D0%BA%D0%BE" target="_blank">Олег Семенченко</a></address>
      <p>Захисник збірної України Тарас Степаненко на засіданні дискусійного Експерт-клубу Parimatch, в якому взяли участь знані фахівці та представники мас-медіа, та яке відбулося 19 листопада в Києві, розповів про відбір національної команди на Євро-2020, інформує прес-служба УАФ.</p>
      <p>- Ми багато готувалися до виїзного поєдинку з Португалією, багато працювали на полі, щоб позбавити португальців простору. Було й везіння з нашого боку, чудово зіграв Андрій Пятов. Але в кінці матчу ми мали навіть шанс виграти, коли Пепе завадив завдати влучного удару Мораесу.</p>
      <p>Ми вболівали, щоб португальці обіграли сербів. Ми ж проводили матч у Литві, і головною проблемою був той факт, що грати треба було на штучному газоні, який до того ж був не в дуже гарному стані. На щастя, ми зіграли там впевнено і здобули перемогу, після чого вже мріяли про перше місце у групі.</p>
      <p>Моє вилучення… Я потім на тренуваннях "Шахтаря" із Сергієм Кривцовим відпрацьовував такі підкати, і ми дійшли висновку, що неможливо в такій ситуації прибрати руки. Мені було важко дивитися кінцівку гри. Четвертий арбітр виганяв мене зі сходинок стадіону, тому останні хвилини матчу я дивився в роздягальні. Навіть порадіти повністю не зміг, тому що дуже перехвилювався. Але відпочив уже, коли команда без мене поїхала до Сербії, - зазначив Степаненко.</p>
    </article>
  </body>
</html>