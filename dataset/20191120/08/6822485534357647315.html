<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829022.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T08:43:00+00:00"/>
    <meta property="og:title" content="&quot;بیل&quot; رئال مادرید را مسخره کرد"/>
    <meta property="og:description" content="به گزارش ایسنا و به نقل از آس، گرت بیل باید در چند روز آینده درباره اتفاق هایی که در این هفته رخ داد صحبت کند. ابتدا باید در مورد حضورش در تیم ملی ولز که با پیروزی برابر مجارستان توانست به یورو ۲۰۲۰ صعود کند، حرف بزند و سپس درباره اتفاقی که پس از پایان دیدار سه شنبه شب رخ داد توضیح دهد. مهاجم ولزی مانند دیگر هم تیمی هایش از صعود به یورو خوشحال بود و پرچمی را در دست گرفته بود که رویش نوشته شده بود: ولز. گلف. مادرید. به این ترتیب."/>
  </head>
  <body>
    <article>
      <h1>"بیل" رئال مادرید را مسخره کرد</h1>
      <address>
        <time datetime="2019-11-20T08:43:00+00:00">20 Nov 2019, 08:43</time>
      </address>
      <p>مهاجم ولزی پس از صعود تیمش به یورو ۲۰۲۰ با در دست گرفتن پرچمی باشگاه رئال مادرید را مسخره کرد.</p>
      <figure>
        <img src="https://cdn.isna.ir/d/2019/11/20/3/61490458.jpg"/>
      </figure>
      <p>به گزارش ایسنا و به نقل از آس، گرت بیل باید در چند روز آینده درباره اتفاق هایی که در این هفته رخ داد صحبت کند. ابتدا باید در مورد حضورش در تیم ملی ولز که با پیروزی برابر مجارستان توانست به یورو ۲۰۲۰ صعود کند، حرف بزند و سپس درباره اتفاقی که پس از پایان دیدار سه شنبه شب رخ داد توضیح دهد. مهاجم ولزی مانند دیگر هم تیمی هایش از صعود به یورو خوشحال بود و پرچمی را در دست گرفته بود که رویش نوشته شده بود: ولز. گلف. مادرید. به این ترتیب.</p>
      <p>جمله‌ای که میاتوویچ در اواخر اکتبر گفت این نوشته را تایید می کند. مهاجم سابق مونته نگرو درباره بازیکن مادرید گفت: بیل ابتدا به تیم ملی ولز فکر می‌کند، سپس به گلف و پس از آن به رئال مادرید. من با او صحبت نکرده‌ام اما این چیزی است که از رفتارش نشان می دهد. هرگز نمی‌دانید می‌توانید او را برای بازی فرا بخوانید یا نه، انگیزه دارد یا نه، آسیب دیده است یا نه... با این حال خواهید دید که با نزدیک شدن بازی های ملی چگونه بهتر خواهد شد.</p>
      <p>بیل پس از پایان بازی و کسب این موفقیت بزرگ (ولز پیش از این تنها یک بار به یورو ۲۰۲۰ صعود کرده بود) در تایید جمله ای که روی پرچم نوشته شده بود شکی نکرد و به همراه دیگر هم تیمی هایش با آن جشن صعود گرفت. این حرکت مهاجم ولزی خوشایند هواداران رئال مادرید نخواهد بود.</p>
    </article>
  </body>
</html>