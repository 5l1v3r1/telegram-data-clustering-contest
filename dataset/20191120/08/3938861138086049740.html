<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zerkal-zayavila-pro-vidstavku-cherez-politichnu-sistemu-zelenskogo/939007"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T08:48:00+00:00"/>
    <meta property="og:title" content="Зеркаль заявила про відставку через політичну систему Зеленського"/>
    <meta property="og:description" content="Заступник міністра закордонних справ України Олена Зеркаль заявила про відставку. &quot;На цьому тижні я виконаю своє останнє завдання - проведу процесуальне слухання в Гаазі за новим арбітражем, що стосується наших військових кораблів, які були затримані рік тому і утримувалися Росією, і наших ..."/>
  </head>
  <body>
    <article>
      <h1>Зеркаль заявила про відставку через політичну систему Зеленського</h1>
      <address><time datetime="2019-11-20T08:48:00+00:00">20 Nov 2019, 08:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939007_w_300.jpg?v=0"/>
        <figcaption>Заступник міністра закордонних справ України Олена Зеркаль заявила про відставку. Фото: zn.ua</figcaption>
      </figure>
      <p>Заступник міністра закордонних справ України <b>Олена Зеркаль</b> заявила про відставку.</p>
      <p>"На цьому тижні я виконаю своє останнє завдання - проведу процесуальне слухання в Гаазі за новим арбітражем, що стосується наших військових кораблів, які були затримані рік тому і утримувалися Росією, і наших моряків. І все, як я і обіцяла", - заявила чиновниця, повідомляє <a href="https://apostrophe.ua/ua/news/politics/2019-11-20/top-chinovnitsa-mid-sdelala-gromkoe-zayavlenie-ob-otstavke-chto-proishodit--/180600">Апостроф</a>.</p>
      <p>За словами чиновниці, вона не відчуває можливості повноцінно протидіяти Росії в системі, яку проводить президент <b>Володимир Зеленський</b>.</p>
      <p>"Я не можу чинити спротив, будучи дипломатом всередині Міністерства закордонних справ, яке виконує рішення президента", - пояснила Олена Зеркаль.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-priznachiv-sekretaryu-rnbo-zastupnika/933944"/>
      </related>
      <blockquote>Заступниця міністра закордонних справ з питань євроінтеграції Лана Зеркаль хоче завершити свою роботу в МЗС. "Думаю, що я відпрацювала усі свої завдання. Сьогодні виповнюється 5 років, як мене було призначено на цю посаду на засіданні Кабміну. І за ці 5 років мені разом із колегами вдалося виконати усі завдання, які я ставила перед собою, які були перед Міністерством закордонних справ у тих площинах, де я працювала. Зараз у мене завдання визначитися щодо процедурних питань у арбітражі по моряках. І, думаю, цим я буду завершувати свою каденцію в МЗС. Треба рухатися далі".</blockquote>
    </article>
  </body>
</html>