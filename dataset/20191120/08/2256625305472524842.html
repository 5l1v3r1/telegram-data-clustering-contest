<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158913_1022.html"/>
    <meta property="og:site_name" content="Novsport"/>
    <meta property="article:published_time" content="2019-11-20T08:12:00+00:00"/>
    <meta property="og:title" content="Съсипаха национал на България, който сам се обяви за новия лидер"/>
    <meta property="og:description" content="Божидар Краев с претенции да наследи Попето"/>
  </head>
  <body>
    <article>
      <h1>Съсипаха национал на България, който сам се обяви за новия лидер</h1>
      <address><time datetime="2019-11-20T08:12:00+00:00">20 Nov 2019, 08:12</time> by <a rel="author">Христо Иванов</a></address>
      <p> Националът на България Божидар Краев търпи жестока критика след последната си публикация в социалните мрежи. </p>
      <p> <br/>22-годишният атакуващ халф на португалския Жил Висенте демонстрира завидно самочувствие след победата на "трикольорите" с 1:0 над Чехия, обявявайки, че иска фланелката с номер 10 и капитанската лента, оказала се свободна след оттеглянето на Ивелин Попов. <br/> <br/>Веднага започнаха подмятанията по адрес на Краев, който реши да поиска десетката и чрез "Инстаграм". Едва ли обаче юношата на Левски е предполагал, че публикацията му ще предизвика толкова голям интерес. Голяма част от феновете са на мнение, че Краев не е дорасъл, за да претендира за тежкия №10 и капитанската лента, тъй като все още не се е преборил за титулярно място в националния отбор.<br/> <br/>Освен всичко това пък не показва добри игри с фланелката на държавния тим.</p>
    </article>
  </body>
</html>