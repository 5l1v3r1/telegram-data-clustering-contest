<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/cinema/2019/11/19/cetto-ce-e-questa-volta-e-sovranista_e9cd1322-f9c0-4867-a7d9-19eb3fec50f1.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T08:43:37+00:00"/>
    <meta property="og:title" content="'Cetto c'è' e questa volta è sovranista'"/>
    <meta property="og:description" content="Albanese: 'Ormai la mia maschera superata dalla realtà' (ANSA)"/>
  </head>
  <body>
    <article>
      <h1>'Cetto c'è' e questa volta è sovranista'</h1>
      <h2>Albanese: 'Ormai la mia maschera superata dalla realtà'</h2>
      <address><time datetime="2019-11-20T08:43:37+00:00">20 Nov 2019, 08:43</time> by <a rel="author">Francesco Gallo</a></address>
      <slideshow>
        <figure>
          <img src="http://www.ansa.it/webimages/img_700/2019/11/19/048e4d125bdb6100524a1d85021064a9.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/86504d988b2ba75adb83ebe10e2b3028.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/b195d36437c4ddde024461059118f18e.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/68ee4f15c0a8c661ea76930df7cfdd54.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/f14c848106780b79af3408f0e2cf917a.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/8bb2a492671a812e847dd3be9532470b.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/19/a43ffc5124c299f7bdb2acff38802e79.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>Con 'Cetto c'è senzadubbiamente', in sala dal 21 novembre in oltre 500 copie, la maschera politico-cialtrona creata da Antonio Albanese torna per la terza volta (dopo Qualunquemente e Tutto tutto niente niente) scegliendo la forma politica più estrema: l'essere sovrano. Ma va detto, spiega oggi l'attore a Roma, che la realtà ormai supera tutto: "Siamo stati scavalcati dalla famiglia reale - dice facendo riferimento allo spot di Emanuele Filiberto di Savoia per la serie Netflix, The Crown - . Non so davvero cosa dire di questa cosa senza troppa dignità se non che supera di molto la mia stessa comicità espressionista".</p>
      <p>
        <b>
          <a href="https://www.youtube.com/watch?v=-MjWIE_urHs">"Io Sono il Re" (feat Gué Pequeno) GUARDA SU YOUTUBE</a>
        </b>
      </p>
      <figure>
        <iframe src="https://www.youtube.com/embed/-MjWIE_urHs" width="640" height="360" data-service="Youtube" scrolling="no"/>
      </figure>
      <p> </p>
      <p>Ignorante, cafone, maschilista, truffaldino, senza alcun senso dello stato, Cetto La Qualunque torna così, dopo sette anni passati in Germania, decidendo di andare oltre ogni mediazione politica tradizionale proponendosi direttamente come re. E questo anche grazie a una rivelazione, quella che vuole sia figlio illegittimo di un principe locale e quindi del tutto legittimato a fregiarsi del titolo di Re delle due Calabrie. Non manca, a questo proposito nel film anche un vero e proprio referendum: monarchia/repubblica. Per la sceneggiatura, il comico si è fatto affiancare da Piero Guerrera, noto autore televisivo con cui ha scritto i primi due film, mentre alla regia c'è Giulio Manfredonia. Riferimenti a Matteo Salvini, sovranista per eccellenza? "Non guardo certo a una sola persona - dice Albanese- . Faccio un esempio: in Svezia il primo partito è di ultra destra. È vero però che la parola sovranismo sottintende un sovrano e questo mi spaventa un po' anche per il futuro dei miei figli". Nel cast del film anche: Nicola Rignanese, Caterina Shulha e Gianfelice Imparato.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>