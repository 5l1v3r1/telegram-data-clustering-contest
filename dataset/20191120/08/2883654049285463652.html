<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/bedrijven-yolanthe-tonnen-in-het-rood/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T08:33:51+00:00"/>
    <meta property="og:title" content="Bedrijven Yolanthe tonnen in het rood"/>
    <meta property="og:description" content="Niet alleen het liefdesleven van Yolanthe loopt de afgelopen maanden niet lekker. Haar twee bedrijven staan nog dieper in het rood voorgaande jaren."/>
  </head>
  <body>
    <article>
      <h1>Bedrijven Yolanthe tonnen in het rood</h1>
      <address><time datetime="2019-11-20T08:33:51+00:00">20 Nov 2019, 08:33</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Niet alleen het liefdesleven van Yolanthe Cabau van Kasbergen loopt de afgelopen maanden niet helemaal lekker. Haar twee bedrijven staan nog dieper in het rood voorgaande jaren. Dat weet <a href="https://www.bekendeburen.nl/schulden-bedrijven-yolanthe-cabau-lopen-verder-op">Bekendeburen</a>.</p>
      <h3>Schulden</h3>
      <p>In 2008 richtte de actrice en presentatrice YCVK Beheer B.V op. Haar doelstelling was’Het verrichten van stemwerkzaamheden voor commercials, tekenfilms en voice-overs en verrichten van promotionele activiteiten, alsmede acteer-, presenteer- en journalistieke werkzaamheden’. Bekendeburen schrijft dat het bedrijf van Yolanthe in 2016 ruim 117.000 euro in het rood stond en dat in 2018 dat bedrag flink is opgelopen. Het was toen 228.000 euro. Tevens zijn de kortlopende schulden toegenomen.</p>
      <p>Het tweede bedrijf van Yolanthe, YC Europe B.V, waarvan de doelstelling ‘De groot- en kleinhandel in juwelen, sieraden en andere kostbaarheden’ is, staat inmiddels 257.000 euro in het rood. Ondanks die cijfers heeft Yolanthe niet lang geleden het kinderkledingmerk Bananas &amp; Bananas opgericht. Hopelijk lukt het haar nu wel om het bedrijf financieel gezond te houden.</p>
      <h3>Wesley</h3>
      <p>Over deze opmerkelijke cijfers zegt Yolanthe niets in de media. De actrice spreekt sowieso niet zoveel over haar privé-leven. Het is namelijk ook onduidelijk hoe het nu zit tussen haar en Wesley Sneijder. De twee maakten dit voorjaar bekend uit elkaar te gaan, maar de voetballer maakte duidelijk nog niet te zijn gescheiden. Inmiddels woont Yolanthe met hun zoontje Xess Xava in Los Angeles want daar hoopt ze door te breken als actrice. Waar Wesley verblijft is onduidelijk.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/dam-tot-damlopers-krijgen-geld-niet-terug-heel-onsportief/"/>
        <a href="https://www.ditjesendatjes.nl/dit-is-het-gezamenlijke-vermogen-van-andre-en-bridget/"/>
        <a href="https://www.ditjesendatjes.nl/frank-rogier-financiele-tegenslag/"/>
      </related>
    </article>
  </body>
</html>