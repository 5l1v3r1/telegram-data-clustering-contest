<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/evlilik-okulu-41-donem-mezunlarini-verdi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-20T08:17:00+00:00"/>
    <meta property="og:title" content="Evlilik Okulu 41. dönem mezunlarını verdi"/>
    <meta property="og:description" content="Denizli Büyükşehir Belediyesi’nin hayata geçirdiği “Sağlıklı Evlilik Okulu” 41. dönemi tamamlandı. 2012 yılından bu yana 1700’e yakın kursiyerin mezun olduğu Evlilik Okulu, 41. dönem mezunlarını verdi."/>
  </head>
  <body>
    <article>
      <h1>Evlilik Okulu 41. dönem mezunlarını verdi</h1>
      <h2>Denizli Büyükşehir Belediyesi’nin hayata geçirdiği “Sağlıklı Evlilik Okulu” 41. dönemi tamamlandı. 2012 yılından bu yana 1700’e yakın kursiyerin mezun olduğu Evlilik Okulu, 41. dönem mezunlarını verdi.</h2>
      <address><time datetime="2019-11-20T08:17:00+00:00">20 Nov 2019, 08:17</time> by <a rel="author">Haber Merkezi</a></address>
      <p>Denizli Büyükşehir Belediyesi tarafından 2012 yılında hayata geçirilen ve bu güne kadar çok sayıda kursiyere hizmet veren Sağlıklı Evlilik Okulu’nda 41. dönem eğitimleri sona erdi.</p>
      <p>Bu kapsamda Denizli Büyükşehir Belediyesi Kent Konseyi’nde 41. Dönem Sağlıklı Evlilik Okulu Sertifika Töreni düzenlendi. Törene, Denizli Büyükşehir Belediyesi Kent Konseyi Başkanı Ali Değirmenci, Psikolog Gülay Korkut ve kursiyerler katıldı.</p>
      <figure>
        <img src="https://www.denizlihaber.com/medya/2019/11/denizli-evlilik-okulu-haber1.jpg"/>
      </figure>
      <p>Ailemi Seviyorum projesini çok önemsediklerini vurgulayan Değirmenci, “41. dönemi bitirdiniz, ‘41 kere maşallah’ı hak ettiniz. İnşallah evlilik kararınız ve bundan sonraki hayatınız hep istediğiniz şekilde şekillenir. Evliliğe böyle bir eğitim alarak başladığınız için sizleri tebrik ediyorum ” dedi.</p>
      <p><b>“DENİZLİ HEP GÜZELLİKLERLE ANILSIN”</b><br/>Büyükşehir Belediyesi’nin klasik belediyecilik faaliyetleri yanında pek çok konuda sosyal belediyecilik faaliyetlerini gerçekleştirdiğini vurgulayan Değirmenci, “Klasik belediyeciliğimizin yanında sosyal belediyecilik dediğimiz; sanattan kültüre, spordan eğitime kadar pek çok faaliyet alanımız var. Bunlardan bir tanesi de Ailemi Seviyorum projesi kapsamında Sağlıklı Evlilik Okulu devam ediyor. 1700’e yakın hemşehrimizi bu eğitime tabi tuttuk. Bıkmadan usanmadan sizlerden talep geldiği sürece bu eğitimleri vermeye devam edeceğiz. Denizli hep güzelliklerle anılsın, mutlu insanların yaşadığı bir şehir olsun istiyoruz” diye konuştu.</p>
      <figure>
        <img src="https://www.denizlihaber.com/medya/2019/11/denizli-evlilik-okulu-haber2.jpg"/>
      </figure>
      <p>Konuşmanın ardından Kent Konseyi Başkanı Ali Değirmenci kursiyerlere sertifikalarını verdi.</p>
    </article>
  </body>
</html>