<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598226/i-apofasi-hpa-gia-israilinous-epoikismous-kai-oi-syneirmoi-gia-ammoxosto"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T08:45:00+00:00"/>
    <meta property="og:title" content="Η απόφαση ΗΠΑ για Ισραηλινούς εποικισμούς και οι συνειρμοί για Αμμόχωστο"/>
    <meta property="og:description" content="Μία απόφαση – σταθμό για την κατάσταση στη Δυτική Όχθη έλαβαν οι ΗΠΑ, οι οποίες σταματούν να αναγνωρίζουν τους ισραηλινούς εποικισμούς ως παραβίαση της..."/>
  </head>
  <body>
    <article>
      <h1>Η απόφαση ΗΠΑ για Ισραηλινούς εποικισμούς και οι συνειρμοί για Αμμόχωστο</h1>
      <address><time datetime="2019-11-20T08:45:00+00:00">20 Nov 2019, 08:45</time> by <a rel="author">SigmaLive</a></address>
      <p><b>Μία απόφαση – σταθμό για την κατάσταση στη Δυτική Όχθη έλαβαν οι ΗΠΑ, οι οποίες σταματούν να αναγνωρίζουν τους ισραηλινούς εποικισμούς ως παραβίαση της διεθνούς νομοθεσίας.<br/></b> <br/>Για το θέμα μίλησε στην εκπομπή του ΣΙΓΜΑ «Πρωτοσέλιδο», ο Διευθυντής του ΚΥΚΕΜ Χρίστος Ιακώβου, ο οποίος ανέφερε ότι αυτή είναι η Τρίτη κίνηση σε μια αλυσίδα αποφάσεων που δημιούργησαν πολύ επικίνδυνο προηγούμενο με τους συνειρμούς να είναι εύλογοι και να καλύπτουν και την Κύπρο. <br/> <br/>Η πρώτη ήταν η αναγνώριση της προσάρτησης της Ιερουσαλήμ, η δεύτερη η αναγνώριση της προσάρτησης των υψωμάτων Γκολάν και η Τρίτη η προσπάθεια της νομιμοποίησης εποικισμών στη Δυτική Όχθη. <br/> <br/>Αυτές οι κινήσεις, είπε, είναι νομιμοποίηση πράξεων που είναι προϊόντα πολέμου. <br/> <br/>Δημιουργείται, τόνισε, επικίνδυνο προηγούμενο εάν λάβουμε υπόψη τα διάφορα ζητήματα τα οποία είναι παρόμοιας φύσεως όπως το Κυπριακό και η Αμμόχωστος. Αντιλαμβάνεστε τι μπορεί να δημιουργήσει αυτό και πόσο μπορεί να ανατρέψει καταστάσεις και αντιλήψεις που έχουν παγιωθεί με ψηφίσματα του ΟΗΕ. <br/> <br/>Ο Τραμπ προσπαθεί να δημιουργήσει τετελεσμένα σε διεθνές επίπεδο που να επιλύουν με τρόπο κατά τον οποίο συμφέρει άμεσα στο Ισραήλ για το παλαιστινιακό ζήτημα, είπε. <br/> <br/>Αυτό ανατρέπει αποφάσεις των Ηνωμένων Εθνών, αλλά και αποφάσεις προηγούμενων Αμερικανικών Κυβερνήσεων, πρόσθεσε. <br/> <br/>Αυτή η κίνηση είναι μια εξαργύρωση προεκλογικών δεσμεύσεων του Τραμπ έναντι του Εβραϊκού Λόμπι, τόνισε. <br/> <br/> </p>
      <figure>
        <iframe src="https://www.youtube.com/embed/S1eDPoZSIRA" width="560" height="315" data-service="Youtube" scrolling="no"/>
      </figure>
    </article>
  </body>
</html>