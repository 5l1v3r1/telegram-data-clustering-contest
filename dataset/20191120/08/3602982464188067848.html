<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/debuterende-stengs-en-boadu-blij-moest-schijt-en-acties-maken/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T08:50:10+00:00"/>
    <meta property="og:title" content="Debuterende Stengs en Boadu zijn blij: ‘Ik moest schijt hebben en acties maken’"/>
    <meta property="og:description" content="Het werd een gedenkwaardige avond voor Calvin Stengs en Myron Boadu. De 2 maakten tegen Estland (5-0 zege) hun debuut voor het Nederlands elftal. “Het is toch spannender dan normaal”, zegt Stengs. Met een piekfijne assist op Wijnaldum kwam Stengs toch nog in de boeken vanavond. Mooi, want helemaal soepel liep het nog niet voor…"/>
  </head>
  <body>
    <article>
      <h1>Debuterende Stengs en Boadu zijn blij: ‘Ik moest schijt hebben en acties maken’</h1>
      <address>
        <time datetime="2019-11-20T08:50:10+00:00">20 Nov 2019, 08:50</time>
      </address>
      <p>
        <b>Het werd een gedenkwaardige avond voor Calvin Stengs en Myron Boadu. De 2 maakten tegen Estland (<a href="https://sportnieuws.nl/voetbal/binnenland/samenvatting-zo-tikte-oranje-estland-mat-5-0/">5-0 zege</a>) hun debuut voor het Nederlands elftal. "Het is toch spannender dan normaal", zegt Stengs.</b>
      </p>
      <p>Met een piekfijne assist op Wijnaldum kwam Stengs toch nog in de boeken vanavond. Mooi, want helemaal soepel liep het nog niet voor de 20-jarige rechtsbuiten van AZ, tijdens zijn (basis)debuut. Stengs: "Maandag hoorde ik al dat ik zou spelen. Ik had goed geslapen, maar vond mezelf zeker op het begin wat onwennig. Ik verwachtte wat meer van mezelf vanavond, maar al met al ben ik heel blij met mijn debuut."<br/><br/><b>Boadu moest 'schijt hebben'<br/></b>Als een kind zo blij rende Boadu over het veld, een paar minuten nadat hij na rust Memphis verving. "Mijn eerste actie was gelijk goed, dus dan zit je er meteen lekker in. In de rust zeiden Memphis, Frenkie en Wijnaldum al dat ik 'schijt’ moest hebben aan alles en mijn acties moest maken", zegt Boadu.<br/><br/><b>21ste eeuw-doelpunt<br/></b>In de 87ste moment was daar hét moment van Boadu: de eerste Oranje-international die werd geboren in de 21ste eeuw, scoorde bij zijn debuut. "Een geweldige bal van Kevin (Strootman, red.). Normaal krijg ik dat soort balletjes inderdaad van Calvin, maar hier zijn meer goede spelers die die bal kunnen geven. Scoren bij je debuut is als een jongensdroom", legt Boadu uit.</p>
    </article>
  </body>
</html>