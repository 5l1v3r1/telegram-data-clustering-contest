<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904465/-ik-hield-ervan-voor-en-onder-mourinho-te-spelen-een-fantastische-manager-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T08:48:00+00:00"/>
    <meta property="og:title" content="'Ik hield ervan voor en onder Mourinho te spelen, een fantastische manager'"/>
    <meta property="og:description" content="De aanstelling van José Mourinho bij Tottenham Hotspur wordt met gemengde gevoelens ontvangen. Jamie Redknapp, oud-speler van de Londenaren, plaatst vraagtekens bij de keuze voor de Portugees. &quot;Past hij bij Tottenham?&quot;, vraagt de Sky Sports-analist zich af. &quot;Het wordt interessant, want José geeft graag geld uit en voorzitter Daniel Levy niet. José wil graag erg grote namen halen. Hij houdt van ervaring en stelt niet snel jonge spelers op, maar je kunt niet twijfelen over zijn staat van dienst.&quot; Spurs handelt razendsnel: Mourinho volgt ontslagen Pochettino op in Londen"/>
  </head>
  <body>
    <article>
      <h1>'Ik hield ervan voor en onder Mourinho te spelen, een fantastische manager'</h1>
      <address>
        <time datetime="2019-11-20T08:48:00+00:00">20 Nov 2019, 08:48</time>
      </address>
      <p>
        <b>De aanstelling van José Mourinho bij Tottenham Hotspur wordt met gemengde gevoelens ontvangen. Jamie Redknapp, oud-speler van de Londenaren, plaatst vraagtekens bij de keuze voor de Portugees.</b>
      </p>
      <p>"Past hij bij Tottenham?", vraagt de <a href="https://www.skysports.com/football/news/11675/11865330/jose-mourinho-appointed-tottenham-head-coach"><i>Sky Sports</i></a>-analist zich af. "Het wordt interessant, want José geeft graag geld uit en voorzitter Daniel Levy niet. José wil graag erg grote namen halen. Hij houdt van ervaring en stelt niet snel jonge spelers op, maar je kunt niet twijfelen over zijn staat van dienst."</p>
      <p>Volgens Jamie Carragher kan Mourinho brengen waar het onder voorganger Mauricio Pochettino aan ontbrak: zilverwaar. "Je hoeft alleen maar naar zijn cv te kijken. Mensen zijn kritisch op zijn werk bij Manchester United, maar zijn carrière in het algemeen is een groot succes. En aan dat succes ontbreekt het nog bij Tottenham. Hoe goed Pochettino het ook gedaan heeft, ze wisten niet die laatste stap te zetten en een prijs te pakken. En dat is wat José wel altijd doet."</p>
      <p>Eidur Gudjohnsen werkte bij Chelsea met Mourinho samen en geeft hoog op van <i>The Special One</i>. "José is een fantastische manager. Ik heb geweldige ervaringen met hem", <a href="https://www.skysports.com/watch/video/sports/11865376/spurs-a-big-challenge-for-fantastic-jose">stelt de IJslander</a>. Ik hield ervan om voor én onder hem te spelen. Ik heb veel respect voor hem, hij bracht ons bij Chelsea echt naar een hoger niveau. Maar ik weet niet zeker wat de Chelsea-fans hiervan zullen vinden…"</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904455/spurs-handelt-razendsnel-mourinho-volgt-ontslagen-pochettino-op-in-londen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>