<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%bd%cf%84%ce%b9%ce%ba%ce%b1%cf%80%ce%bd%ce%b9%cf%83%cf%84%ce%b9%ce%ba%cf%8c%cf%82-%ce%bd%cf%8c%ce%bc%ce%bf%cf%82-%cf%80%ce%bf%cf%8d-%ce%b1%cf%80%ce%b1%ce%b3%ce%bf%cf%81%ce%b5%cf%8d%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T08:03:53+00:00"/>
    <meta property="og:title" content="Αντικαπνιστικός νόμος: Πού απαγορεύονται πλέον τσιγάρο, πούρο, πίπα, άτμισμα"/>
    <meta property="og:description" content="Ο αντικαπνιστικός νόμος είναι πλέον σε πλήρη εφαρμογή, μετά και τις ανακοινώσεις από τον πρωθυπουργό και τον υπουργό Υγείας."/>
  </head>
  <body>
    <article>
      <h1>Αντικαπνιστικός νόμος: Πού απαγορεύονται πλέον τσιγάρο, πούρο, πίπα, άτμισμα</h1>
      <address>
        <time datetime="2019-11-20T08:03:53+00:00">20 Nov 2019, 08:03</time>
      </address>
      <p>
        <b>Ο αντικαπνιστικός νόμος είναι πλέον σε πλήρη εφαρμογή, μετά και τις ανακοινώσεις από τον πρωθυπουργό και τον υπουργό Υγείας.</b>
      </p>
      <p>Πολίτες και επιχειρηματίες θα πρέπει να γνωρίζουν σε ποια μέρη απαγορεύονται τσιγάρο, πούρο, πίπα, άτμισμα. Πλέον οι παραβάτες θα είναι αντιμέτωποι με τσουχτερά πρόστιμα, τα οποία θα κυμαίνονται από 200 έως 10.000 ευρώ σύμφωνα με το Εθνικό Σχέδιο Δράσης κατά του Καπνίσματος που παρουσίασαν οι Κυριάκος Μητσοτάκης και Βασίλης Κικίκλιας.</p>
      <p><b>Πού απαγορεύεται πλέον το κάπνισμα</b><br/>Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε κλειστό δημόσιο ή ιδιωτικό χώρο, στον οποίο παρέχεται εργασία.<br/>Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στο εσωτερικό ΟΛΩΝ των Καταστημάτων Υγειονομικού Ενδιαφέροντος. Επιτρέπεται μόνο στους εξωτερικούς χώρους. Ως εξωτερικοί χώροι θεωρούνται όσοι είναι περιμετρικά ανοικτοί σε δύο πλευρές τουλάχιστον και δεν είναι στεγασμένοι.<br/>Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε ΟΛΑ τα Μέσα Μαζικής Μεταφοράς.<br/>Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) στα ΙΧ και ΔΧ οχήματα, που επιβαίνουν ανήλικοι κάτω των 12 ετών.<br/>Δεν επιτρέπεται το κάπνισμα (τσιγάρο, πούρο, πίπα, άτμισμα, θερμαινόμενα, ναργιλές κλπ) σε Νυκτερινά Κέντρα, Κέντρα Διασκέδασης, Καζίνο, Καταστήματα Τυχερών Παιγνίων (καταργήσαμε τις αντισυνταγματικές εξαιρέσεις που υπήρχαν).<br/>Δεν επιτρέπεται το κάπνισμα σε παιδικούς και βρεφονηπιακούς σταθμούς, ιδρύματα Α’ βάθμιας, Β’ βάθμιας και Γ’ βάθμιας εκπαίδευσης, σε κλειστούς και υπαίθριους χώρους άθλησης και διασκέδασης ανηλίκων, αθλοπαιδιών, παιδότοπους, παιδικές χαρές, θεματικά πάρκα κλπ, καθώς και σε οποιοδήποτε άλλο ανοικτό χώρο όταν υπάρχουν ανήλικοι (θεσπίσαμε τη διάταξη με το Ν4633/2019)</p>
    </article>
  </body>
</html>