<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959856"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T08:32:55+00:00"/>
    <meta property="og:title" content="బీజేపీకి తిరుగుబాటు అభ్యర్థుల తలపోటు"/>
    <meta property="og:description" content="ADVT"/>
  </head>
  <body>
    <article>
      <h1>బీజేపీకి తిరుగుబాటు అభ్యర్థుల తలపోటు</h1>
      <address>
        <time datetime="2019-11-20T08:32:55+00:00">20 Nov 2019, 08:32</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కాంగ్రెస్‌, జేడీఎస్‌ల కంటే కమలంలోనే రెబల్స్‌ బెడద అధికం</b>
        </li>
        <li>
          <b>నామినేషన్‌ల ఉపసంహరణకు కసరత్తు</b>
        </li>
        <li>
          <b>ప్రచార హోరులో బీజేపీ అభ్యర్థులు</b>
        </li>
      </ul>
      <p>
        <b>నామినేషన్‌ల పర్వం అలా ముగిసిందో లేదో అధికార బీజేపీలో తిరుగుబాటు అభ్యర్థుల తలనొప్పి తీవ్రంగా మారింది. అనేక నియోజకవర్గాలలో బీజేపీ రెబెల్స్‌ రంగంలో ఉండడంతో వీరిని బుజ్జగించి పోటీ నుంచి తప్పించేందుకు పార్టీ నేతలు తీవ్రకసరత్తు చేస్తున్నారు. మల్లేశ్వరంలోని బీజేపీ ప్రధాన కార్యాలయంలోనూ, ముఖ్యమంత్రి నివాసం ధవళగిరిలోనూ మంగళవారం రోజంతా ఈ కసరత్తు సాగింది. తిరుగుబాటు అభ్యర్థుల కారణంగా పార్టీ అభ్యర్థుల విజయావకాశాలు సన్నగిల్లుతాయని నేతలు ఆందోళన చెందుతున్నారు.</b>
      </p>
      <p><b>బెంగళూరు, నవంబరు 19(ఆంధ్రజ్యోతి ప్రతినిధి): </b>ఇతర పార్టీలకు అతీతంగా ఉంటుందనుకునే బీజేపీలో కూడా అదే పరిస్థితులు కన్పిస్తున్నాయి. నామినేషన్‌ల పర్వం అలా ముగిసిందో లేదో అనేక నియోజకవర్గాలలో రెబెల్స్‌ బెడద తలెత్తింది. వీరిని పోటీ నుంచి తప్పించేందుకు పార్టీ నేతలు తీవ్ర కసరత్తు చేస్తున్నారు. మల్లేశ్వరంలోని బీజేపీ ప్రధాన కార్యాలయంలోనూ ముఖ్యమంత్రి నివాసంలో ధవళగిరిలోనూ మంగళవారం రోజంతా ఈ కసరత్తు సాగింది. వీరివల్ల పార్టీ అభ్యర్థుల విజయావకాశాలు సన్నగిల్లుతాయని నేతలు ఆందోళన చెందుతున్నారు. ప్రత్యేకించి హొసకోటెలో శరత్‌ బచ్చేగౌడ, విజయనగర్‌లో కవిరాజ్‌ అరసులు బీజేపీ అగ్రనేతలకు కంటిపై కునుకు లేకుండా చేస్తున్నారు. నామినేషన్‌ల ఉపసంహరణకు నవంబరు 21 వరకూ గడువు ఉంది. ఈలోపు నామినేషన్‌ల ఉపసంహరణ జరగకపోతే ఏం చేయాలోనని బీజేపీ నేతలు తర్జన భర్జన పడుతున్నారు.</p>
      <p> ప్రత్యేకించి హిరేకెరూరు నియోజకవర్గంలో రంగంలోకి దిగిన జేడీఎస్‌ అభ్యర్థి శివలింగ శివాచార్య స్వామిజీతో స్వయంగా చర్చించి బుజ్జగించాలని ముఖ్యమంత్రి నిర్ణయించుకున్నారు. ఈ చర్చలు ఫలప్రదమైతే ఆయన నామినేషన్‌ను ఉపసంహరించుకునే అవకాశం ఉంది. ఇక బెళగావి జిల్లాలోని గోకాక్‌లోనూ అథణిలోనూ పార్టీ అధికార అభ్యర్థులకు సొంత పార్టీ నేతలే వెన్నుపోటు పొడిచే సూచనలు కప్పిస్తున్నాయి. దీనిపై అంతర్గతంగా బీజేపీ నేతలు మథనపడుతున్నారు. అథణి విషయంలో ఉపముఖ్యమంత్రి లక్ష్మణ సవది కాస్త మెత్తపడినట్టే కనిపించినా ఆయన వ్యూహం అంతుపట్టడం లేదని పార్టీ వర్గాలు అంటున్నాయి. గోకాక్‌లో బీజేపీ అభ్యర్థి రమేశ్‌జార్కిహొళి నామినేషన్‌ ర్యాలీకి జనమైతే భారీగానే వచ్చినా ఇది ఓట్ల రూపంలోకి వెడుతుందా..? లేదా..? అనేది సందేహంగా ఉంది. శివాజీనగర్‌ నియోజకవర్గంలో అనర్హ ఎమ్మెల్యే రోషన్‌బేగ్‌ వ్యూహం అంతుపట్టక కాంగ్రెస్‌ నేతలలో టెన్షన్‌ ప్రారంభమైంది.  బీజేపీ మోసం చేయడంతో ఆయన వర్గీయులు కాంగ్రె్‌సకే పనిచేస్తారని పార్టీ వర్గాలు ఆశాభావంతో ఉన్నాయి. ఇక రెబెల్స్‌ బెడద కాంగ్రెస్‌, జేడీఎ్‌సలకంటే బీజేపీలోనే అధికంగా ఉంది. 4 నియోజకవర్గాలలో సమస్య తీవ్రంగా ఉందని పార్టీ సీనియర్‌ నేత ఒకరు మంగళవారం మీడియాకు చెప్పారు. బుధవారం సాయంత్రం వరకు ఎదురు చూసి ఆపై కూడా వీరు మనసు మార్చుకుని నామినేషన్‌లు ఉపసంహరించుకోకపోతే క్రమశిక్షణా చర్యలు తీసుకోవాలని బీజేపీ నేతలు తలపోస్తున్నారు.</p>
      <p>
        <b>ప్రచార హోరు ప్రారంభం</b>
      </p>
      <p>నామినేషన్‌ల పర్వం ముగుస్తూనే బీజేపీ ప్రచార హోరును ప్రారంభించింది. యశ్వంతపుర, మహాలక్ష్మి లే అవుట్‌, హొసకోటె శాసనసభ నియోజకవర్గాలలో బీజేపీ అభ్యర్థులు ఎన్నికల ప్రచారానికి శ్రీకారం చుట్టారు. మహాలక్ష్మీ లే అవుట్‌లో బీజేపీ అభ్యర్థి గోపాలయ్య తాను ఏ కారణంతో బీజేపీలో చేరాల్సి వచ్చిందో ఓటర్లకు వివరించి ఆకట్టుకునే ప్రయత్నం చేస్తున్నారు.</p>
    </article>
  </body>
</html>