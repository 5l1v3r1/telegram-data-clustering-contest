<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/dots-mangrov-obyasni-kakvo-se-vizhda-na-rentgenovite-snimki-na-pochinaloto-dete_news710326.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T08:54:00+00:00"/>
    <meta property="og:title" content="Доц. Мангъров обясни какво се вижда на рентгеновите снимки на починалото дете"/>
    <meta property="og:description" content="В рамките само на 4 часа в състоянието му настъпва драматично влошаване и много тежки изменения в белите дробове"/>
  </head>
  <body>
    <article>
      <h1>Доц. Мангъров обясни какво се вижда на рентгеновите снимки на починалото дете</h1>
      <h2>В рамките само на 4 часа в състоянието му настъпва драматично влошаване и много тежки изменения в белите дробове</h2>
      <address>
        <time datetime="2019-11-20T08:54:00+00:00">20 Nov 2019, 08:54</time>
      </address>
      <p>https://blitz.bg/intsidenti/dots-mangrov-obyasni-kakvo-se-vizhda-na-rentgenovite-snimki-na-pochinaloto-dete_news710326.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574230739-dttt.jpg"/>
      </figure>
      <p>
        <b>Ако случаят с 3-годишното дете беше в януари-февруари, диагнозата щеше да бъде грип. Това каза в пряко включване за "Сутрешния блок" началникът на Първо детско отделение на СБАЛИПБ "Проф. Ив. Киров" доц. Атанас Мангъров.</b>
      </p>
      <p>Специалистът заяви, че става дума за скоротечно протичане на една инфекция.<br/><br/>"Трябва да се каже, че, ако този случай беше през януари-февруари с този ход на заболяването, диагнозата щеше да бъде грип, защото той протича по този начин. Тук необичайното е сезонът - още не е започнала епидемия", посочи доц. Мангъров.<br/><br/><b><a href="https://blitz.bg/obshtestvo/stolitsa/svidetel-khvrli-bomba-po-sluchaya-s-pochinaloto-3-godishno-dete_news710322.html">Свидетел хвърли бомба по случая с починалото 3-годишно дете</a></b></p>
      <p>Аутопсията показва двустранна пневмония и трахеит. Другите случаи, при които се намира такава находка, са чума, антракс и грип, добави той.<br/><br/>"Всяка година имаме случаи в Добрич, в Пазарджик, във Враца, в Стара Загора, които протичат по същия начин само че по друго време на годината. При тях дълго време се водят експертизи", изтъкна специалистът.<br/><br/>"Детето е видяно предния ден от личния си лекар, който му назначава лечение като за белодробна бактериална инфекция. Не го насочва към болница, защото явно не е било в такова състояние.<br/><br/>На другия ден родителите самостоятелно отиват в детската болница без направление. В тази болница се лекуват деца с различни заболявания и те е трябвало да чакат. Решили са, че не могат да чакат и са отишли в болница "Лозенец".<br/><br/>Детето е прегледано, дали са му минимални допълнения към лечението, назначено предната вечер от личния лекар. Но също са решили, че детето не е било за хоспитализация. Защо? Защото детето най-вероятно не е било за хоспитализация", предположи Мангъров.</p>
      <p>След това родителите връщат детето в детската болница, където му правят снимка на белите дробове.<br/><br/>"На тази снимка няма нищо съществено. Детето би могло да бъде изпратено за домашно лечение", потвърди експертът.</p>
      <p>Само 4 ч. по-късно в състоянието на детето настъпва драматично влошаване и втората снимка, която се прави, показва много тежки изменения.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>