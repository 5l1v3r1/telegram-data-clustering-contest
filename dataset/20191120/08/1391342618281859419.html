<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vignaclarablog.it/2019112089617/olgiata-bmw-contro-pilone-due-morti/"/>
    <meta property="og:site_name" content="VignaClaraBlog.it"/>
    <meta property="article:published_time" content="2019-11-20T08:34:22+00:00"/>
    <meta property="og:title" content="Olgiata, Bmw si schianta contro un pilone: due morti"/>
    <meta property="og:description" content="Due uomini, di 48 e 46 anni, sono morti a seguito di un incidente avvenuto questa notte in via Cassia, altezza Olgiata all'incrocio con via Formellese."/>
  </head>
  <body>
    <article>
      <h1>Olgiata, Bmw si schianta contro un pilone: due morti</h1>
      <address><time datetime="2019-11-20T08:34:22+00:00">20 Nov 2019, 08:34</time> by <a rel="author" href="https://www.vignaclarablog.it/author/redazione-vignaclarablogit/" target="_blank">Redazione</a></address>
      <p>Due uomini, di 48 e 46 anni, sono morti a seguito di un incidente avvenuto questa notte in via Cassia, altezza Olgiata all’incrocio con via Formellese. Secondo quanto ricostruito dalla Polizia Locale intervenuta sul posto per i rilievi, il conducente dell’auto ha perso il controllo del veicolo.</p>
      <p>Il fatto è accaduto intorno alle 2 di questa notte quando l’auto è andata a schiantarsi contro un pilone di cemento del viadotto all’altezza dell’incrocio con via Formellese.</p>
      <p>Le due vittime sono morte sul colpo. I loro corpi, estratti dalle lamiere, sono stati portati al Policlinico Gemelli dove sarà eseguita l’autopsia disposta dal magistrato di turno che ha aperto un’inchiesta per appurare quanto accaduto. Per effettuare tutti i rilievi è stato necessario chiudere la Cassia al traffico; la riapertura è avvenuta intorno alle 5.</p>
      <figure>
        <a href="https://www.vignaclarablog.it/contatta-vignaclarablog/iscriviti-alla-newsletter/">
          <img src="https://www.vignaclarablog.it/wp-content/uploads/2017/05/abbonati-newsletter-728.png"/>
        </a>
      </figure>
    </article>
  </body>
</html>