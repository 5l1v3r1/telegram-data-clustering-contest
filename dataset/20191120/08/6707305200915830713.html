<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/gabriel-garko-replica-gossip-gabriele-rossi/657724/"/>
    <meta property="og:site_name" content="DiLei"/>
    <meta property="article:published_time" content="2019-11-20T08:08:07+00:00"/>
    <meta property="og:title" content="Gabriel Garko replica ai gossip su Gabriele Rossi: “Dobbiamo superare le barriere”"/>
    <meta property="og:description" content="Gabriel Garko torna a parlare della sua vita privata e risponde a chi vorrebbe sapere con chi divide la camera da letto."/>
  </head>
  <body>
    <article>
      <h1>Gabriel Garko replica ai gossip su Gabriele Rossi: “Dobbiamo superare le barriere”</h1>
      <h2>Gabriel Garko risponde a chi vorrebbe sapere con chi divide la camera da letto</h2>
      <address>
        <time datetime="2019-11-20T08:08:07+00:00">20 Nov 2019, 08:08</time>
      </address>
      <p><b>Gabriel Garko</b> torna a confidarsi sulle pagine di <i>Chi</i> e a parlare della sua vita privata. Lo fa per rispondere a chi, ormai da diverso tempo, gli chiede chi sia il suo <b>amore misterioso</b>. L’attore non ha mai nascosto le sue relazioni passate, soprattutto quelle più importanti prima con <a href="https://dilei.it/vip/gabriel-garko-perche-finita-relazione-con-eva-grimaldi/647349/">Eva Grimaldi</a>, poi con <a href="https://dilei.it/vip/verissimo-adua-del-vesco-gabriel-garko-anoressia/591943/">Adua Del Vesco</a>.</p>
      <p>Oggi però ha scelto di <b>proteggere la sua privacy,</b> decidendo di non rivelare al mondo chi è la persona di chi si è innamorato. Qualche tempo fa il re delle fiction aveva svelato sulle pagine del settimanale di Alfonso Signorini di sognare <b>le nozze e una famiglia</b> con una persona che era riuscita a rubargli il cuore.</p>
      <p>Da allora sono trascorsi mesi, fra i gossip sul <a href="https://dilei.it/vip/gabriel-garko-sposato-segreto-spuntano-foto-fede/639364/">matrimonio segreto</a> (a causa di una fede) e i dubbi sul legame con<a href="https://dilei.it/vip/gabriel-garko-gabriele-rossi-indossa-stessa-fede/651342/"> Gabriele Rossi</a>, ma Gabriel non ha mai confessato nulla, continuando a <b>proteggere la sua love story</b> da occhi indiscreti.</p>
      <p>“Sarà un’utopia – <b>ha detto</b> al settimanale <i>Chi</i> -, ma sogno un mondo dove non ci sia più bisogno di raccontare quello che succede nella camera da letto tra due persone. Dobbiamo superare le barriere, le etichette, i cliché e tutte queste maledette definizioni, lasciando a tutti la libertà di esprimersi come e quando vorranno. Non riesco più a tollerare chi punta il dito – <b>ha aggiunto Gabriel</b> -, chi giudica, chi vuole dare un nome a tutto e a tutti, e non voglio più sentire parlare di normalità”.</p>
      <p>“Quasi venti anni fa – <b>ha dichiarato Garko</b> – vestivo i panni di Ernesto, un ragazzo gay malato terminale di Aids. Accettai, oltre che per il piacere di lavorare con Ferzan, anche per una forma di lotta contro i pregiudizi dettati dal bigottismo. Era il 2001 e a volte ho come l’impressione che non sia cambiato nulla”.</p>
      <p>Gabriel si è poi rivolto a chi chiede di sapere <b>con chi trascorra il suo tempo</b>. “I più bigotti vorrebbero una risposta chiara da me? – <b>ha concluso</b> -. Ho faticato così tanto per riprendere in mano la mia vita che ora, anziché andare avanti, per compiacere i benpensanti dovrei tornare indietro? No, grazie”.</p>
      <p>Le <b>dichiarazioni di Garko</b>, come prevedibile, non sono riuscite a chiarire la situazione sentimentale dell’attore e i gossip <b>sul legame con Gabriele Rossi.</b> Per i fan le parole del re delle fiction continuano ad alimentare dubbi e creano ancora più confusione.</p>
      <related>
        <h4>Leggi anche</h4>
        <a href="https://dilei.it/vip/gabriel-garko-gabriele-rossi-indossa-stessa-fede/651342/"/>
        <a href="https://dilei.it/vip/gabriel-garko-gabriele-rossi-rompe-silenzio-commenta-foto-instagram/651624/"/>
        <a href="https://dilei.it/vip/gabriel-garko-anticipazioni-libro-bomba-editoriale/652249/"/>
        <a href="https://dilei.it/vip/video/gabriel-garko-sorride-gabriele-rossi-instagram-gossip-nozze/640885/"/>
        <a href="https://dilei.it/vip/gabriel-garko-torna-su-instagram-con-gabriele-rossi/647076/"/>
      </related>
    </article>
  </body>
</html>