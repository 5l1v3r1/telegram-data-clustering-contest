<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/tsenata-na-petrola-pada-rusiya-mozhe-da-ne-podkrepi-novo-sakrashtavane-na-dobiva.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T08:02:31+00:00"/>
    <meta property="og:title" content="Цената на петрола пада. Русия може да не подкрепи ново съкращаване на добива"/>
    <meta property="og:description" content="Сутринта Brent се търгува по $60,79, а WTI - по $55,18 за барел"/>
  </head>
  <body>
    <article>
      <h1>Цената на петрола пада. Русия може да не подкрепи ново съкращаване на добива</h1>
      <address>
        <time datetime="2019-11-20T08:02:31+00:00">20 Nov 2019, 08:02</time>
      </address>
      <p>Цените на петрола се понижават в сряда и паднаха до двуседмичен минимум заради признаците за пореден ръст на запасите от суровната в САЩ.</p>
      <p>Януарските фючърси за сорта Brent днес сутринта на лондонската борса поевтиняват с $0,12, до $60,79 за барел. Във вторник цената на тези контракти спадна с $1,53 (2,45%), до $60,91 за барел.</p>
      <p>Котировките за декември на американския WTI в същото време на нюйоркската стокова борса се понижават с 3 цента, до $55,18 за барел. В хода на вчерашната търговия те се понижиха с $1,84 (3,23%), до $55,21 за барел.</p>
      <p>Американският институт за петрола (American Petroleum Institute, API) във вторник съобщи, че стоковите запаси от суров петрол през миналата седмица са се увеличили с на 5,95 млн. барела.</p>
      <p>По-късно днес енергийното министерство на САЩ ще публикува официалните данни за състоянието на запасите в страната. Анкетираните от Bloomberg анализатори прогнозират ръст на запасите от 1,5 млн .барела.</p>
      <p>Негативен натиск върху петролния пазар днес оказват и съобщението на Ройтерс, че Русия вероятно няма да подкрепи по-голямо съкращаване на добива в рамките на пакта ОПЕК+ п овреме на срещата във Виена на 5 и 6 декември.</p>
    </article>
  </body>
</html>