<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/evro-2020/yasni-sa-urnite-za-zhrebiya-za-evro-2020.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-20T08:36:28+00:00"/>
    <meta property="og:title" content="Ясни са урните за жребия за Евро 2020"/>
    <meta property="og:description" content="Една група вече е почти запълнена"/>
  </head>
  <body>
    <article>
      <h1>Ясни са урните за жребия за Евро 2020</h1>
      <address>
        <time datetime="2019-11-20T08:36:28+00:00">20 Nov 2019, 08:36</time>
      </address>
      <p>След края на квалификациите за Евро 2020, вече е ясно и разпределението на отборите по урни за предстоящия жребий. Той ще се тегли на 30 ноември в Букурещ. </p>
      <p>Шестте водачи са Италия, Англия, Белгия, Испания, Украйна и Германия. </p>
      <p>Във втора урна са Франция, Полша, Швейцария, Хърватия, Русия и Холандия. В трета се събират Португалия, Турция, Дания, Австрия, Швеция и Чехия</p>
      <p>В четвърта са Финландия, Уелс, както и четирите победителя от баражите в Лига на нациите. </p>
      <p>Група "В" е почти окомплектована. В нея ще са Белгия, Дания и Русия. Това стана факт след победата на Германия над Северна Ирландия. Бундестимът, подобно на Италия, Англия, Испания и Русия, ще е сред страните, които ще домакинстват на Европейското. Те не могат да са в една група. </p>
      <p>Русия ще бъде размината с Украйна по политически причини. Така единствената опция пред "сборная" е Белгия. В група "В" ще играе и Дания. Четвъртият отбор в групата ще стане ясен след петъчния жребий, като ще бъде един измежду Финландия/Уелс. </p>
      <p>
        <b>Ето и всички урни:</b>
      </p>
      <p><b>Първа</b>: Италия, Англия, Белгия, Испания, Украйна и Германия</p>
      <p><b>Втора:</b> Франция, Полша, Швейцария, Хърватия, Русия и Холандия</p>
      <p><b>Трета:</b> Португалия, Турция, Дания, Австрия, Швеция и Чехия</p>
      <p><b>Четвърта:</b> Финландия, Уелс, плейоф А, плейоф В, плейоф С и плейоф D.</p>
    </article>
  </body>
</html>