<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4927536/steun-de-actie-help-meisjes-congo-naar-school"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T08:52:52+00:00"/>
    <meta property="og:title" content="Steun de actie: help meisjes in Congo naar school!"/>
    <meta property="og:description" content="RTL Boulevard zet zich deze week samen met Cordaid in om maar liefst 10.000 meisjes in Congo naar school te helpen. Zo ook de Esther (7). Haar grootste wens? Naar school gaan en haar dromen waarmaken. En met jouw steun kan dat. Doe mee aan de Cordaid-actie en help meisjes in Congo naar school!"/>
  </head>
  <body>
    <article>
      <h1>Steun de actie: help meisjes in Congo naar school!</h1>
      <address>
        <time datetime="2019-11-20T08:52:52+00:00">20 Nov 2019, 08:52</time>
      </address>
      <p>RTL Boulevard zet zich deze week samen met Cordaid in om maar liefst 10.000 meisjes in Congo naar school te helpen. Zo ook de Esther (7). Haar grootste wens? Naar school gaan en haar dromen waarmaken. En met jouw steun kan dat. Doe mee aan de Cordaid-actie en help meisjes in Congo naar school!</p>
      <p>Dit is het verhaal van de zevenjarige Esther. Haar ouders konden niet meer voor haar en haar broertje zorgen, maar gelukkig kon ze bij haar opa en oma terecht. Het is geen gemakkelijk leven: opa en oma zijn erg arm en werken elke dag van vroeg tot laat op het land. Esther zorgt dan thuis voor haar kleine broertje Dave. Met pijn in haar hart ziet ze hoe vriendinnetjes elke dag langslopen om naar school te gaan.</p>
      <p>Af en toe loopt Esther met ze mee om even te kijken of ze via het open raam toch iets mee kan pikken van de lessen. Thuis probeert ze soms zelf wat te schrijven, maar dat valt niet mee zonder echte les. Ze zou niets liever willen dan leren lezen en schrijven. Ze weet ook hoe belangrijk het is. Maar voorlopig zit Esther nog thuis om op te passen en te helpen in het huishouden.</p>
      <p>Cordaid zet zich in om meer meisjes naar school te helpen en zorgt voor voorlichting in de dorpen. Zo leren ouders hoe belangrijk het is om meisjes hun schooldiploma te laten behalen, met kans op een betere toekomst. Het is de gewoonte om meisjes in te zetten in het huishouden- en met de voorlichtingsbijeenkomsten probeert Cordaid die te doorbreken.</p>
      <p>Zijn er meisjes die net als Esther moeten helpen in het huishouden? Dan gaat de school in gesprek met de ouders om te kijken of er een oplossing is. Want iedereen heeft recht op onderwijs. Als er bijvoorbeeld geen geld is voor een schooluniform of het schoolexamen, zorgt Cordaid dat de school een noodpotje heeft voor de allerarmsten. Zodat alle meisjes de kans krijgen om te leren. </p>
      <p>
        <b>Actie: help 10.000 meisjes naar school</b>
      </p>
      <p><i>RTL Boulevard </i>en Cordaid komen samen in actie om zoveel mogelijk meisjes naar school te krijgen. Hoe meer meisjes naar school kunnen – en daar zorgt Cordaid voor –  hoe meer kans ze hebben op (beter) betaald werk en hoe beter hun toekomstperspectieven zijn. En dit geven zij weer door aan hun kinderen.</p>
      <p>Met de sms-actie vragen we iedereen een eenmalige donatie te doen. Zodat we 10.000 meisjes naar school kunnen helpen. Sms SCHOOL naar 3669 en doneer. Elk bedrag mag! <a href="https://urldefense.proofpoint.com/v2/url?u=https-3A__www.cordaid.org_nl_meisjes-2Dnaar-2Dschool_doneer-2Dnu-2Db_-3Futm-5Fcampaign-3Dmeisjes-5Fnaar-5Fschool-26utm-5Fsource-3Drtl.nl-26utm-5Fmedium-3Dreferral&amp;d=DwMFAg&amp;c=BxKcMbETFwSktsL116c0CLzwOlCGdYKnl0_kgHBnEac&amp;r=lNKxQBv_HcFy_cs1E3wyUZ42CLyrdjefn1KawZQW1OQ&amp;m=2FDsLUHAD2wXyo5MjSFNIbMEBKa9NYrUGW5wq0dpy2s&amp;s=hiZbeDMo8DlgAq9KFtKGb0J4eSi6lmvyNDN_9bjATsY&amp;e=">Hier kun je online doneren.</a></p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/news/artikel/4928256/eva-van-de-wijdeven-verwachting-van-eerste-kind"/>
        <a href="https://www.rtlboulevard.nl/crime/artikel/4928211/nicky-verstappen-pop-moest-verdachte-laten-breken-tijdens-verhoor"/>
        <a href="https://www.rtlboulevard.nl/entertainment/news/artikel/4928151/first-dates-barman-victor-openhartig-over-zieke-vriendin"/>
        <a href="https://www.rtlboulevard.nl/entertainment/news/artikel/4927891/twee-decennia-top-2000-gevierd-met-een-boek"/>
        <a href="https://www.rtlboulevard.nl/entertainment/news/artikel/4927791/aaron-carter-schreeuwt-naar-rechter-na-wapenvonnis"/>
        <a href="https://www.rtlboulevard.nl/entertainment/news/artikel/4927741/jandino-premier-rutte-wees-nu-een-leider-tegen-racisme"/>
      </related>
      <related>
        <a href="https://www.rtlboulevard.nl/video/tv-fragmenten/video/4927401/help-10000-meisjes-naar-school"/>
      </related>
      <related>
        <a href="https://www.rtlboulevard.nl/video/tv-fragmenten/video/4926086/help-10000-meisjes-naar-school"/>
      </related>
    </article>
  </body>
</html>