<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cpi-against-finance-minister-thomas-isac-in-economic-crisis-in-the-state-89234.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T08:35:00+00:00"/>
    <meta property="og:title" content="'സംസ്ഥാനത്തെ ധനസ്ഥതി ആശങ്കാജനകം'; ധനകാര്യ സമിതിയില്‍ തോമസ് ഐസക് പരാജയമാണെന്നും സി.പി.ഐ"/>
    <meta property="og:description" content="Dr. Thomas Isaac Economic Crisis KERALA NEWS Keralam Kerala തിരുവനന്തപുരം: സംസ്ഥാനത്തെ സാമ്പത്തിക പ്രതിസന്ധിയില്‍ ധനമന്ത്രി തോമസ് ഐസകിനെതിരെ വിമര്‍ശനവുമായി സി.പി.ഐ. ഇപ്പോ"/>
  </head>
  <body>
    <article>
      <h1>'സംസ്ഥാനത്തെ ധനസ്ഥതി ആശങ്കാജനകം'; ധനകാര്യ സമിതിയില്‍ തോമസ് ഐസക് പരാജയമാണെന്നും സി.പി.ഐ</h1>
      <address><time datetime="2019-11-20T08:35:00+00:00">20 Nov 2019, 08:35</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: സംസ്ഥാനത്തെ സാമ്പത്തിക പ്രതിസന്ധിയില്‍ ധനമന്ത്രി തോമസ് ഐസകിനെതിരെ വിമര്‍ശനവുമായി സി.പി.ഐ. ഇപ്പോഴത്തെ ധനസ്ഥതി ആശങ്കാജനകമാണെന്നും ധനകാര്യ സമിതിയില്‍ തോമസ് ഐസക് പരാജയമാണെന്നും സി.പി.ഐ നിര്‍വാഹക സമിതിയില്‍ വിമര്‍ശനമുയര്‍ന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ട്രഷറിയില്‍ കടുത്ത നിയന്ത്രണമാണ്. എപ്പോള്‍ പ്രതിസന്ധി അയയുമെന്ന് വിശദീകരിക്കാന്‍ ധനമന്ത്രിക്കാവുന്നില്ല. നല്ല ഉദ്യോഗസ്ഥരുടെ സഹായത്തോടെയാണ് ഐസക് ധനകാര്യ വകുപ്പ് നടത്തിയിരുന്നത്. എന്നാല്‍ സാമ്പത്തിക വിദഗ്ധരുടെ അഭാവം ധനമന്ത്രിയുടെ പ്രവര്‍ത്തനത്തെ ബാധിക്കുന്നുവെന്നും’ സി.പി.ഐയില്‍ വിമര്‍ശനമുണ്ടായി.</p>
      <related>
        <a href="https://www.doolnews.com/report-against-thalassery-sub-collector-for-produced-fake-certificates258.html?utm_source=doolnews&amp;utm_medium=related"/>
      </related>
      <p>സംസ്ഥാനം സാമ്പത്തിക ഞെരുക്കത്തിലാണെന്നും കേന്ദ്രസര്‍ക്കാരില്‍ നിന്നും ജി.എസ്.ടി കുടിശികയായ 1600 കോടി രൂപ കിട്ടാത്തതാണ് നിലവിലെ സാമ്പത്തിക പ്രതിസന്ധിക്ക് കാരണമെന്നും ധനമന്ത്രി തോമസ് ഐസക് കഴിഞ്ഞദിവസം നിയമസഭയില്‍ വിശദീകരിച്ചിരുന്നു.</p>
      <p>സംസ്ഥാനത്ത് ശമ്പള വിതരണത്തിന് ശേഷം സാമ്പത്തിക നിയന്ത്രണത്തിന്റെ സാഹചര്യമുണ്ടാവാറില്ലെന്നും പക്ഷെ ഈ മാസം ശമ്പള വിതരണത്തിന് ശേഷവും സാമ്പത്തിക നിയന്ത്രണം ഏര്‍പ്പെടുത്തേണ്ട സാഹചര്യമാണുള്ളതെന്നും ധനമന്ത്രി പറഞ്ഞിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/yKzBjGPYUME" width="500" height="281" data-service="Youtube" scrolling="no"/>
      </figure>
    </article>
  </body>
</html>