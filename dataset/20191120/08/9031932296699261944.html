<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-20/katastrofa-smiglowca-usa-w-afganistanie-zgineli-wojskowi/"/>
    <meta property="og:site_name" content="Polsat News"/>
    <meta property="article:published_time" content="2019-11-20T08:53:00+00:00"/>
    <meta property="og:title" content="Katastrofa śmigłowca USA w Afganistanie. Zginęli wojskowi"/>
    <meta property="og:description" content="Dwóch amerykańskich wojskowych zginęło w środę w katastrofie śmigłowca w Afganistanie - poinformowało w oświadczeniu ministerstwo obrony USA. Talibowie utrzymują, że śmigłowiec został przez nich zestrzelony."/>
  </head>
  <body>
    <article>
      <h1>Katastrofa śmigłowca USA w Afganistanie. Zginęli wojskowi</h1>
      <address>
        <time datetime="2019-11-20T08:53:00+00:00">20 Nov 2019, 08:53</time>
      </address>
      <p>
        <b>Dwóch amerykańskich wojskowych zginęło w środę w katastrofie śmigłowca w Afganistanie - poinformowało w oświadczeniu ministerstwo obrony USA. Talibowie utrzymują, że śmigłowiec został przez nich zestrzelony.</b>
      </p>
      <related>
        <a href="https://www.polsatnews.pl/wiadomosc/2019-10-22/byly-minister-rolnictwa-ukrainy-zginal-w-katastrofie-smiglowca-pod-poltawa/"/>
      </related>
      <p>"Badana jest przyczyna katastrofy; wstępne ustalenia nie wskazują jednak na to, by była ona spowodowana ostrzałem nieprzyjaciela" - dodano.</p>
      <p>Talibowie przekazali, że strącili śmigłowiec w prowincji Logar, na południe od stołecznego Kabulu.</p>
      <p>"Amerykański śmigłowiec Chinook zestrzelony i całkowicie zniszczony ubiegłej nocy podczas próby ataku na pozycję mudżahedinów w regionie Pangram, Sarch w (prowincji) Logar" - napisał na Twitterze rzecznik talibów Zabihullah Mudżahid.</p>
      <p>
        <a href="https://www.polsatnews.pl/wiadomosc/2019-10-22/katastrofa-samolotu-w-brazylii-maszyna-spadla-na-dzielnice-mieszkalna/">
          <b>ZOBACZ: Katastrofa samolotu w Brazylii. Maszyna spadła na dzielnicę mieszkalną</b>
        </a>
      </p>
      <p>
        <b>Nie potwierdzono jeszcze wiarygodności informacji talibów </b>
      </p>
      <p>Agencja Reutera zaznacza, że nie potwierdzono jeszcze tego, czy informacja przekazana przez talibów jest zgodna z prawdą. Reuters podkreśla, że talibowie często biorą na siebie odpowiedzialność za wypadki powietrzne.</p>
      <p>Afgański rząd wykluczył udział talibów w katastrofie śmigłowca.</p>
      <p>- Katastrofa śmigłowca nie była związana z ostrzałem nieprzyjaciela, nie został ranny żaden członek afgańskich sił bezpieczeństwa - powiedział rzecznik resortu obrony w Kabulu Fawad Aman.</p>
      <p>
        <a href="https://www.polsatnews.pl/wideo/szczeniak-z-ogonem-na-czole-setki-chetnych-do-adopcji_6759737/">WIDEO - Szczeniak z "ogonem"... na czole. Setki chętnych do adopcji</a>
      </p>
      <figure>
        <img src="https://r.dcs.redcdn.pl/http/o2/redefine/cp/g9/g9zukwmdzyjor8o6h857rp935bj4mxsz.jpg"/>
      </figure>
    </article>
  </body>
</html>