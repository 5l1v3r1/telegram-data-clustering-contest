<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/abdye-disisleri-bakani-dayanmiyor-pompeo-istifa-ediyor/haber-1023483"/>
    <meta property="og:site_name" content="Akşam"/>
    <meta property="article:published_time" content="2019-11-20T08:25:00+00:00"/>
    <meta property="og:title" content="ABD'ye Dışişleri Bakanı dayanmıyor: Pompeo istifa ediyor"/>
    <meta property="og:description" content="ABD Dışişleri Bakanı Pompeonun, senatör olabilmek için görevinden istifa edeceği öne sürüldü."/>
  </head>
  <body>
    <article>
      <h1>ABD'ye Dışişleri Bakanı dayanmıyor: Pompeo istifa ediyor</h1>
      <h2>ABD Dışişleri Bakanı Pompeonun, senatör olabilmek için görevinden istifa edeceği öne sürüldü.</h2>
      <address>
        <time datetime="2019-11-20T08:25:00+00:00">20 Nov 2019, 08:25</time>
      </address>
      <p>
        <b>TM Dijital Haber Merkezi</b>
      </p>
      <p>ABD Dışişleri Bakanı Mike Pompeonun, bir sonraki seçimlerde senatör olabilmek için Kansas eyaletinden yarışa girmeyi düşündüğü bildirildi. Pompeonun bu nedenle istifa edebileceği aktarıldı.</p>
      <p><b>TIME dergisinde yer alan bilgiye göre, </b>Cumhuriyetçi Partiden üst düzey üç farklı isimle konuşan Pompeonun, dışişleri bakanlığı görevini gelecek bahara kadar sürdürmek istediği, fakat ABD Başkanı Donald Trump hakkında süregelen azil soruşturması nedeniyle bu kararını bir kez daha sorguladığı ifade edildi.</p>
      <p>Biri daha önce Trump yönetiminde çalışmış, biri hâlen hükûmet içerisinde olan, biri ise Cumhuriyetçi Partide aktif bir rol üstlenen üç kaynak, Pompeonun Trump yönetiminden mümkün olan en düzgün ve en sakin şekilde ayrılmak istediğini belirtti.</p>
      <p>Pompeonun bu planını ABD Başkanı Trumpla paylaşıp paylaşmadığına ilişkin kesin bir bilgi bulunmazken, söz konusu haberde, Pompeonun birçok kez Senatoya girmek istemediğini ve görevinden istifa etmeyeceğini söylediği hatırlatıldı.</p>
      <p>TIME dergisinin haberinde, Pompeonun istifa etmesi durumunda yerine geçecek olası bir isme dair herhangi bir bilgiye ulaşılamadığına ilişkin ifadelere yer verildi.</p>
      <p>ABD Dışişleri Bakanı Mike Pompeo, geçtiğimiz günlerde, İsrail işgali altında bulunan Batı Şeriadaki yerleşimlerin ABD tarafından artık yasa dışı olarak görülmediğini açıklamıştı. Bu sözleri baştan Türkiye olmak üzere Birleşmiş Milletler ve Avrupa Birliği gibi pek çok uluslararası aktör tarafından tepkiyle karşılanmıştı.</p>
    </article>
  </body>
</html>