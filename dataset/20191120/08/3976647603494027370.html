<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/insandare-vargkulan-det-basta-valet-for-mitt-barn/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-20T08:29:00+00:00"/>
    <meta property="og:title" content="Insändare: Vargkulan - det bästa valet för mitt barn"/>
    <meta property="og:description" content="Fredrik Eriksson skriver i en insändare om Vargkulans förskola i Varola. När han lämnat sin son på morgonen berättar han att han går därifrån med känslan av att ha gjort det bästa möjliga valet sin son."/>
  </head>
  <body>
    <article>
      <h1>Insändare: Vargkulan - det bästa valet för mitt barn</h1>
      <address>
        <time datetime="2019-11-20T08:29:00+00:00">20 Nov 2019, 08:29</time>
      </address>
      <p>
        <i>Fredrik Eriksson skriver i en insändare om Vargkulans förskola i Varola. När han lämnat sin son på morgonen berättar han att han går därifrån med känslan av att ha gjort det bästa möjliga valet sin son.</i>
      </p>
      <p>Klockan är 6 och jag och min son håller på att klä på oss för att gå till förskolan 5 minuter bort.</p>
      <p>Lyxen att ha en sådan fantastisk förskola så nära tillhands är ett privilegium.</p>
      <p>På vägen till förskolan pratar sonen om allt roligt man gör på Vargkulans förskola.</p>
      <p>Han berättar om deras turer ut i skogen där han hittat larver och om höbalarna de stått på. Han berättar om traktorerna han sett på åkrarna och om all svamp de plockat i skogen tillsammans.</p>
      <p>Han berättar också om hur mycket han busat med fröken då han gömt sig med sin kompis och fröken som har letat efter dem. Han berättar om hur glad han är när han får vara med sina kompisar och dansa och leka med bilar.</p>
      <p>Vi öppnar dörren till förskolan och möts av en pedagog som utstrålar glädje av att mitt barn kommit dit. Min son är alltid lika glad när man lämnar honom utan några som helst problem.</p>
      <p>Man märker att barnen på förskolan är det viktigaste som finns för våra pedagoger.</p>
      <p>Jag går därifrån med känslan av att jag har gjort det bästa möjliga valet för att få min son att känna en glädje och trygghet där lek blandas med undervisning och utveckling.</p>
      <p>Vargkulans förskola är en liten förskola med en väldigt hängiven och kunnig personal som säkerställer mitt barns trygghet och lärande på ett professionellt och inbjudande sätt. Jag känner att mitt barn blir sett av personalen då de hinner med honom och arbetar med honom utefter hans förutsättningar.</p>
      <p>Jag uppmanar alla er föräldrar som vill ha en mindre förskola fylld av aktiviteter och trygghet att själva ta kontakt med dessa fantastiska pedagoger för att få mer information om Varolas förskola Vargkulan.</p>
      <p>Fredrik Eriksson</p>
    </article>
  </body>
</html>