<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/euras/apie-gera-reklama---be-roziniu-akiniu-1750975/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Apie gerą reklamą - be rožinių akinių"/>
    <meta property="og:description" content="“Visi gali už pinigus, o gali nemokamai?!”"/>
  </head>
  <body>
    <article>
      <h1>Apie gerą reklamą - be rožinių akinių</h1>
      <address>
        <time datetime="2019-11-20T08:00:00+00:00">20 Nov 2019, 08:00</time>
      </address>
      <p>
        <b>“Visi gali už pinigus, o gali nemokamai?!”</b>
      </p>
      <p>„Šūkis – geras, dizainas – gražus. O kodėl tiek daug kainuoja?“ – prieš patvirtintos reklaminės kampanijos paleidimą kraipo galvą verslininkas.</p>
      <p>Reklamos agentūros veikla susijusi ne tik su kūryba. Aišku, būna atvejų, kai genialios mintys aplanko sapnuose. Bet įprastai efektyvios reklamos sukūrimas susijęs su daugeliu nematomų užsakovui dalykų:  strateginiu planavimu, tikslinės auditorijos tyrimu, įmonės įvaizdžio suformavimu, parduodamų produktų ar paslaugų analize, išskirtinumo paieška, biudžeto formavimu ir t. t. Ne veltui profesionali reklamos kampanija lyginama su specialiųjų pajėgų operacija: neužtenka žinoti, kaip laikyti ginklą rankoje. Būtina išmanyti, kaip, kur ir kodėl iš jo iššauti.</p>
      <p>„Iš tokių sudėtinių dalių ir gimsta išvada, ar šūkis – veiksmingas (o ne geras, patinkantis įmonės vadovui ar atsakingiems asmenims), ar reklamos dizainas duos grąžą. Galutinis rezultatas priklausys nuo tikslingai parinktų reklamos kanalų ir  nustatytų potencialių pirkėjų. Todėl tai negali būti nemokama ar kainuoti mažai. Kūryba, mąstymas, planavimas ir šaltas išskaičiavimas – keturi banginiai, ant kurių gyvuoja šiuolaikinė reklama“, -  kasdienio darbo užkulisius atveria Klaipėdoje jau 11 metų veikiančios reklamos agentūros „Stand Up“ vadovė <b>Inesa Budginė</b>.</p>
      <p>
        <b>
          <i>Kaip viskas vyksta?</i>
        </b>
      </p>
      <p>Koordinuoti veiksmai nuo pirmosios sekundės – tai garantuoja profesionali reklamos agentūra. „Spec. operacija“ prasideda nuo susitikimo su užsakovu ir verslo problemos, kurią pageidaujama išspręsti reklamos pagalba, išaiškinimo.</p>
      <p>Po susitikimo reklamos agentūra ruošia vadinamąjį „brifą“, dokumente įvardinami užsakovo pageidavimai, verslo lūkesčiai,  įmonės konkurencingumas rinkoje, tyrimai ir kiti organizaciniai klausimai. Tada nustatomi terminai, biudžetas ir tikslai.</p>
      <p>„Ir tik tada prasideda kūrybinis procesas: po idėjų generavimo visi siūlymai suskirstomi į perspektyvius ir neefektyvius. Gryninamos viena ar dvi atrinktos idėjos, po to kūrybinė komanda ar reklamos agentūros vadovas pristato viską užsakovui, -  pasakoja I. Budginė.</p>
      <p>-Kas vyksta po to: reklaminės kampanijos užsakovas gali vienai ar kitai savaitei padaryti pertrauką ir tik po to pranešti savo sprendimą. Jeigu užsakovas atsisako siūlymo  -  kūrybinis procesas prasideda iš pradžių. Jeigu patvirtina – iš naujo tvirtinamas biudžetas ir kampanijos įgyvendinimo terminai. Tokia mūsų darbo realybė.“</p>
      <p>
        <b>
          <i>Jau reklamuojame, bet dar  - ne finišas</i>
        </b>
      </p>
      <p>Po galutinio pasirengimo prasideda reklamos kampanijos įgyvendinimas: reikalingų priemonių sukūrimas, reklamos ištransliavimui būtinų kanalų parinkimas, pasirašomos sutartys su trečiosiomis šalimis. Be to, visa medžiaga turi pasirodyti reikiamu laiku, reikiamoje vietoje ir neviršijant numatyto biudžeto. Kad kampanija nepavirstų  į chaotiškų veiksmų kratinį – atsako reklamos agentūra.</p>
      <p>„Darbas tuo nesibaigia: mūsų reklamos agentūra seka reklamos efektyvumą, matuoja tikslinės auditorijos pasiekiamumo rodiklius. Žinoma, atsižvelgiame į skirtingus parametrus: pažinimo, elgesio ir emocinį aspektus. Kitaip verslas juk nesupras, ar išsikelti tikslai buvo pasiekti, - sako „Stand Up“ vadovė.</p>
      <p>-Manęs dažnai klausia, ar esame atradę sėkmės formulę? Procesai yra senai sudėlioti, tačiau kūrybai negalioja jokios formulės. Kiekviena reklamos kampanija – tai lyg atskirai išgyventa istorija: jokių sutapimų, jokių panašumų, jokių šablonų, nes kiekvienas verslas – savaip unikalus ir išskirtinis. Mūsų tikslas, kad reklama būtų ne graži ar ne graži akcininkui ar sekretorei, o veiksminga. Dėl to kartais tenka laužyti ietis su verslininkais, manančiais, kad sėkmingos reklamos paslaptis slypi išgerto kavos puodelio dugne. Arba įsitikinusiais, kad rentabilu ir mokama tik tai, ką jie daro patys. Deja, bet po įmonės vadovo frazės „Visi gali už pinigus, o tu padaryk nemokamai“, geriau iš karto atsisveikinti nei gaišti laiką visų procesų išaiškinimui. Esame profesionali reklamos agentūra, kuri pasiruošusi padėti patyrusiems verslams."</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/euras/o-kiek-reikia-pinigu-reklamai-1745297/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/filmai/klaipedoje-buriasi-neiprasta-bendruomene-1742634/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>