<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/zweedse-premier-geen-verband-tussen-immigratie-en-bendegeweld/"/>
    <meta property="og:site_name" content="SCEPTR"/>
    <meta property="article:published_time" content="2019-11-20T08:28:35+00:00"/>
    <meta property="og:title" content="Zweedse premier: “Geen verband tussen immigratie en bendegeweld”"/>
    <meta property="og:description" content="Volgens de Zweedse premier Stefan Löfven is er geen verband tussen massa-immigratie en het toenemende bendegeweld in Zweden."/>
  </head>
  <body>
    <article>
      <h1>Zweedse premier: “Geen verband tussen immigratie en bendegeweld”</h1>
      <address><time datetime="2019-11-20T08:28:35+00:00">20 Nov 2019, 08:28</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Volgens de sociaaldemocratische Zweedse premier<a href="https://sceptr.net/tag/stefan-lofven/"> Stefan Löfven</a> is er <a href="https://nyheteridag.se/lofven-i-agenda-gangvaldet-skulle-vara-likadant-utan-invandringen/">geen verband tussen massa-immigratie en het toenemende bendegeweld</a> in Zweden.</b>
      </p>
      <p>De Zweedse premier <a href="https://sceptr.net/tag/stefan-lofven/">Stefan Löfven</a> zei op de Zweedse televisie dat het probleem van het bendegeweld zeer reëel is. Ook gaf hij aan dat het geweld van een andere orde was dan in het verleden. Hij gaf toe dat de Zweedse regering het probleem <i>“misschien niet heeft zien aankomen”</i>.</p>
      <figure>
        <iframe data-src="https://twitter.com/Provokatoren/status/1196360150233370624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>“Oorzaak bendegeweld is armoede en werkloosheid”</h3>
      <p>Toen hij gevraagd werd of er een verband was tussen de massa-immigratie van de afgelopen jaren en de toegenomen gewelddadige criminaliteit, ontkende Löfven. Volgens hem ligt de hoofdoorzaak bij armoede en werkloosheid.</p>
      <p><i>“De reden voor de segregatie is dat de werkgelegenheid en de werkloosheid in deze gebieden te laag en te hoog zijn. Maar dat zou hetzelfde zijn, ongeacht wie er zou wonen. Als je mensen die in Zweden geboren zijn onder dezelfde omstandigheden plaatst, krijg je hetzelfde resultaat”</i>, zei Löfven.</p>
      <p>Ook zonder de migratiecrisis van 2015 zou het probleem zich gesteld hebben volgens de Zweedse premier.<i> “Door de economische verschillen zouden de sociale onrechtvaardigheden hetzelfde zijn geweest”</i>, klinkt het.</p>
      <h3>Grenscontroles Denemarken</h3>
      <p>Het bendegeweld in Zweden swingde recent dusdanig de pan uit dat buurland Denemarken opnieuw tijdelijke grenscontroles heeft ingevoerd aan de grens met Zweden. Er vond een golf van schietpartijen en bomaanslagen plaats om en rond Kopenhagen. De daders waren vermoedelijk leden van bendes uit de Zweedse stad Malmö.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/04/eerste-maand-in-drie-jaar-tijd-zonder-schietpartij-in-malmo/"/>
        <a href="https://sceptr.net/2019/01/zweden-wederom-geteisterd-door-bomgeweld/"/>
        <a href="https://sceptr.net/2018/11/libische-migrant-30-verkracht-10-jarig-meisje-in-zweden/"/>
      </related>
    </article>
  </body>
</html>