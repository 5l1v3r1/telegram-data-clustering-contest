<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/kombrig-yevgen-korostelov-posmertno-nagorodzheniy-ordenom-bogdana-hmelnickogo-novini-ukrajini-50054556.html"/>
    <meta property="og:site_name" content="НВ"/>
    <meta property="article:published_time" content="2019-11-20T08:33:00+00:00"/>
    <meta property="og:title" content="Командира 128-ї бригади Коростельова посмертно нагородили орденом Богдана Хмельницького"/>
    <meta property="og:description" content="Загиблого у результаті поранення на Донбасі командира 128-ї окремої гірсько-штурмової бригади Євгена Коростельова посмертно нагородили орденом Богдана Хмельницького."/>
  </head>
  <body>
    <article>
      <h1>Командира 128-ї бригади Коростельова посмертно нагородили орденом Богдана Хмельницького</h1>
      <h2>Загиблого у результаті поранення на Донбасі командира 128-ї окремої гірсько-штурмової бригади Євгена Коростельова посмертно нагородили орденом Богдана Хмельницького.</h2>
      <address>
        <time datetime="2019-11-20T08:33:00+00:00">20 Nov 2019, 08:33</time>
      </address>
      <p>Відповідний указ № 853 / 2019 від 19 листопада <a href="https://www.president.gov.ua/documents/8532019-30593">опубліковано</a> на сайті президента.</p>
      <p>«За особисті заслуги у захисті державного суверенітету та територіальної цілісності України, самовіддане служіння українському народові постановляю: нагородити орденом Богдана Хмельницького II ступеня Коростельова Євгена Володимировича — полковника (посмертно)», — йдеться у ньому.</p>
      <p>Читайте також:<br/><a href="https://nv.ua/ukr/world/geopolitics/yevgen-korostelov-pomer-posli-vislovili-spivchuttya-novini-ukrajini-50054493.html">&amp;nbspСмерть командира 128-ї бригади: посли країн ЄС та США висловили співчуття</a></p>
      <p>Нагадаємо, <a href="https://nv.ua/ukr/ukraine/events/pomer-kombrig-128-ji-brigadi-yevgen-korostelov-novini-ukrajini-50054322.html">комбриг Коростельов помер</a> у Харківському військово-медичному клінічному центрі у ніч на 19 листопада.</p>
      <p>Під час обходу позицій у районі проведення ООС <a href="https://nv.ua/ukr/ukraine/events/bilya-novotrojickogo-pidirvalisya-dvoye-viyskovih-novini-ukrajini-50053232.html">він отримав важке поранення у результаті вибуху міни</a>.</p>
      <p>Коростельов став другим комбригом, загиблим на Донбасі з початку російської агресії. Першим став командир 51-ї ОМБр полковник Павло Пивоваренко, вбитий під час виходу з Іловайська.</p>
    </article>
  </body>
</html>