<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/gadzety/xiaomi_mi_reader_tani_eczytnik_z_podswietleniem_i_na_androidzie"/>
    <meta property="og:site_name" content="PurePC"/>
    <meta property="article:published_time" content="2019-11-20T08:00:01+00:00"/>
    <meta property="og:title" content="Xiaomi Mi Reader: tani e-czytnik z podświetleniem i na Androidzie"/>
    <meta property="og:description" content="Marka Xiaomi, znana w Polsce głównie z produkcji smartfonów, uderza w rynek e-czytników. Na starcie mamy do czynienia z urządzeniem o nazwie Mi Reader. Czym zaskoczy?"/>
  </head>
  <body>
    <article>
      <h1>Xiaomi Mi Reader: tani e-czytnik z podświetleniem i na Androidzie</h1>
      <address><time datetime="2019-11-20T08:00:01+00:00">20 Nov 2019, 08:00</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27524.jpg"/>
      </figure>
      <p>Marka Xiaomi, znana w Polsce głównie z produkcji smartfonów, uderza w rynek e-czytników. Na starcie mamy bowiem do czynienia z debiutującym właśnie w akcji crowdfundingowej urządzeniem, o nazwie Mi Reader. Wyposażone będzie m.in. w ekran e-ink o rozdzielczości HD (zagęszczenie pikseli na cal na poziomie 212 ppi), mający dodatkowo 24 poziomy jasności podświetlenia. Mi Reader to także czterordzeniowy procesor, obsługa szerokiej gamy formatów plików oraz praca w oparciu o system Android 8.1 Oreo. Baterię o pojemności 1800 mAh naładujemy z kolei poprzez port USB typu C. Cena tego urządzenia będzie wynosić 599 juanów, co w przybliżeniu daje kwotę około 330 złotych (bez podatku, naturalnie).</p>
      <h3>💬 Xiaomi, znane w Polsce głównie z produkcji smartfonów, uderza w rynek e-czytników. Na starcie mamy do czynienia z urządzeniem o nazwie Mi Reader.</h3>
      <figure>
        <img src="https://www.purepc.pl/image/news/2019/11/20_xiaomi_mi_reader_tani_e_czytnik_z_podswietleniem_i_na_androidzie_0_b.jpg"/>
      </figure>
      <h3>🔗 <a href="https://www.purepc.pl/minirecenzje/test_eczytnika_onyx_boox_max_3_na_androidzie_i_bez_zahamowan">Test e-czytnika Onyx Boox Max 3 - na Androidzie i bez zahamowań</a></h3>
      <p>Jeszcze nie wiadomo, czy Xiaomi Mi Reader trafi na rynki inne niż chiński (sprzedaż rusza tam 18 grudnia), warto jednak zainteresować się specyfikacją urządzenia. Cieszy między innymi informacja o podświetleniu oraz obsłudze wielu formatów (TXT, EPUD, PDF, DOC, XLS, PPT oraz zawartość WPS Office). Dokumenty będzie można przeglądać również wymiennie, to znaczy raz na e-readerze, a raz na smartfonie, dzięki synchronizacji danych w chmurze. Martwi trochę zastosowanie 1 GB pamięci RAM w towarzystwie Androida, który jest dodatkowo bardziej energożerny, niż w przypadku urządzeń z własnymi, wbudowanymi systemami (Kindle).</p>
      <figure>
        <img src="https://www.purepc.pl/image/news/2019/11/20_xiaomi_mi_reader_tani_e_czytnik_z_podswietleniem_i_na_androidzie_1_b.jpg"/>
      </figure>
      <h3>🔗 <a href="https://www.purepc.pl/minirecenzje/eczytnik_pocketbook_basic_lux_2_alternatywa_dla_kindlea">Test e-czytnika PocketBook Basic Lux 2: alternatywa dla Kindle'a?</a></h3>
      <p>Wracając jednak do specyfikacji: Xiaomi Mi Reader otrzyma czterordzeniowy procesor Allwinner B300 (1.8 GHz) oraz 16 GB przestrzeni na dane. Napędzany Androidem czytnik ma mieć wymiary 159.2 x 116 x 8.3 mm przy wadze 178 g. Niewątpliwą zaletą będzie specjalna, gumowa faktura z wypustkami, która ułatwi trzymanie urządzenia w ręku i sprawi, że jej wyślizgnięcie będzie znacznie utrudnione. Niektórzy mogą jednak żałować, iż mimo dość sporych ramek, sterowanie interfejsem pozostawiono w zupełności dotykowi - nie uświadczymy tu przycisków fizycznych.</p>
      <figure>
        <img src="https://www.purepc.pl/image/news/2019/11/20_xiaomi_mi_reader_tani_e_czytnik_z_podswietleniem_i_na_androidzie_2_b.jpg"/>
      </figure>
      <footer>Źródło: Xiaomi</footer>
      <related>
        <h4>Powiązane publikacje</h4>
        <a href="https://www.purepc.pl/gadzety/playstation_5_nowy_patent_pokazuje_odswiezony_pad_dualshock_5"/>
        <a href="https://www.purepc.pl/gadzety/razer_junglecat_graj_na_telefonie_jak_na_nintendo_switch"/>
        <a href="https://www.purepc.pl/gadzety/xbox_scarlett_cpu_ma_zapewnic_bezkompromisowa_wydajnosc"/>
        <a href="https://www.purepc.pl/gadzety/sony_playstation_5_mamy_zdjecie_i_rendery_nowej_konsolii"/>
        <a href="https://www.purepc.pl/gadzety/znamy_mozliwosci_nvidia_tegra_x1_czy_trafi_do_nintendo_switch"/>
      </related>
    </article>
  </body>
</html>