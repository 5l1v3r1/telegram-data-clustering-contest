<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/kvinna-misstankt-for-barnadrap-slappt/"/>
    <meta property="og:site_name" content="DN.SE"/>
    <meta property="article:published_time" content="2019-11-20T08:20:30+00:00"/>
    <meta property="og:title" content="Kvinna misstänkt för barnadråp släppt"/>
    <meta property="og:description" content="Den kvinna som suttit häktad i Kalmar som misstänkt för barnadråp har släppts. Men misstankarna mot henne kvarstår tills vidare."/>
  </head>
  <body>
    <article>
      <h1>Kvinna misstänkt för barnadråp släppt</h1>
      <address><time datetime="2019-11-20T08:20:30+00:00">20 Nov 2019, 08:20</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Den kvinna som suttit häktad i Kalmar som misstänkt för barnadråp har släppts. Men misstankarna mot henne kvarstår tills vidare.</b>
      </p>
      <p>Kvinnan har suttit häktad i en vecka, men misstankarna mot henne var av den svagare graden, enligt Kalmar tingsrätt.</p>
      <p>Fortsatt häktning skulle ha krävt en starkare misstankegrad.</p>
      <p>”För att begära kvinnan häktad på sannolika skäl måste misstankarna mot henne stärkas och det har utredningen i det här skedet inte kunnat visa. Hon ska alltså släppas fri”, säger kammaråklagare Jeanette Boye i ett pressmeddelande.</p>
      <p>Barnet dog under en resa mellan Kalmar och Kristianstad någon gång mellan den 8 och 9 november och därefter anhölls kvinnan tillsammans med en man. Åklagaren begärde båda häktade som misstänkta för mord eller, i kvinnans fall, för barnadråp. Häktningsförhandlingen i Kalmar tingsrätt slutade med att mannen släpptes och att kvinnan häktades som misstänkt för barnadråp.</p>
      <p>Det är en särskild straffrättslig term för en mamma som dödar sitt barn, ofta påverkad av en förlossningspsykos eller liknande. Barnadråp bestraffas ofta lindrigare än mord eller dråp.</p>
    </article>
  </body>
</html>