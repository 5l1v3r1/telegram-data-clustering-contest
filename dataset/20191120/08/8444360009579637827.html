<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/xalkidiki-me-katoikidio-ena-liontari-pire-eidiki-adeia-kai-to-kratise-konta-sto-spiti-tou-video/2919505/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T08:21:25+00:00"/>
    <meta property="og:title" content="Χαλκιδική: Με κατοικίδιο ένα λιοντάρι – Πήρε ειδική άδεια και το κράτησε κοντά στο σπίτι του – video"/>
    <meta property="og:description" content="Μπορεί οι περισσότεροι να προτιμούν μια γάτα ή ένα σκύλο, όμως εκείνος διάλεξε ένα λιοντάρι. Όπως θα τον ακούσετε να λέει, το αγαπάει και το φροντίζει καθημερινά..."/>
  </head>
  <body>
    <article>
      <h1>Χαλκιδική: Με κατοικίδιο ένα λιοντάρι – Πήρε ειδική άδεια και το κράτησε κοντά στο σπίτι του – video</h1>
      <h2>Μπορεί οι περισσότεροι να προτιμούν μια γάτα ή ένα σκύλο, όμως εκείνος διάλεξε ένα λιοντάρι. Όπως θα τον ακούσετε να λέει, το αγαπάει και το φροντίζει καθημερινά...</h2>
      <address><time datetime="2019-11-20T08:21:25+00:00">20 Nov 2019, 08:21</time> by <a rel="author">Newsit Newsroom</a></address>
      <p>Χαρακτηρίστηκε ως ο «Έλληνας David Copperfield» και μεσουράνησε στις δεκαετίες του 1980 – 1990. Γύρισε τον κόσμο παρουσιάζοντας τα ακραία και αμφιλεγόμενα magic shows του. Ο <a href="https://www.newsit.gr/topikes-eidhseis/o-ksanthos-magos-exei-gia-katoikidio-ena-liontari/2911150/">«Ξανθός Μάγος»</a> ζει σήμερα στη Χαλκιδική με τη γυναίκα αλλά και το λιοντάρι του.</p>
      <p>Ο Γρηγόρης Παπαϊωάννου έχει την άδεια να κρατήσει το λιοντάρι, το οποίο φροντίζει μαζί με τα άλλα οικόσιτα ζώα, στο κτήμα του στην περιοχή της Νέας Καλλικράτειας.</p>
      <p>Ο φωτογράφος Κωστής Ασικέλης έφερε μάλιστα στις σκοτεινές αίθουσες του 21ου Φεστιβάλ Ντοκιμαντέρ Θεσσαλονίκης την ιστορία του Ξανθού Μάγου που υπήρξε δημοφιλής σταρ κάνοντας τα ιδιότυπα μαγικά του μπροστά σε πλήθος κόσμου.</p>
      <figure>
        <iframe src="https://www.youtube.com/embed/B0dV7VM-h-s" width="640" height="360" data-service="Youtube" scrolling="no"/>
      </figure>
      <p>Κάποτε είχε 300 ζώα, από ιπποπόταμο, μέχρι και πούμα τα οποία πλέον έχει χαρίσει σε γνωστούς και φίλους του στο εξωτερικό.</p>
      <p>“Είχα κάποτε πολλά ζώα, όμως έχουν πλέον πολλά έξοδα και αποφάσισα να τα δώσω σε φίλους μου νοιάζονται γι΄αυτά. Το Μόνο που κράτησα είναι κάποιες κότες, σκυλιά, όπως επίσης και το λιονταράκι μου”, ανέφερε.</p>
      <p>Όσον αφορά τα μαγικά, είπε πως συνεχίζει να εξασκείται καθημερινά, όμως ήταν επιλογή του να αποσυρθεί από τις παραστάσεις, ώστε να το θυμούνται όπως ήταν πάντα, καθώς τα χρόνια περνούν.</p>
      <p>Πηγή: <a href="https://www.halkidikinews.gr/life/5943-%CE%BF-%CE%BE%CE%B1%CE%BD%CE%B8%CF%8C%CF%82-%CE%BC%CE%AC%CE%B3%CE%BF%CF%82-%CF%80%CE%BF%CF%85-%CE%B6%CE%B5%CE%B9-%CF%83%CF%84%CE%B7-%CF%87%CE%B1%CE%BB%CE%BA%CE%B9%CE%B4%CE%B9%CE%BA%CE%AE-%CE%BC%CE%B5-%CF%84%CE%BF-%CE%BB%CE%B9%CE%BF%CE%BD%CF%84%CE%AC%CF%81%CE%B9-%CF%84%CE%BF%CF%85-video">halkidikinews.gr</a></p>
    </article>
  </body>
</html>