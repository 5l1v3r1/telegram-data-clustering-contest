<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/prosfygiko-synexizetai-prospatheia-aposymforisis-nisiwn-afikseis"/>
    <meta property="og:site_name" content="euronews"/>
    <meta property="article:published_time" content="2019-11-20T08:27:17+00:00"/>
    <meta property="og:title" content="Προσφυγικό: Συνεχίζεται η προσπάθεια αποσυμφόρησης των νησιών αλλά και οι αφίξεις"/>
    <meta property="og:description" content="Το τελευταίο 24ωρο, το Λιμενικό Σώμα προχώρησε στη διάσωση και περισυλλογή 369 μεταναστών και προσφύγων"/>
  </head>
  <body>
    <article>
      <h1>Προσφυγικό: Συνεχίζεται η προσπάθεια αποσυμφόρησης των νησιών αλλά και οι αφίξεις</h1>
      <address><time datetime="2019-11-20T08:27:17+00:00">20 Nov 2019, 08:27</time> by <a rel="author">euronews </a></address>
      <p>Στο λιμάνι του Πειραιά κατέπλευσαν την Τετάρτη δύο πλοία μεταφέροντας 70 μετανάστες και πρόσφυγες από νησιά του ανατολικού Αιγαίου. Συγκεκριμένα, το "Νήσος Σάμος" μετέφερε 22 μετανάστες από τη Μυτιλήνη, 4 από τη Χίο και 2 από τη Σάμο, ενώ το επιβατηγό οχηματαγωγό πλοίο "blue star 1" μετέφερε 26 μετανάστες και πρόσφυγες από τη Λέρο, 13 από την Κω και 3 από τη Ρόδο.</p>
      <p>Οι μετανάστες και πρόσφυγες επιβιβάστηκαν σε λεωφορεία με προορισμό δομές φιλοξενίας.</p>
      <p>Το τελευταίο 24ωρο, το Λιμενικό Σώμα προχώρησε στη διάσωση και περισυλλογή 369 μεταναστών και προσφύγων σε 12 διαφορετικά περιστατικά στο ανατολικό Αιγαίο.</p>
      <p>Σύμφωνα με το αρχηγείο του Λιμενικού, τα περιστατικά αυτά έλαβαν χώρα στις περιοχές Αλεξανδρούπολης, Σαμοθράκης, Λέσβου, Χίου, Σάμου και Κω. Επίσης άλλοι 272 μετανάστες και πρόσφυγες αποβιβάστηκαν το ίδιο διάστημα με λέμβους σε επτά διαφορετικά περιστατικά σε νησιά του Αιγαίου. Τα περιστατικά αυτά έλαβαν χώρα στα νησιά Χίο, Φαρμακονήσι και Σάμο.</p>
    </article>
  </body>
</html>