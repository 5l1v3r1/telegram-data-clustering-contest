<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598219/energeiaka-themata-stin-atzenta-tis-synantisis-xristodoulidifanon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T08:08:00+00:00"/>
    <meta property="og:title" content="Ενεργειακά θέματα στην ατζέντα της συνάντησης Χριστοδουλίδη-Φάνον"/>
    <meta property="og:description" content="Με συνάντηση που είχε την Τρίτη το απόγευμα με τον υφυπουργό Εξωτερικών για ενεργειακά θέματα, Φράνσις Φάνον, ο Υπουργός Εξωτερικών, Νίκος Χριστοδουλίδης..."/>
  </head>
  <body>
    <article>
      <h1>Ενεργειακά θέματα στην ατζέντα της συνάντησης Χριστοδουλίδη-Φάνον</h1>
      <address><time datetime="2019-11-20T08:08:00+00:00">20 Nov 2019, 08:08</time> by <a rel="author">SigmaLive</a></address>
      <p>Με συνάντηση που είχε την Τρίτη το απόγευμα με τον υφυπουργό Εξωτερικών για ενεργειακά θέματα, Φράνσις Φάνον, ο Υπουργός Εξωτερικών, Νίκος Χριστοδουλίδης ολοκλήρωσε την επίσκεψή του στην αμερικανική πρωτεύουσα, στη διάρκεια της οποίας συναντήθηκε με τον Αμερικανό ομόλογό του Μάικ Πομπέο και άλλους αξιωματούχους.</p>
      <p>Όπως ανέφερε διπλωματική πηγή, στη συνάντηση Χριστοδουλίδη – Φάνον συζητήθηκαν οι τουρκικές παραβιάσεις στην ΑΟΖ της Κυπριακής Δημοκρατίας και οι περιφερειακές εξελίξεις, με αναφορές στο Ισραήλ, στον Λίβανο, την Αίγυπτο, την Ελλάδα και τη Λιβύη.</p>
      <p>Ο κ. Χριστοδουλίδης ενημέρωσε τον κ. Φάνον για Ενεργειακό Φόρουμ που πραγματοποιήθηκε στην Αίγυπτο, τους μελλοντικούς ενεργειακούς σχεδιασμούς της Κυπριακής Δημοκρατίας και την πρόσφατη απόφαση της ΕΕ για κυρώσεις σε όσους εμπλέκονται στις παράνομες ενέργειες στην ΑΟΖ της Κύπρου.</p>
      <p>Πηγή: ΚΥΠΕ</p>
    </article>
  </body>
</html>