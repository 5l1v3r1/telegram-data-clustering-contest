<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/kairos/714382-ektakto-deltio-kairoy-nea-kakokairia-me-kataigides-chalazi-kai-mpofor-%E2%80%93-poies-perioches-tha-plhgoyn.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T08:37:00+00:00"/>
    <meta property="og:title" content="Έκτακτο δελτίο καιρού: Νέα κακοκαιρία με καταιγίδες, χαλάζι και μποφόρ – Ποιες περιοχές θα πληγούν"/>
    <meta property="og:description" content="Σε πλήρη ισχύ είναι το νέο έκτακτο δελτίο επικίνδυνων καιρικών φαινομένων της ΕΜΥ. Ισχυρές βροχές, καταιγίδες και χαλάζι θα πλήξουν τη χώρα όπως προειδοποιεί η Εθνική"/>
  </head>
  <body>
    <article>
      <h1>Έκτακτο δελτίο καιρού: Νέα κακοκαιρία με καταιγίδες, χαλάζι και μποφόρ – Ποιες περιοχές θα πληγούν</h1>
      <address>
        <time datetime="2019-11-20T08:37:00+00:00">20 Nov 2019, 08:37</time>
      </address>
      <p>Σε πλήρη ισχύ είναι το νέο έκτακτο δελτίο επικίνδυνων καιρικών φαινομένων της ΕΜΥ.</p>
      <p>Ισχυρές βροχές, καταιγίδες και χαλάζι θα πλήξουν τη χώρα όπως προειδοποιεί η Εθνική Μετεωρολογική Υπηρεσία, με το έκτακτο δελτίο επιδείνωσης του καιρού που εξέδωσε το μεσημέρι της Τρίτης (19/11).</p>
      <p>Εγκλωβίστηκαν δύο γυναίκες στη Χαλκιδική</p>
      <p>Έντονη βροχόπτωση έπληξε περιοχές της Θεσσαλονίκης και της Χαλκιδικής. Σύμφωνα με την Πυροσβεστική Υπηρεσία το κέντρο δέχθηκε 20 κλήσεις, ενώ η υπηρεσία χρειάστηκε να προχώρηση σε οχτώ αντλήσεις υδάτων στα Φλογητα και στα Νέα Πλάγια.</p>
      <p>Δυο γυναίκες χρειάστηκε να απεγκλωβιστούν με τη βοήθεια της Πυροσβεστικής υπηρεσίας, καθώς, σύμφωνα με το ΑΜΠΕ, κάλυψε το όχημα τους νερό ενώ ήταν σε κίνηση σε γέφυρα στην επαρχιακή οδό από Τρίγλια για Νέα Πλάγια.</p>
      <p>
        <b>Σε ισχύ το έκτακτο δελτίο ΕΜΥ</b>
      </p>
      <p>
        <b>Τετάρτη (20-11-2019) θα επηρεαστούν:</b>
      </p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>
        <b>Πέμπτη (21-11-2019) θα επηρεαστούν:</b>
      </p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>
        <b>Ο καιρός σήμερα Τετάρτη - Αναλυτική πρόγνωση</b>
      </p>
      <p>Συγκεκριμένα, σήμερα Τετάρτη κακός αναμένεται να είναι ο καιρός, καθώς αναμένονται βροχές, καταιγίδες, αλλά και χαλάζι. Στο Ιόνιο και τα ηπειρωτικά βροχές και καταιγίδες κατά τόπους ισχυρές στα δυτικά και τη Μακεδονία.</p>
      <p>Βαθμιαία εξασθένηση στα βορειοδυτικά από το μεσημέρι.</p>
      <p>Οι άνεμοι θα πνέουν από νότιες διευθύνσεις 4 με 6 και στο Ιόνιο τοπρωί τοπικά 7 μποφόρ.</p>
      <p>Η θερμοκρασία θα σημειώσει μικρή πτώση στα βόρεια.</p>
      <p>ΑΤΤΙΚΗ</p>
      <p>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.</p>
      <p>Άνεμοι: Νότιοι νοτιοανατολικοί 4 με 5 μποφόρ.Θερμοκρασία: Από 14 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις με τοπικές βροχές και σποραδικές καταιγίδες πρόσκαιρα ισχυρές, με εξασθένηση από το βράδυ.</p>
      <p>Άνεμοι: Νοτιοανατολικοί 4 με 6 μποφόρ με βαθμιαία εξασθένηση από το απόγευμα.</p>
      <p>Θερμοκρασία: Από 14 έως 18 βαθμούς Κελσίου.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία, από το μεσημέρι όμως στη δυτική Μακεδονία θα εξασθενήσουν.</p>
      <p>Άνεμοι: Ανατολικοί νοτιοανατολικοί 4 με 5 και στα θαλάσσια 6 μποφόρ.</p>
      <p>Θερμοκρασία: Από 10 έως 18 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.</p>
      <p>Άνεμοι: Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.Θερμοκρασία: Από 14 έως 21 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και σποραδικές καταιγίδες.</p>
      <p>Άνεμοι: Νοτιοανατολικοί 4 με 6 μποφόρ.</p>
      <p>Θερμοκρασία: Από 12 έως 21 βαθμούς Κελσίου.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Νεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.</p>
      <p>Άνεμοι: Νοτιοανατολικοί 4 με 5 μποφόρ.</p>
      <p>Θερμοκρασία: Από 15 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.</p>
      <p>Άνεμοι: Νοτιοανατολικοί 4 με 6 μποφόρ.</p>
      <p>Θερμοκρασία: Από 13 έως 23 βαθμούς Κελσίου. Στα βόρεια η μέγιστη 2 με 3 βαθμούς χαμηλότερη.</p>
      <p>
        <b>Πρόγνωση για αύριο Πέμπτη 21-11-2019</b>
      </p>
      <p>Στο βόρειο Ιόνιο, την Ήπειρο, τη δυτική Μακεδονία και μέχρι τις απογευματινές ώρες στα Δωδεκάνησα λίγες νεφώσεις παροδικά αυξημένες.</p>
      <p>Στις υπόλοιπες περιοχές της χώρας, νεφώσεις με βροχές και καταιγίδες οι οποίες κατά διαστήματα θα είναι ισχυρές στην κεντρική, τηνανατολική Μακεδονία, τη Θράκη και πιθανώς στα νησιά του βορειοανατολικού Αιγαίου.</p>
      <p>Από το απόγευμα και από τα νοτιοδυτικά ταφαινόμενα προβλέπεται να είναι κατά τόπους έντονα στην Πελοπόννησο, τη δυτική Κρήτη και από αργά το βράδυ στις Κυκλάδες και τα νότια τμήματα της Εύβοιας και της ανατολικής Στερεάς.</p>
      <p>Οι άνεμοι θα πνέουν, στα δυτικά από δυτικές διευθύνσεις 3 με 5 μποφόρ.</p>
      <p>Στα ανατολικά από νότιες διευθύνσεις με την ίδια ένταση καιστο Αιγαίο τοπικά 6 μποφόρ.</p>
      <p>Η θερμοκρασία δεν θα σημειώσει αξιόλογη μεταβολή.</p>
    </article>
  </body>
</html>