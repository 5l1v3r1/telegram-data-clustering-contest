<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/esplosione-negozio-feriti-6-vigili/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T08:44:44+00:00"/>
    <meta property="og:title" content="Esplosione in un negozio: feriti 4 vigili del fuoco e 4 poliziotti"/>
    <meta property="og:description" content="Intervenuti per domare le fiamme all'interno di un negozio, 6 vigili del fuoco e 4 agenti di polizia sono stati investiti da un esplosione."/>
  </head>
  <body>
    <article>
      <h1>Esplosione in un negozio: feriti 4 vigili del fuoco e 4 poliziotti</h1>
      <address><time datetime="2019-11-20T08:44:44+00:00">20 Nov 2019, 08:44</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Vigili-del-fuoco-1.jpg"/>
      </figure>
      <p>Intervenuti per domare le fiamme all’interno di un negozio, 4 vigili del fuoco e 4 agenti di polizia sono stati investiti da un esplosione causata da una bombola di gas.</p>
      <p>Questa notte i vigili del fuoco di <b>Reggio Calabria</b> sono stati chiamati per spegnere un incendio divampato all’interno di un negozio. I pompieri si trovavano già sul luogo ed avevano cominciato a domare le <b>fiamme</b> quando un’esplosione li ha investiti lasciandoli feriti. La dinamica dell’accaduto ricorda <b><a href="https://www.viagginews.com/2019/11/09/alessandria-giovanni-vincenti-poteva-salvare-i-pompieri/">quanto successo ad Alessandria</a></b>, per fortuna in questo caso nessuno dei presenti ha perso la vita. Sono 10 in totale i feriti, 4 vigili del fuoco e 4 agenti di polizia, nessuno di loro è in pericolo di vita.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Esplosione a Reggio Calabria, la causa sarebbe un corto circuito</h3>
      <p>Secondo le prime informazioni giunte l’incendio sarebbe divampato all’interno di una macelleria in via <b>Santa Lucia</b>, nei pressi della zona di <b>Sant’Antonio</b> (parte alta di Reggio Calabria). A causare l’improvvisa esplosione sarebbe stato il contatto tra le fiamme ed una bombola di gas all’interno della macelleria. La deflagrazione è stata talmente violenta da danneggiare il camion dei <b>Vigili del Fuoco</b> e ferire gli agenti che stavano recintando la zona.</p>
      <p>Tutti i feriti sono stati portati in ospedale per ricevere le cure del caso e pare che nessuno di essi sia in pericolo di vita. Come sempre accade in questi casi si sta investigando sulle possibili cause dell’incendio. A quanto pare in questo caso non si è trattato di un incendio doloso: le fiamme sono state causate da un <b>corto circuito</b>. Ulteriori aggiornamenti sulla vicenda verranno condivisi nelle prossime ore.</p>
      <figure>
        <img src="https://www.viagginews.com/wp-content/uploads/2019/11/Esplosione-reggio.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/peste-bubbonica-casi-settimana-cina-uomo-animali/"/>
        <a href="https://www.viagginews.com/2019/11/20/manovra-2020-sanita-medici-base-esami/"/>
        <a href="https://www.viagginews.com/2019/11/20/stasera-in-tv-oltre-la-soglia-anticipazioni-20-novembre/"/>
      </related>
    </article>
  </body>
</html>