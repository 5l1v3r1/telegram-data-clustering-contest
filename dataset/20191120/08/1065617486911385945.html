<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/tuttosport/svolta-alla-roma-friedkin-piu-vicino/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T08:53:54+00:00"/>
    <meta property="og:title" content="Svolta alla Roma: Friedkin più vicino"/>
    <meta property="og:description" content="Dan Friedkin aveva già rifiutato l'invito un anno fa, ma ora sembra invece aver cambiato idea e dei suoi uomini sono nella capitale"/>
  </head>
  <body>
    <article>
      <h1>Svolta alla Roma: Friedkin più vicino</h1>
      <h2>Dan Friedkin aveva già rifiutato l’invito un anno fa, ma ora sembra invece aver cambiato idea e dei suoi uomini sono nella capitale</h2>
      <address><time datetime="2019-11-20T08:53:54+00:00">20 Nov 2019, 08:53</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Il gruppo <b>Friedkin fa sul serio</b>. Il colosso della <b>Toyota</b> <b>studia</b> seriamente i conti della <b>Roma </b>ed è prossimo ad avviare una <b>due diligence</b> nei confronti del club per capire se poter fare un’<b>offerta</b> o entrare solo come <b>investitore</b>. Un affondo – come spiega Stefano Carina su ‘Tuttosport’ – partito dopo l’aumento di capitale, stipulato dalla società giallorossa lo scorso 28 ottobre. Dan Friedkin (per Forbes alla posizione <b>504</b> come uomo più ricco al mondo e tra i primi 100 in Usa) aveva già <b>rifiutato l’invito un anno fa</b>, ma ora sembra invece aver cambiato idea e dei suoi uomini sono nella capitale. L’impressione è che molto sia legato alla questione del nuovo <b>stadio</b>. Un impero da <b>4 miliardi. Cinema, sport e beneficenza</b>. L’impero <b>Friedkin</b> non si esaurisce nel mondo delle auto e spazia in diversi campi: resort (negli <b>Stati Uniti e in Messico</b>), safari, tutto concentrato nel settore lusso, e cinema. In totale sono ben dodici le società che fanno parte del gruppo che ha oltre <b>5.600 dipendenti</b>, 2.100 dei quali a Houston.</p>
      <p>Chissà se in questa accelerazione non abbia contribuito anche l’esplosione di <b>Zaniolo</b>. Il Cies (osservatorio del calcio), ad esempio, già prima dell’exploit in azzurro (4 novembre) lo valutava intorno agli <b>80 milioni</b> (78.9). Figuriamoci oggi, dopo l’uno-due all’Armenia. Il primo, insieme a <b>Di Francesco</b>, è stato <b>Mancini</b> che lo convocò quando Nicolò ancora doveva disputare un minuto con la <b>Roma</b>. E il ct ha deciso di <b>tornare indietro</b> anche su un suo convincimento (lo vede più mezzala), pur di permettergli di esprimersi al meglio e smussarne i limiti tattici (in copertura). E allora, non più in mediana, ma nel <b>tridente</b> offensivo. La risposta (2 gol e un assist) vale in anticipo il pass per il prossimo europeo. E magari anche l’appeal per attirare un nuovo socio nella <b>Roma</b>.</p>
    </article>
  </body>
</html>