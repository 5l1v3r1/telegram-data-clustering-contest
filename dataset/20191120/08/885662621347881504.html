<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/aytokinito/energeia/125581/oi-aytokinitobiomihanies-ayxanoyn-tis-ependyseis-stin-ilektrokinisi"/>
    <meta property="og:site_name" content="Insider"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Οι αυτοκινητοβιομηχανίες αυξάνουν τις επενδύσεις στην ηλεκτροκίνηση"/>
    <meta property="og:description" content="Η αγορά των ηλεκτρικών φορτηγών αναμένεται να αναπτυχθεί με ετήσιο ρυθμό αύξησης 30% έως το 2026."/>
  </head>
  <body>
    <article>
      <h1>Οι αυτοκινητοβιομηχανίες αυξάνουν τις επενδύσεις στην ηλεκτροκίνηση</h1>
      <h2>Η αγορά των ηλεκτρικών φορτηγών αναμένεται να αναπτυχθεί με ετήσιο ρυθμό αύξησης 30% έως το 2026.</h2>
      <address>
        <time datetime="2019-11-20T08:00:00+00:00">20 Nov 2019, 08:00</time>
      </address>
      <p>Oι μεταφορές και τα logistics, τα οποία θα μπορούσαν να θεωωρηθούν ως η ραχοκοκαλιά της ανάπτυξης της παγκόσμιας οικονομίας (και του ηλεκτρονικού εμπορίου) εξηλεκτρίζονται με γοργούς ρυθμούς με απώτερο στόχο να συμμορφωθούν με τις περιβαλλοντικές απαιτήσεις και τις επιταγές για στροφή στην οικονομία μηδενικού άνθρακα.</p>
      <p>Σύμφωνα με τη μελέτη<b> «The Electric Truck Report» (Business Insider Intelligence)</b>, οι κατασκευαστές φορτηγών, οι διαχειριστές στόλου και άλλες εταιρείες logistics θα πρέπει να μεταμορφωθούν για να ικανοποιήσουν τις απαιτήσεις του μέλλοντος. Ως εκ τούτου, η βιομηχανία φορτηγών βρίσκεται στα αρχικά στάδια μιας τεχνολογικής μετατόπισης, με ιδιαίτερη έμφαση στη μετάβαση των στόλων από το ντίζελ στην ηλεκτρική ενέργεια.</p>
      <p>Ενώ τα ηλεκτρικά φορτηγά δεν είναι μια εντελώς νέα ιδέα, τρεις βασικοί παράγοντες επιβάλλουν να εστιάσει η βιομηχανία στη νέα τεχνολογία: οι εθνικές στρατηγικές για μείωση των εκπομπών διοξειδίου του άνθρακα, το αυξανόμενο συνολικό κόστος της ιδιοκτησίας του στόλου (TCO) και η διεύρυνση των επενδύσεων στις υποδομές της ηλεκτροκίνησης ειδικά όσον αφορά στα φορτηγά.</p>
      <p>Ως εκ τούτου, η βιομηχανία βλέπει πολλές γωνστές εταιρείες να επενδύουν ήδη στην τεχνολογία ηλεκτρικών φορτηγών: <b>Για παράδειγμα, η Daimler, η μητρική εταιρεία της Mercedes-Benz, δαπανά 3,2 δισεκατομμύρια δολάρια στην έρευνα και ανάπτυξη ηλεκτρικών φορτηγών τα επόμενα δύο χρόνια και η Volkswagen θα επενδύσει 1,7 δισεκατομμύρια δολάρια σε τεχνολογία ηλεκτρικών φορτηγών και λεωφορείων μέχρι το 2022.</b> Και οι κορυφαίες εταιρίες logistics ακολουθούν την τάση αυτή, ενσωματώνοντας όλο και περισσότερο τα ηλεκτρονικά φορτηγά στις επιχειρήσεις τους. Ακολουθώντας την ίδια λογική, η<b> UPS</b> ανακοίνωσε ότι θα συνεργαστεί με την Workhorse Group για την ανάπτυξη 50 ηλεκτρικών φορτηγών μεταφοράς.</p>
      <p>Οι μεταφορές μετατοπίζονται από το ντίζελ στην ηλεκτροκίνηση και η αγορά των ηλεκτρικών φορτηγών αναμένεται να αναπτυχθεί με ετήσιο ρυθμό αύξησης 30% έως το 2026.</p>
      <p>Πηγή: businessinsider.com</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/energeia/125625/anastelletai-kai-i-deyteri-48ori-apergia-tis-genop"/>
        <a href="https://www.insider.gr/epiheiriseis/energeia/125598/yperaktio-aioliko-ishyos-1-gw-shediazei-i-gallia"/>
        <a href="https://www.insider.gr/epiheiriseis/energeia/125577/imerida-gia-ta-apoblita-diorganonei-ypen"/>
      </related>
    </article>
  </body>
</html>