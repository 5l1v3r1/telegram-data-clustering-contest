<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/mercat-nadal-valencia-10-desembre"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T08:48:00+00:00"/>
    <meta property="og:title" content="El tradicional mercat de Nadal arriba a València a partir del 10 de desembre"/>
    <meta property="og:description" content="El mercadet comptarà amb una trentena de parades ubicades a la plaça del Mercat fins el 5 de gener"/>
  </head>
  <body>
    <article>
      <h1>El tradicional mercat de Nadal arriba a València a partir del 10 de desembre</h1>
      <h2>Figuretes del pessebre, decoració nadalenca i joguets per als més menuts són alguns dels articles que es podran trobar en les parades de la plaça del Mercat</h2>
      <address><time datetime="2019-11-20T08:48:00+00:00">20 Nov 2019, 08:48</time> by <a rel="author">DLV</a></address>
      <p>VALÈNCIA. El tradicional mercat de Nadal s'instal·larà a la plaça del Mercat del 10 de desembre del 2019 al 5 de gener del 2020, tal com ha anunciat el regidor de Comerç i Mercats, Carlos Galiana. El mercadet comptarà amb una trentena de parades; concretament, 17 casetes de quatre metres d'exposició i 12 casetes de 2 metres. <br/><br/>Segons ha informat l'Ajuntament de València en un comunicat, l'horari d'obertura del mercat serà de les 9 del matí a les 10 de la nit hores, a excepció del dia 25 desembre –fins les 2 de la matinada– i el 5 de gener –fins les 5 de la matinada–. <br/><br/>Les mercaderies autoritzades per a la venda seran, entre d'altres, articles relacionats amb el pessebre tradicional, decoració nadalenca, artesania, quadres, treballs manuals, articles lúdics infantils i bijuteria. Actualment està en marxa el procediment de contractació de les casetes de fusta que s'instal·laran en la ubicació elegida.<br/><br/>En aquest sentit, Galiana ha recordat que la regidoria de Comerç "ha impulsat una sèrie de millores per facilitar l'activitat als comerciants de venda no sedentària de València, com per exemple les casetes –sufragades per l'Ajuntament– que seran totes iguals, estaran cobertes i tindran connexió a la llum, aspecte que ha permés que es deixen d'utilitzar els sorollosos motors de gasolina que s'empraven fins ara". <br/><br/>Galiana també ha explicat que s'ha realitzat una "dignificació de la localització del mercadet nadalenc". En aquest sentit, la regidoria de Comerç va demanar a la comissió tècnica de patrimoni l'emissió del corresponent dictamen que autoritzara la ubicació de les casetes del mercat tradicional de Nadal en aquest entorn patrimonial, amb un resultat favorable per part de la comissió. </p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/ni-castello-ribera-ni-villanueva-castellon-consistori-inicia-tramits-nom-consens"/>
        <a href="https://www.diarilaveu.com/oposicio-carrega-ribo-grezzi-dimissio-secretari-emt-valencia"/>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/direccio-presidencia-consellers-profundes-renovacions-afrontar-a-punt-imminentment"/>
        <a href="https://www.diarilaveu.com/psoe-arrabassa-alcaldia-palma-de-gandia-compromis-suport-del-pp"/>
      </related>
    </article>
  </body>
</html>