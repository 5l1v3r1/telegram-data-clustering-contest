<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/aktorius-andrius-ziurauskas-vaidins-interaktyviame-sou-alkoholio-biblija.a3798747-0b69-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-20T08:02:00+00:00"/>
    <meta property="og:title" content="Aktorius Andrius Žiurauskas vaidins interaktyviame šou „Alkoholio biblija“"/>
    <meta property="og:description" content="„Domino“ teatro naujojo sezono interaktyvus šou „Alkoholio biblija“ jau sulaukė didelio pasisekimo. Prie talentingos aktorių komandos – Justino Jankevičiaus ir Ramūno Cicėno – prisijungia ir spektaklio režisierius Andrius Žiurauskas."/>
  </head>
  <body>
    <article>
      <h1>Aktorius Andrius Žiurauskas vaidins interaktyviame šou „Alkoholio biblija“</h1>
      <address><time datetime="2019-11-20T08:02:00+00:00">20 Nov 2019, 08:02</time> by <a rel="author">Žmonės.lt</a></address>
      <p>
        <b>„Domino“ teatro naujojo sezono interaktyvus šou „Alkoholio biblija“ jau sulaukė didelio pasisekimo. Prie talentingos aktorių komandos – Justino Jankevičiaus ir Ramūno Cicėno – prisijungia ir spektaklio režisierius Andrius Žiurauskas.</b>
      </p>
      <p>Įdomiausias pasaulio ir Lietuvos gėrimų istorijas pasakojantis interaktyvus šou „Alkoholio biblija“ spalio pabaigoje pradėjo naująjį „Domino“ teatro sezoną, sukviesdamas pilnas sales žiūrovų. Unikaliame šou gėrimų ekspertų vaidmenis atlieka Justinas Jankevičius ir Ramūnas Cicėnas. Nuo lapkričio prie aktorių dueto prisijungia ir „Alkoholio biblijos“ režisierius Andrius Žiurauskas.</p>
      <figure>
        <img src="https://www.zmones.lt/photo/9a5aad61-0b6b-11ea-9fe0-aa000054c883/1200x750s/akimirkos-is-spektaklio-alkoholio-biblija-5dd4f2408c9ab1-71670627.jpeg"/>
        <figcaption>Akimirkos iš spektaklio „Alkoholio biblija“</figcaption>
      </figure>
      <p>Save „protingu taurelės mėgėju“ vadinantis A. Žiurauskas sako, jog šis šou ne tik leidžia linksmai praleisti laiką, tačiau jis ir edukuoja, kaip atsakingai ir protingai vartoti alkoholį. Todėl tai smagi proga pasvarstyti, kodėl žmonės vartoja svaigiuosius gėrimus, ar alkoholis – žmogaus draugas, ar priešas. ,,Tai yra neišsemiama tema, nes alkoholis mus lydi nuo pat žmonijos atsiradimo pradžios“, – sako aktorius ir režisierius. Šiame šou meistriškai ir šmaikščiai atskleidžiami įdomiausi gėrimų istorijos faktai, nuotykiai ir atradimai. Kodėl išnyko dinozaurai, kuri šalis laimėjo <i>alkolimpiadą</i>, kuo garsūs Lietuvos miestų herbai ir ką mėgo gerti Bendžaminas Franklinas. Prie aktorių komandos prisijungiantis režisierius Andrius Žiurauskas užsimena, kad įdomių ir smagių gėrimų istorijų, susijusių su įvairiais pasaulio ir Lietuvos menininkais, išradėjais ir lyderiais tiek daug, jog pakaktų dar bent porai ar trejetui šou tęsinių.</p>
      <figure>
        <img src="https://www.zmones.lt/photo/99d542fc-0b6b-11ea-9fe0-aa000054c883/1200x750s/akimirkos-is-spektaklio-alkoholio-biblija-5dd4f23fae94a5-67265728.jpeg"/>
        <figcaption>Akimirkos iš spektaklio „Alkoholio biblija“</figcaption>
      </figure>
      <p>Šiais metais interaktyvus šou „Alkoholio biblija“ dar bus rodomas Telšiuose, Klaipėdoje, Kaune, Panevėžyje, Alytuje, Šiauliuose, Vilniuje, Gargžduose, Ignalinoje, o sausio mėnesį lankysis Utenoje, Kaune, Vilniuje ir Pakruojyje. Daugiau informacijos ir bilietai: <a href="http://www.dominoteatras.lt/">www.dominoteatras.lt</a></p>
    </article>
  </body>
</html>