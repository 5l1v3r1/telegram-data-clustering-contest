<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/plus/epikairotita/article/73931/diodia-apo-simera-20-11-ston-perifereiako-thessalonikis"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T08:09:02+00:00"/>
    <meta property="og:title" content="Διόδια από σήμερα (20/11) στον περιφερειακό Θεσσαλονίκης"/>
    <meta property="og:description" content="Σε λειτουργία τίθενται από σήμερα τα διόδια στο Ωραιόκαστρο, στον περιφερειακό της Θεσσαλονίκης."/>
  </head>
  <body>
    <article>
      <h1>Διόδια από σήμερα (20/11) στον περιφερειακό Θεσσαλονίκης</h1>
      <h2>Σε λειτουργία τίθενται από σήμερα τα διόδια στο Ωραιόκαστρο, στον περιφερειακό της Θεσσαλονίκης.</h2>
      <address><time datetime="2019-11-20T08:09:02+00:00">20 Nov 2019, 08:09</time> by <a rel="author">ΦΩΣ TEAM</a></address>
      <p>Θα ακολουθήσουν στις αρχές Δεκεμβρίου τα διόδια Ασπροβάλτας και στη συνέχεια τα πλευρικά διόδια στον Στρυμονικό. Η λειτουργία των νέων σταθμών θα επιφέρει μικρές αλλαγές στο ύψος των διοδίων λόγω της μεταβολής της απόστασης που «χρεώνουν» οι γειτονικοί σταθμοί.</p>
      <p>Χθες, δημοσιεύθηκε στην Εφημερίδα της Κυβερνήσεως (ΦΕΚ 4183Β) η τέταρτη απόφαση τροποποίησης του ύψους των διοδίων από το 2012, οπότε και η Εγνατία Οδός πέρασε στον έλεγχο του ΤΑΙΠΕΔ. Η απόφαση αφορά τη λειτουργία του νέου σταθμού διοδίων Θεσσαλονίκης (στο Ωραιόκαστρο) από σήμερα: ο σταθμός θα χρεώνει τη διέλευση 0,30 στις μοτοσικλέτες, 0,50 ευρώ στα Ι.Χ. και 1 ή 1,50 ευρώ στα μεγάλα οχήματα. Η λειτουργία του νέου σταθμού συνοδεύεται με μείωση των διοδίων Πολύμυλου (ενδεικτικά: τα Ι.Χ. θα πληρώνουν 2,20 αντί 2,40 ευρώ έως σήμερα) και στα διόδια Προμαχώνα (για τα Ι.Χ. 2 ευρώ από 2,40 ευρώ σήμερα).</p>
      <p>Επεται στις 4 Δεκεμβρίου η λειτουργία του νέου σταθμού διοδίων στην Ασπροβάλτα, ο οποίος θα χρεώνει 0,60 ευρώ στα δίκυκλα, 0,90 ευρώ στα Ι.Χ. και 2,30-3,20 στα μεγάλα οχήματα. Τέλος, έως τις 15 Ιανουαρίου θα τεθεί σε λειτουργία και ο πλευρικός σταθμός διοδίων στο Στρυμονικό, με χρέωση 0,70 για τα δίκυκλα, 1 ευρώ για τα Ι.Χ. και 2,50-3,50 ευρώ για τα μεγάλα οχήματα. Οταν τεθεί σε λειτουργία ο σταθμός Ασπροβάλτας, θα μειωθούν τα διόδια στον σταθμό Ανάληψης (ενδεικτικά στα Ι.Χ. 1,80 ευρώ από 2,40 ευρώ σήμερα).</p>
      <p>Με τη λειτουργία των μετωπικών διοδίων Θεσσαλονίκης (Ωραιοκάστρου) και Ασπροβάλτας, οι σταθμοί διοδίων της Εγνατίας Οδού αυξάνονται σε δεκατέσσερις. Σήμερα στην Εγνατία και στους κάθετους άξονες λειτουργούν δώδεκα μετωπικοί σταθμοί διοδίων: Τύριας (ενδεικτικά για τα Ι.Χ. 2,10 ευρώ), Παμβώτιδας (1,20 ευρώ), Μαλακασίου (2,10 ευρώ), Πολυμύλου (2,40 ευρώ), Μαλγάρων (1,20 ευρώ), Ανάληψης (2,40 ευρώ), Μουσθένης (2,40 ευρώ), Ιάσμου (1,90 ευρώ), Μέστης (1,70 ευρώ), Ιεροπηγής (2,10 ευρώ), Ευζώνων (1,80 ευρώ) και Προμαχώνα (2,40 ευρώ).</p>
      <p>Πάντως, την προηγούμενη εβδομάδα ο Σύλλογος Εργαζομένων της Εγνατίας Οδού κατήγγειλε ότι η Τράπεζα Πειραιώς εξακολουθεί να δεσμεύει το μεγαλύτερο μέρος των εσόδων από τα διόδια, έχοντας εισπράξει ήδη 320 εκατ. ευρώ για δάνειο 250 εκατ. ευρώ. Η Εγνατία Α.Ε. έχει στραφεί κατά της τράπεζας για τη μονομερή μεταβολή προς το δυσμενέστερο των όρων αποπληρωμής του δανείου και η αγωγή της συζητήθηκε προ δεκαπενθημέρου.</p>
      <p>πηγή: kathimerini.gr</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/plus/epikairotita/article/72189/voyliazei-i-thessaloniki-kindynos-na-vrethei-kato-apo-to-nero-mexri-to-2100"/>
        <a href="https://www.fosonline.gr/plus/epikairotita/article/72127/thessaloniki-vandalismoi-sto-mnimeio-gia-tin-apeleytherosi-tis-polis-apo-toys-germanoys"/>
        <a href="https://www.fosonline.gr/plus/epikairotita/article/72009/thessaloniki-enas-nekros-kai-pente-traymaties-se-neo-troxaio-me-metanastes-vid"/>
        <a href="https://www.fosonline.gr/plus/ey-zin/article/71816/me-ena-e-pass-tha-taxideyoyme-se-oli-tin-ellada-pic"/>
        <a href="https://www.fosonline.gr/plus/epikairotita/article/71312/tragodia-stin-kalamaria-mia-82xroni-parasyrthike-apo-aporrimatoforo"/>
        <a href="https://www.fosonline.gr/auto-moto/aytokinito/article/71154/ti-allazei-sta-diodia-ligotera-xrimata-kai-talaiporia-gia-toys-odigoys-vid"/>
      </related>
    </article>
  </body>
</html>