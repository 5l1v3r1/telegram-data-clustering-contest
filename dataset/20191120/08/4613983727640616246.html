<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/business/tbi-bank-shte-predlaga-produkti-za-kreditna-zashtita-na-svetovniya-lider-bnp-paribas-cardif.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T08:06:55+00:00"/>
    <meta property="og:title" content="TBI Bank ще предлага продукти за кредитна защита на световния лидер BNP Paribas Cardif"/>
    <meta property="og:description" content="Една от най-бързоразвиващите се банки в България - TBI Bank, започва да предлага заедно със световния лидер в кредитната защита БНП Париба Кардиф нова линия застрахователни програми, които ще допълнят кредитните продукти на финансовата институция."/>
  </head>
  <body>
    <article>
      <h1>TBI Bank ще предлага продукти за кредитна защита на световния лидер BNP Paribas Cardif</h1>
      <address>
        <time datetime="2019-11-20T08:06:55+00:00">20 Nov 2019, 08:06</time>
      </address>
      <p>Една от най-бързоразвиващите се банки в България - TBI Bank, започва да предлага заедно със световния лидер в кредитната защита БНП Париба Кардиф нова линия застрахователни програми, които ще допълнят кредитните продукти на финансовата институция.</p>
      <p>Новото застрахователно предложение от TBI Bank и БНП Париба Кардиф включва защита от нежелана безработица, загубена работоспособност или продължителен болничен, поради необходимост да се полагат грижи за член на семейството. Така всеки, който изтегли кредит, но има временни затруднения при изплащането му, ще има пълна защита за необходимия период. Освен това продуктът предлага на клиентите възможност за второ медицинско мнение от водещи здравни институции в Западна Европа и Северна Америка.</p>
      <p>"Новият застрахователен продукт на TBI Bank е насочен към всички наши клиенти - лица на трудов договор, самоосигуряващи се лица, студенти и пенсионери, предлагайки максимална стойност на най-достъпна цена. И най-важното: всички тези услуги се предлагат в един удобен универсален пакет", каза Армен Матевосян, главен търговски директор на TBI Bank.</p>
      <p>"Много сме развълнувани от възможността да работим съвместно с TBI Bank, дигитална банка от следващо поколение, предлагайки най-добрите застрахователни защити за техните кредити. Това партньорство, стъпило върху доказан опит и ангажираност към клиентите от двете компании, цели да предостави уникално продуктово предложение на възможно най-голям брой клиенти", каза Марио Костов, управител на БНП Париба Кардиф в България.</p>
      <p>TBI Bank е лицензирана банка, която работи онлайн и офлайн с физически лица и малки и средни предприятия, като оперира в България, Румъния, Германия, Швеция и Полша. От своя страна БНП Париба Кардиф е един от световните лидери в своя сектор - застраховане на кредитополучатели.</p>
    </article>
  </body>
</html>