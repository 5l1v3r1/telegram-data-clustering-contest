<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/congedo-di-paternita-e-possibile-utilizzarlo-contemporaneamente-a-quello-di-maternita/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T08:50:24+00:00"/>
    <meta property="og:title" content="Congedo di paternità: è possibile utilizzarlo contemporaneamente a quello di maternità?"/>
    <meta property="og:description" content="Chiarimenti dall’INPS circa il periodo di fruizione del congedo per paternità. Vediamo di cosa si tratta."/>
  </head>
  <body>
    <article>
      <h1>Congedo di paternità: è possibile utilizzarlo contemporaneamente a quello di maternità?</h1>
      <h2>Chiarimenti dall’INPS circa il periodo di fruizione del congedo per paternità. Vediamo di cosa si tratta.</h2>
      <address><time datetime="2019-11-20T08:50:24+00:00">20 Nov 2019, 08:50</time> by <a rel="author" href="https://www.investireoggi.it/fisco/author/pietrop/" target="_blank">Pietro Pisello</a></address>
      <p>Con circolare. 140 del 18 novembre 2019, avente ad oggetto: “<i>Facoltà del padre di fruire dei riposi giornalieri di cui all’articolo 40 del D.lgs 26 marzo 2001, n. 151 (T.U. sulla maternità e paternità) anche durante il teorico periodo di trattamento economico di maternità spettante alla madre lavoratrice autonoma</i>”, l’INPS fornisce alcuni chiarimenti circa il periodo di fruizione del congedo di paternità.</p>
      <h3>Fruizione dei riposi giornalieri nel caso di padre lavoratore dipendente e madre lavoratrice autonoma</h3>
      <p>Nel caso in cui la madre sia lavoratrice autonoma, il padre lavoratore dipendente può fruire dei riposi di cui all’articolo 40 del D.lgs n. 151/2001 dalla nascita o, nel caso di adozione, dall’ingresso in famiglia, a prescindere dalla fruizione dell’indennità di maternità della madre lavoratrice autonoma.</p>
      <p>A tale scopo bisogna seguire le linee guida indicate nella circolare n. 8/2003 in materia di incompatibilità:</p>
      <ul>
        <li>
          <i>“Il padre lavoratore dipendente non può fruire dei riposi giornalieri nel periodo in cui la madre lavoratrice autonoma si trovi in congedo parentale”;</i>
        </li>
        <li><i>“Il padre lavoratore dipendente non ha diritto alle ore che l’articolo 41 del citato D.lgs n. 151/2001 riconosce al padre, in caso di parto plurimo, come “aggiuntive” rispetto alle ore previste dall’articolo 39 del medesimo decreto legislativo (vale a dire quelle fruibili dalla madre), per l’evidente impossibilità di “aggiungere” ore quando la madre non ha diritto ai riposi giornalieri”</i>.</li>
      </ul>
      <p>Leggi anche: “<a href="https://www.investireoggi.it/fisco/paternita-7-giorni-di-congedo-chi-potra-chiedere-i-due-giorni-in-piu/">Paternità: 7 giorni di congedo, chi potrà chiedere i due giorni in più</a>”.</p>
    </article>
  </body>
</html>