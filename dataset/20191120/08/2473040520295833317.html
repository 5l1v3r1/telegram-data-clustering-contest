<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/246989/grecia-vrea-sa-reduca-cu-o-treime-numarul-fumatorilor-pana-in-2025.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T08:16:12+00:00"/>
    <meta property="og:title" content="Grecia vrea sa reduca cu o treime numarul fumatorilor pana in 2025"/>
    <meta property="og:description" content="Premierul elen Kyriakos Mitsotakis a lansat o campanie care are drept scop reducerea cu aproape o treime a numarului fumatorilor pana in 2025 in Grecia, unde consumul de tigari ramane ridicat, relateaza AFP, scrie Agerpres."/>
  </head>
  <body>
    <article>
      <h1>Grecia vrea sa reduca cu o treime numarul fumatorilor pana in 2025</h1>
      <address>
        <time datetime="2019-11-20T08:16:12+00:00">20 Nov 2019, 08:16</time>
      </address>
      <p>
        <b>Premierul elen Kyriakos Mitsotakis a lansat o campanie care are drept scop reducerea cu aproape o treime a numarului fumatorilor pana in 2025 in Grecia, unde consumul de tigari ramane ridicat, relateaza AFP, scrie Agerpres.</b>
      </p>
      <blockquote>"Statul grec (...) isi propune sa reduca numarul fumatorilor cu 30% pana in 2025", a declarat Mitsotakis in cadrul unei conferinte de presa. "Inamicul nostru este fumatul, nu fumatorii. Scopul nostru nu este sa divizam, ci sa ne unim in numele sanatatii", a mai spus el.</blockquote>
      <p>In fiecare an, fumatul provoaca 20.000 de decese in randul grecilor si sunt inregistrate 700.000 de internari, ale caror costuri se ridica la aproape un miliard de euro, a mai spus el.</p>
      <p>Potrivit unui studiu medical publicat in octombrie, numarul fumatorilor adulti a scazut de la 40 la 27,5% intr-un deceniu.</p>
      <p>Cu toate acestea, premierul si-a exprimat ingrijorarea in legatura cu rata alarmanta a minorilor sub 15 ani care fumeaza: un baiat din sase si una din opt fete.</p>
      <p>
        <a href="https://www.wall-street.ro/articol/Companii/217662/de-ce-mizeaza-philip-morris-international-pe-iqos-si-heets.html">Citeste si:<br/>Revolutia industriei tutunului. Reportaj in centrul de cercetare IQOS</a>
      </p>
      <figure>
        <img src="https://img.wall-street.ro/image_thumbs/thumbs/ece/ece9456b58f66709c0d049a5c2fa780d-400x250-00-65.jpg?v=1517236348"/>
      </figure>
      <p>O noua lege votata de guvernul conservator al lui Kyriakos Mitsotakis, sosit la putere in iulie, prevede pedepse de pana la 500 de euro pentru fumatorii care aprind o tigara intr-un restaurant sau un club de noapte, si pana la 10.000 de euro amenda pentru proprietarii de localuri care incalca legea. Incalcarile repetate pot duce la inchiderea temporara a localurilor in cauza si revocarea licentei de functionare.</p>
      <p>Mitsotakis se opune ferm fumatului. El a povestit o conversatie din 1979 cu bunicul sau care a murit de cancer pulmonar. "Noi nu stim efectele nocive (ale fumatului). Tu, tu le cunosti", i-a spus atunci bunicul lui.</p>
      <p>Ultima campanie anti-tabac din Grecia dateaza din 2009. Initial promovata energic de autoritati, ea a cazut apoi in derizoriu.</p>
      <p>
        <a href="https://www.wall-street.ro/articol/Companii/217583/planurile-philip-morris-iqos-heets-2025.html">Citeste si:<br/>Calculele Philip Morris pentru urmatorii ani. Cum se va imparti piata</a>
      </p>
      <figure>
        <img src="https://img.wall-street.ro/image_thumbs/thumbs/db4/db4610d0759899f57d41ff00c0c879b0-400x250-00-65.jpg?v=1516951799"/>
      </figure>
      <footer>Sursa foto: By Gorynvd / Shutterstock</footer>
    </article>
  </body>
</html>