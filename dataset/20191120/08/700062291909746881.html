<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714375-komision-gia-ellhnikh-oikonomia-shmera-h-ekthesh-gia-thn-4h-metamnhmoniakh-axiologhsh-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T08:10:00+00:00"/>
    <meta property="og:title" content="Κομισιόν για ελληνική οικονομία: Σήμερα η έκθεση για την 4η μεταμνημονιακή αξιολόγηση της"/>
    <meta property="og:description" content="Το δρόμο στο Eurogroup της 4ης Δεκεμβρίου για να ανάψει το πράσινο φως στην εκταμίευση των κερδών ύψους 767 εκατ. ευρώ από τα ελληνικά σχόλια"/>
  </head>
  <body>
    <article>
      <h1>Κομισιόν για ελληνική οικονομία: Σήμερα η έκθεση για την 4η μεταμνημονιακή αξιολόγηση της</h1>
      <address>
        <time datetime="2019-11-20T08:10:00+00:00">20 Nov 2019, 08:10</time>
      </address>
      <p>Το δρόμο στο Eurogroup της 4ης Δεκεμβρίου για να ανάψει το πράσινο φως στην εκταμίευση των κερδών ύψους 767 εκατ. ευρώ από τα ελληνικά σχόλια αναμένεται να ανοίξει σήμερα η Κομισιόν η οποία  θα εγκρίνει και  μάλιστα με θετικά σχόλια την τέταρτη αξιολόγηση της μεταμνημονιακής εποπτείας της ελληνικής οικονομίας. Η Επιτροπή χαιρετίζει το θετικό κλίμα που έχει δημιουργηθεί για την Ελλάδα στις αγορές και το αποδίδει στις μεταρρυθμίσεις της κυβέρνησης και τη φιλική προς την ανάπτυξη πολιτική της.</p>
      <p>Στην έκθεσή της που δημοσιοποιείται σήμερα η Κομισιόν προβλέπει ότι να επιταχύνει και να φτάσει στο 1,8% το 2019 συνολικά, βασιζόμενη στην εσωτερική κατανάλωση και τις επενδύσεις. Για το 2020 αναφέρει ότι θα κινηθεί στο 2,3% και σχεδόν διπλάσια του μέσου όρου της Ευρωζώνης (1,2%). Η αξιολόγηση αναφέρεται επίσης στη βελτίωση του οικονομικού κλίματος μετά τις εκλογές του περασμένου Ιουλίου, στην άρση όλων των περιορισμών στην κίνηση κεφαλαίων, στη μείωση των επιτοκίων των ομολόγων σε ιστορικά χαμηλά, αλλά και στις αναβαθμίσεις από τους οίκους αξιολόγησης. Στη διαμόρφωση του θετικού αυτού κλίματος συνετέλεσαν και οι πολύ εποικοδομητικές συζητήσεις μεταξύ των Ευρωπαίων και της κυβέρνησης, στο πλαίσιο της αξιολόγησης, αναφέρει η έκθεση, η οποία χαρακτηρίζει ως πρόκληση για την Ελλάδα τη διατήρηση αυτής της πολύ θετικής δυναμικής.</p>
      <p>Στο δημοσιονομικό πεδίο, εκτιμάται  ότι το πρωτογενές πλεόνασμα φέτος θα είναι ψηλότερο από τον στόχο (3,5% του ΑΕΠ) και θα κυμανθεί στο 3,8%, δεδομένου ότι αντιμετωπίστηκαν από την κυβέρνηση οι ανησυχίες που είχαν εκφραστεί από τους θεσμούς για τα μέτρα ύψους 0,7% του ΑΕΠ της προηγούμενης κυβέρνησης τον περασμένο Μάιο. Όπως αναφέρει η έκθεση το πρόβλημα αντιμετωπίστηκε με μείωση της οροφής δαπανών του Δημοσίου κατά 0,6% του ΑΕΠ.</p>
      <p>Η εισήγηση της Κομισιόν, που σηματοδοτεί την επιτυχή ολοκλήρωση της τέταρτης αξιολόγησης, θα συζητηθεί τώρα στη συνεδρίαση του ΕWG, το οποίο θα ετοιμάσει και την τελική εισήγηση στο Εurogroup της 4ης Δεκεμβρίου. Στην εν λόγω συνεδρίαση θα συζητηθεί το θέμα των επιστροφών των κερδών του ευρωσυστήματος από τα ελληνικά ομόλογα, όπου θα εγκριθεί η εκταμίευση του ποσού των 767 εκατ. ευρώ. Ωστόσο, δεν είναι βέβαιο ότι στο προσεχές Εurogroup θα συζητηθεί και το αίτημα της κυβέρνησης για αλλαγή χρήσης των παραπάνω χρημάτων, ώστε αντί να κατευθύνονται στη μείωση του χρέους να διατεθούν για δημόσιες επενδύσεις με αναπτυξιακό χαρακτήρα.</p>
      <p>
        <a href="https://www.news.gr/oikonomia/article/2044325/komision-gia-elliniki-ikonomia-simera-i-ekthesi-gia-tin-4i-metamnimoniaki-axiologisi-tis.html">news</a>
      </p>
    </article>
  </body>
</html>