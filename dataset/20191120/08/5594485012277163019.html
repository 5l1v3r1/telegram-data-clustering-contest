<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/svidetel-khvrli-bomba-po-sluchaya-s-pochinaloto-3-godishno-dete_news710322.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Свидетел хвърли бомба по случая с починалото 3-годишно дете"/>
    <meta property="og:description" content="Д-р Георгиева всъщност не искала въобще да хоспитализира невръстния пациент"/>
  </head>
  <body>
    <article>
      <h1>Свидетел хвърли бомба по случая с починалото 3-годишно дете</h1>
      <h2>Д-р Георгиева всъщност не искала въобще да хоспитализира невръстния пациент</h2>
      <address>
        <time datetime="2019-11-20T08:00:00+00:00">20 Nov 2019, 08:00</time>
      </address>
      <p>https://blitz.bg/obshtestvo/stolitsa/svidetel-khvrli-bomba-po-sluchaya-s-pochinaloto-3-godishno-dete_news710322.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574229842-596165.jpg"/>
        </figure>
        <figure>
          <img src="https://static.blitz.bg/documents/thumbnails/730/201607/1468218447-shutterstock-295184639.jpg"/>
          <figcaption>Снимка: Shutterstock</figcaption>
        </figure>
      </slideshow>
      <p><b>Детето престоя може би над два часа от момента, в който влезе за преглед, до момента, в който реално беше хоспитализирано. Това заяви в ефира на bTV свидетел на прегледа на 3-годишното дете, което преди дни почина в столична болница от пневмония. </b><br/><br/>"Имаше спорове вътре в лекарския кабинет. Единият бе дали може да бъде хоспитализирано детето, защото нямало легло", заяви Ясен Ничев.<br/><br/>"Разбрахме, че родителите са идвали по-рано сутринта, но били посъветвали да потърсят помощ другаде", каза той. <br/><br/><a href="https://blitz.bg/obshtestvo/advokatka-zaseche-v-zhestok-gaf-lekarite-pregledali-pochinaloto-3-g-dete_news710142.html"><b>Адвокатка засече в жесток гаф лекарите, прегледали починалото 3-г. дете</b></a><br/><br/>"В този спешен кабинет обикновено се чака много и чисто административно нямат капацитет да обслужват всички пациенти. Аз бях там с моето дете и чакахме 3 часа и половина. Те преценяват кой случай е по-спешен от друг", заяви Ничев. <br/><br/>"Имаше случай на дете с линейка, то бе по-спешно от всички и влезе първо", сподели той. <br/><br/>Той се върна на разказа си по случая с починалото 3-годишно дете: "Майката влетя с дете на ръце, но детето беше в критично състояние и беше видимо неадекватно. Влязоха за преглед вътре около час. 30 минути след това му правеха изследвания", каза Явор Ничев. <br/><br/>"Вътре в лекарския кабинет освен д-р Гоергиева имаше и още един лекар. Дочухме, че д-р Георгиева е била против да бъде приемано детето. Не знам дали по административни причини или не е смятала, че е толкова тежко състояние. Другата лекарка обаче направи всичко възможно детето да бъде хоспитализирано. Според нея то не беше добре", призна Ничев. <br/><br/><a href="https://blitz.bg/obshtestvo/zdraveopazvane/obratna-versiya-za-tragediyata-s-pochinaloto-3-g-dete-obyavikha-ot-pediatrichna-bolnitsa_news710129.html"><b>БЛИЦ припомня, че въпросната д-р Гоергиева вчера обяви, че тя е причината детето да бъде хоспитализирано и после преместено в "Пирогов", но думите й явно са в противоречие с тези на свидетеля. </b></a><br/><br/>"Лекарите там иначе се държат много човешки и нормално. Честно казано нямам забележки към лекарите от педиатрията", призна той. <br/><br/>Според него, ако детето и било прието сутринта, е нямало да се стигне до фатален край.<br/><br/>Според него случаят с това дете е бил подценен. "Исках да ви разкажа всичко, защото според мен имаме нужда от промяна и нормално функционираща педиатрична болница, в която има спешен кабинет.</p>
    </article>
  </body>
</html>