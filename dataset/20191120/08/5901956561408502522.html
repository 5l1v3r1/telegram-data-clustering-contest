<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/tragicna-smrt-v-porecu-delavec-umrl-med-rusenjem-hotela-251875"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T08:38:00+00:00"/>
    <meta property="og:title" content="Tragična smrt v Poreču: delavec umrl med rušenjem hotela (FOTO)"/>
    <meta property="og:description" content="Na večjem gradbišču hotela Pical v Poreču je v torek popoldne pod ruševinami hotela umrl 55-letni voznik bagra, piše 24sata. Delavci rušijo star hotel, da bi na tem mestu do leta 2020 zgradili ..."/>
  </head>
  <body>
    <article>
      <h1>Tragična smrt v Poreču: delavec umrl med rušenjem hotela (FOTO)</h1>
      <h2>Truplo bagerista so izvlekli izpod ruševin.</h2>
      <address><time datetime="2019-11-20T08:38:00+00:00">20 Nov 2019, 08:38</time> by <a rel="author">N. Č.</a></address>
      <p>Na večjem gradbišču hotela Pical v Poreču je v torek popoldne pod ruševinami hotela umrl 55-letni voznik bagra, piše <i>24sata</i>. Delavci rušijo star hotel, da bi na tem mestu do leta 2020 zgradili velik hotelski resort v Poreču.<br/><br/>Na bager in bagerista se je zrušil velik kos hotelskega zidu. Na teren so nemudoma prihiteli gasilci, reševalci in policisti, a nesrečnemu delavcu žal niso mogli pomagati. Mrliški oglednik je lahko smrt samo še potrdil.<br/><br/>Nesreča se je zgodila okoli 15.30, truplo delavca pa so na obdukcijo odpeljali okoli 21. ure.</p>
      <hr/>
      <p>Preberite tudi: <a href="https://www.slovenskenovice.si/kronika/doma/steber-na-celjski-trznici-ubil-dva-delavca-152654">Steber na celjski tržnici ubil dva delavca</a></p>
      <hr/>
      <p>Delovna inšpekcija je nadzor terena prestavila na današnji dan, saj je bil sinoči zaradi noči, slabe vidljivosti, dežja in blata ogled kraja nesreče otežen.</p>
    </article>
  </body>
</html>