<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/rincasa-da-scuola-16enne-molestata-da-anziano-in-bici-1.7788934"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-20T08:00:34+00:00"/>
    <meta property="og:title" content="Rincasa da scuola 16enne molestata da anziano in bici"/>
    <meta property="og:description" content="."/>
  </head>
  <body>
    <article>
      <h1>Rincasa da scuola <br/>16enne molestata <br/>da anziano in bici</h1>
      <address>
        <time datetime="2019-11-20T08:00:34+00:00">20 Nov 2019, 08:00</time>
      </address>
      <p><b>BASSANO.</b> Pensionato pedina e palpeggia una ragazzina, fuggendo alla reazione di lei. Pensava di averla fatta franca, ma dopo venti giorni di indagini della polizia è stato identificato e adesso dovrà rispondere di violenza sessuale aggravata.</p>
      <p>Durante l’interrogatorio ha pure ammesso le sue colpe, tra le lacrime: «Ho dato di matto», la giustificazione data agli agenti, ma questo potrebbe non essere l’unico episodio e gli accertamenti continuano, anche se gli investigatori mantengono il massimo riserbo sulla vicenda.</p>
      <p>La giovane studentessa, sconvolta, è protetta dalla famiglia. L'episodio è accaduto a fine ottobre quando la vittima, una bassanese di 16 anni, è partita dalla stazione ferroviaria in sella alla sua bici per fare rientro a casa dopo la giornata di scuola.</p>
      <p>Secondo quanto emerso, un 67enne, residente nel Bassanese, ha adocchiato la ragazzina mentre passava vicino al Tempio Ossario, zona che anche l’anziano stava percorrendo in sella alla sua bici da corsa.</p>
    </article>
  </body>
</html>