<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-ricarica-rapida-100-w/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T08:33:00+00:00"/>
    <meta property="og:title" content="Xiaomi, ufficiale la ricarica rapida fino a 100 W: 100% di carica in 17 minuti! | MobileLabs"/>
    <meta property="og:description" content="Xiaomi ha recentemente annunciato che la ricarica rapida fino a 100 Watt è finalmente realtà: ecco le prime informazioni e il video."/>
  </head>
  <body>
    <article>
      <h1>Xiaomi, ufficiale la ricarica rapida fino a 100 W: 100% di carica in 17 minuti! | MobileLabs</h1>
      <address>
        <time datetime="2019-11-20T08:33:00+00:00">20 Nov 2019, 08:33</time>
      </address>
      <p><b>Xiaomi</b> torna nuovamente a stupire i consumatori: la società ha appena annunciato la <b>ricarica rapida</b> fino a <b>100 W</b>. Questa vera e propria innovazione era già stata anticipata alcuni mesi fa; oggi, invece, abbiamo la conferma ufficiale.</p>
      <p>L’immagine pubblicata su <i>Weibo</i>, uno tra i social network cinesi più scelti, annuncia il raggiungimento di questo traguardo e anticipa il nome di questa tecnologia, ovvero <b><i>Super Charge Turbo</i></b>. Secondo quanto riferito da <a href="http://www.tomshw.it/smartphone/xiaomi-quale-smartphone-comprare/">Xiaomi</a>, uno smartphone con una batteria da <b>4.000 mAh</b> otterrà la carica completa (dallo 0% fino al 100%) in appena <b>17 minuti</b>!</p>
      <figure>
        <iframe src="https://www.youtube.com/embed/_0tNPOjk3vY" width="500" height="375" data-service="Youtube" scrolling="no"/>
      </figure>
      <p>Insomma, ci troviamo al cospetto di una <b>rivoluzione</b> molto attesa, che consentirà a molti utenti di assicurarsi che la batteria del proprio smartphone sia sempre carica. Non è ancora chiaro quali saranno i primi device ad accogliere <i>Super Charge Turbo</i>. Alcune indiscrezioni trapelate online farebbero intendere che il primo sia <a href="http://www.tomshw.it/smartphone/xiaomi-mi-mix-4-non-arrivera-questanno/"><b><i>Xiaomi Mi MIX 4</i></b></a> (che forse arriverà l’anno prossimo).</p>
      <figure>
        <img src="https://www.tomshw.it/images/images/2019/11/ricarica-rapida-100-w-xiaomi-64072.768x432.jpg"/>
      </figure>
      <p>Prima di questo momento, i principali <b>competitori</b> erano:</p>
      <ul>
        <li>Al primo posto trovavamo <b><i>OPPO Reno Ace</i></b>, con <b>65 W</b>;</li>
        <li>A seguire, invece, altri dispositivi, tra cui<a href="http://www.tomshw.it/smartphone/realme-x2-pro-in-italia/"><i><b> Realme X2 Pro</b></i></a>, che supportano <b>50 W</b>.</li>
      </ul>
      <p>La corsa sembrerebbe però non essere finita: Vivo starebbe già lavorando per proporre la ricarica rapida fino a <b>120 W</b>. Il <b>2020</b>, anche sotto questo punto di vista, sembrerebbe poter essere un anno cruciale per il mercato degli smartphone.</p>
      <blockquote>Xiaomi Mi 9 Lite, con 6 GB di RAM e 128 GB di memoria interna, è disponibile su Amazon a circa 250 euro. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>