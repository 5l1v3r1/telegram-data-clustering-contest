<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/20/356242/"/>
    <meta property="og:site_name" content="charter97.org"/>
    <meta property="article:published_time" content="2019-11-20T08:27:00+00:00"/>
    <meta property="og:title" content="«Апошні кароль Беларусі-Літвы» і ягоныя паўстанцы"/>
    <meta property="og:description" content="Кім былі паплечнікі Кастуся Каліноўскага?"/>
  </head>
  <body>
    <article>
      <h1>«Апошні кароль Беларусі-Літвы» і ягоныя паўстанцы</h1>
      <h2>Кім былі паплечнікі Кастуся Каліноўскага?</h2>
      <address>
        <time datetime="2019-11-20T08:27:00+00:00">20 Nov 2019, 08:27</time>
      </address>
      <p>На старонцы <a href="https://belsat.eu/programs/tam-yosts-i-studenty-i-syn-aptekara-i-felchar-kim-byli-paplechniki-kastusya-kalinouskaga/">belsat.eu</a> з’явіўся <a href="https://belsat.eu/news/aposhni-karol-litvy-i-yagonyya-paustantsy-hto-budze-pahavany-pobach-z-kalinouskim/">медыяпраект</a>, прысвечаны паўстанцам, якіх 22 лістапада ўрачыста пахаваюць у Вільні.</p>
      <p>Пра яго распавёў журналіст belsat.eu і стваральнік інтэрактыўнай мапы <b>Юрый Высоцкі</b>.</p>
      <p>«Я не адмысловец у пытаннях паўстання, але скажу, што падчас працы над гэтай мапай я даведаўся значна больш, чым падчас навучання ў школе. Паўстанне звязанае звычайна з Каліноўскім, і ўсё вакол Каліноўскага круціцца. А хто гэтыя людзі? Хто гэтыя паўстанцы? Таму мы ў рэдакцыі вырашылі, што трэба зрабіць такі кропкавы інфармацыйны праекцік, каб людзі разумелі, што Каліноўскі – не адна асоба. Вакол яго былі сотні, тысячы людзей, якія яго падтрымлівалі, ахвяравалі сваё жыццё. […]</p>
      <p>Я быў моцна здзіўлены, калі пачытаў біяграфіі гэтых людзей, таму што там ёсць і студэнты, і вучань аптэкара, фельчар, і былыя вайскоўцы, людзі шляхетныя і не вельмі, людзі з паходжаннем або з бізес-асяроддзя таго часу. Узрост большасці гэтых людзей – ад 19 да 36 гадоў. Толькі дзве асобы сярэдняга ўзросту: 40 і 53 гады…», — кажа Юрый Высоцкі.</p>
      <p>22 лістапада «Белсат» рыхтуе вялікую трансляцыю з урачыстасцяў у Вільні, дзе адбудзецца пахаванне паўстанцаў 1863-1864 гадоў, у тым ліку <b>Кастуся Каліноўскага</b>. Урачыстасці адбудуцца на найвышэйшым узроўні, удзел возьмуць прэзідэнты Літвы і Польшчы.</p>
    </article>
  </body>
</html>