<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/tsitsipas-akoma-mou-fainetai-apistefto/"/>
    <meta property="og:site_name" content="Tennis24"/>
    <meta property="article:published_time" content="2019-11-20T08:44:52+00:00"/>
    <meta property="og:title" content="Τσιτσιπάς: “Ακόμα μου φαίνεται απίστευτο”"/>
    <meta property="og:description" content="Έχουν περάσει τρεις μέρες από τον θρίαμβο του Στέφανου Τσιτσιπά στο Λονδίνο και ο Έλληνας πρωταθλητής αδυνατεί να το πιστέψει   Στην Ισλανδία βρίσκεται ο Στέφανος Τσιτσιπάς ο οποίος ξεκίνησε τις “καλοκαιρινές” του διακοπές και είναι έτοιμος για περιπέτειες, όπως ο ίδιος έγραψε στον επίσημο λογαριασμό του στο Instagram. Ο 21χρονος Αθηναίος, ανέβασε μια φωτογραφία […]"/>
  </head>
  <body>
    <article>
      <h1>Τσιτσιπάς: “Ακόμα μου φαίνεται απίστευτο”</h1>
      <address>
        <time datetime="2019-11-20T08:44:52+00:00">20 Nov 2019, 08:44</time>
      </address>
      <h3>Έχουν περάσει τρεις μέρες από τον θρίαμβο του Στέφανου Τσιτσιπά στο Λονδίνο και ο Έλληνας πρωταθλητής αδυνατεί να το πιστέψει</h3>
      <p>Στην Ισλανδία βρίσκεται ο Στέφανος Τσιτσιπάς ο οποίος ξεκίνησε τις “καλοκαιρινές” του διακοπές και είναι έτοιμος για περιπέτειες, όπως ο ίδιος έγραψε στον επίσημο λογαριασμό του στο Instagram.</p>
      <p>Ο 21χρονος Αθηναίος, ανέβασε μια φωτογραφία με το τρόπαιο του ATP Finals στο δημοφιλές κοινωνικό δίκτυο, παραδεχόμενος ότι ακόμα δεν μπορεί να πιστέψει αυτό που κατάφερε στην Ο2 Arena με την κατάκτηση του βαρύτιμου τροπαίου, στην παρθενική του συμμετοχή στην κορυφαία διοργάνωση.</p>
      <p>“Ακόμα μου φαίνεται απίστευτο που κρατάω αυτό το τρόπαιο. Δεν ήθελα να τελειώσει όλο αυτό, όμως τώρα είναι ώρα για διακοπές και περιπέτειες. Θέλω να ευχαριστήσω όλους όσους με βοήθησαν να φτάσω εδώ που είμαι σήμερα γιατί όλο αυτό είναι ομαδική προσπάθεια. Λονδίνο, με αποπλάνησες και ένα μέρος της καρδιάς μου σου ανήκει οπότε να σε παρακαλώ να είσαι ευγενικό με αυτό” έγραψε χαρακτηριστικά ο Τσιτσιπάς.</p>
      <figure>
        <embed-post data-src="https://www.instagram.com/p/B5Dwtykgln_" data-service="Instagram"/>
      </figure>
      <p>Φωτογραφία από την Ισλανδία</p>
      <figure>
        <img src="https://www.tennis24.gr/wp-content/uploads/2019/11/tsitsipas-iceland19.jpg"/>
      </figure>
    </article>
  </body>
</html>