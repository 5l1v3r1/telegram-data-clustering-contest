<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/riksbanken-ser-okade-stabilitetsrisker/"/>
    <meta property="og:site_name" content="DN.SE"/>
    <meta property="article:published_time" content="2019-11-20T08:57:27+00:00"/>
    <meta property="og:title" content="Riksbanken ser ökade stabilitetsrisker"/>
    <meta property="og:description" content="Riskerna för den finansiella stabiliteten i Sverige har ökat, enligt Riksbanken."/>
  </head>
  <body>
    <article>
      <h1>Riksbanken ser ökade stabilitetsrisker</h1>
      <address><time datetime="2019-11-20T08:57:27+00:00">20 Nov 2019, 08:57</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Riskerna för den finansiella stabiliteten i Sverige har ökat, enligt Riksbanken.</b>
      </p>
      <p>En faktor bakom utvecklingen är världsekonomins inbromsning, som tryckt ned ränteläget och därmed kan öka risktagandet.</p>
      <p>Riksbanken varnar för både tillgångsbubblor och att skuldsättningen ökar på ett ohållbart sätt och efterlyser stärkt motståndskraft i det finansiella systemet.</p>
      <p><b>Bland annat vill Riksbanken </b>se åtgärder inom bostads- och skattepolitiken för att hantera problemet med den dåligt fungerande bostadsmarknaden, som eldar på skuldsättningen bland hushåll.</p>
      <p>Men det krävs även mer kapital i bankerna, enligt Riksbanken.</p>
      <p>”Sårbarheterna i banksystemet gör det angeläget att bankerna har tillräcklig motståndskraft. Bankerna behöver öka sitt kapital i förhållande till sina totala tillgångar”, skriver Riksbanken i ett pressmeddelande.</p>
      <p><b>”Riksbankens stresstester</b> av bankers likviditet visar dessutom på väsentliga likviditetsbehov vid finansiell stress. Det är därmed viktigt att bankerna fortsätter att minska sina likviditetsrisker genom att förlänga löptiden på sin finansiering. Samtidigt är det viktigt att bankerna håller tillräckliga likviditetsreserver i såväl svenska kronor som utländsk valuta”, tillägger Riksbanken.</p>
      <p>
        <a href="https://www.dn.se/ekonomi/anna-breman-blir-ny-vice-riksbankschef/">Läs mer: Nya ledamoten duckar för räntefrågorna</a>
      </p>
    </article>
  </body>
</html>