<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/report-against-thalassery-sub-collector-for-produced-fake-certificates258.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T08:29:00+00:00"/>
    <meta property="og:title" content="ഐ.എ.എസില്‍ സംവരണത്തിനായി വ്യാജ വരുമാന സര്‍ട്ടിഫിക്കറ്റ് ; തലശ്ശേരി സബ് കളക്ടര്‍ക്ക് എതിരെ അന്വേഷണ റിപ്പോര്‍ട്ട്"/>
    <meta property="og:description" content="KERALA NEWS Kerala എറണാകുളം: ഐ.എ.എസില്‍ സംവരണം നേടുന്നതിന് വ്യാജരേഖകള്‍ നല്‍കിയെന്ന് തലശ്ശേരി സബ് കളക്ടര്‍ ആസിഫ് കെ. യൂസഫിനെതിരെ റിപ്പോര്‍ട്ട്. എറണാകുളം ജില്ലാ കളക്ടര്‍"/>
  </head>
  <body>
    <article>
      <h1>ഐ.എ.എസില്‍ സംവരണത്തിനായി വ്യാജ വരുമാന സര്‍ട്ടിഫിക്കറ്റ് ; തലശ്ശേരി സബ് കളക്ടര്‍ക്ക് എതിരെ അന്വേഷണ റിപ്പോര്‍ട്ട്</h1>
      <address><time datetime="2019-11-20T08:29:00+00:00">20 Nov 2019, 08:29</time> by <a rel="author">ന്യൂസ് ഡെസ്‌ക്</a></address>
      <p>എറണാകുളം: ഐ.എ.എസില്‍ സംവരണം നേടുന്നതിന് വ്യാജരേഖകള്‍ നല്‍കിയെന്ന് തലശ്ശേരി സബ് കളക്ടര്‍ ആസിഫ് കെ. യൂസഫിനെതിരെ റിപ്പോര്‍ട്ട്. എറണാകുളം ജില്ലാ കളക്ടര്‍ സുഹാസാണ് ചീഫ് സെക്രട്ടറിക്ക് റിപ്പോര്‍ട്ട് നല്‍കിയത്.</p>
      <p>ഒ.ബി.സി സംവരണത്തില്‍ ഐ.എ.എസും കേരള കേഡറും നേടിയ ആസിഫ് സംവരണാനുകൂല്യത്തിനായി സമര്‍പ്പിച്ച സാമ്പത്തിക വിവരങ്ങളും വരുമാന സര്‍ട്ടിഫിക്കറ്റും വ്യാജമാണെന്ന് പരാതി ഉയര്‍ന്നിരുന്നു. തുടര്‍ന്ന് കേന്ദ്ര പേഴ്‌സണല്‍ മന്ത്രാലയത്തിന്റെ ആവശ്യപ്രകാരം ചീഫ് സെക്രട്ടറി അന്വേഷണം പ്രഖ്യാപിച്ചത്.</p>
      <related>
        <a href="https://www.doolnews.com/shashi-tharoor-released-video-of-police-brutality-against-km-abhijit-in-ksu-march922.html?utm_source=doolnews&amp;utm_medium=related"/>
      </related>
      <p>എറണാകുളം ജില്ലാ കളക്ടര്‍ എസ്.സുഹാസിനായിരുന്നു അന്വേഷണ ചുമതല. 2015ലെ സിവില്‍ സര്‍വീസ് പരീക്ഷയില്‍ 215 ാം റാങ്ക് ആയിരുന്നു ആസിഫിന്. ഒ.ബി.സി സംവരണത്തിലാണ് ഈ റാങ്ക് നേട്ടം. സംവരണത്തിനായി കുടുംബത്തിന്റെ വാര്‍ഷിക വരുമാനം ആറ് ലക്ഷത്തില്‍ താഴെയാകണമെന്നതാണ് മാനദണ്ഡം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ ആസിഫിന്റെ കുടുംബത്തിന്റെ വരുമാനം 28 ലക്ഷം രൂപ വരെയാണെന്നാണ് രേഖകള്‍ സൂചിപ്പിക്കുന്നത്. 2013 മുതല്‍ 2015 വരെയുള്ള പരമാവധി 2,40,000 രൂപയാണ് വരുമാനം എന്നാണ് ആസിഫിന്റെ അപേക്ഷയില്‍ ഉള്ളത്. 2015-16 വര്‍ഷത്തെ വരുമാന സര്‍ട്ടിഫിക്കറ്റില്‍ ഒരു ലക്ഷത്തി എണ്‍പതിനായിരം രുപയുമാണ് രേഖപ്പെടുത്തിയിരിക്കുന്നത് .</p>
      <related>
        <a href="https://www.doolnews.com/jifri-thangal-about-masjid-sound-box-usage.html?utm_source=doolnews&amp;utm_medium=related"/>
      </related>
      <p>എന്നാല്‍ നാല് ലക്ഷത്തി മൂപ്പത്തിമൂവായിരം രൂപയാണ് ഈ കാലയളവില്‍ ആസിഫിന്റെ കുടുംബത്തിന്റെ വരുമാനമെന്നാണ് എറണാകുളം കളക്ടര്‍ നല്‍കിയ റിപ്പോര്‍ട്ടില്‍ പറയുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>DoolNews Video</p>
      <figure>
        <iframe src="https://www.youtube.com/embed/yKzBjGPYUME" width="527" height="309" data-service="Youtube" scrolling="no"/>
      </figure>
    </article>
  </body>
</html>