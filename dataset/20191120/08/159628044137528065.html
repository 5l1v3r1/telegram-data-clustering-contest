<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/pamukkalede-egitim-yardimi-sonuclari-aciklandi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-20T08:20:00+00:00"/>
    <meta property="og:title" content="Pamukkale’de eğitim yardımı sonuçları açıklandı"/>
    <meta property="og:description" content="Pamukkale Belediyesi’nin eğitim yardımı sonuçları açıklandı. Belediye Başkanı Avni Örki, 2019-2020 eğitim öğretim yılında toplam 2 bin 500 öğrenciye eğitim yardımı yapacaklarını belirterek, “Eğitim Yardımı almaya hak kazanan öğrencilerimize bu yaptığımız yardımların, başarılarına katkı yapmasını temenni ediyorum” dedi."/>
  </head>
  <body>
    <article>
      <h1>Pamukkale’de eğitim yardımı sonuçları açıklandı</h1>
      <h2>Pamukkale Belediyesi’nin eğitim yardımı sonuçları açıklandı. Belediye Başkanı Avni Örki, 2019-2020 eğitim öğretim yılında toplam 2 bin 500 öğrenciye eğitim yardımı yapacaklarını belirterek, “Eğitim Yardımı almaya hak kazanan öğrencilerimize bu yaptığımız yardımların, başarılarına katkı yapmasını temenni ediyorum” dedi.</h2>
      <address><time datetime="2019-11-20T08:20:00+00:00">20 Nov 2019, 08:20</time> by <a rel="author">Haber Merkezi</a></address>
      <p>Pamukkale Belediyesi’nden eğitim yardımı alacak isimlerin belirlendiğini belirten Başkan Örki, Pamukkale Belediyesi olarak, eğitime yapılan destekleri önemsediklerini söyledi.</p>
      <p>Başkan Örki, “Bu bakış açısıyla da çocuklarımıza hem iyi bir gelecek sunabilmek adına çalışıyor hem de çocuklarımızın eğitimine katkı yapacak projeleri hayata geçiriyoruz. Bu desteklerimizin biri de eğitim yardımları. Yaz döneminde ilçemiz sınırları içerisinde yaşayan vatandaşlarımızın başvurularını aldık. Başvuru yapan vatandaşlarımızın, ekonomik durumlarına, engel durumuna, şehit ve gazi yakını durumlarına, öğrencilerimizin okul başarı durumlarına kadar değerlendirilerek, en çok ihtiyacı olan 2 bin 500 öğrencimizi belirledik. Bu yıl ilçemizde yaşayan 1500 ortaokul öğrencimize aylık 75 TL ve 1000 lise öğrencimize de aylık 100 TL, 8 ay boyunca eğitim yardımı yapacağız” dedi.</p>
      <p>Pamukkale Belediyesi eğitim yardımı sonuçlarına https://www.pamukkale.bel.tr/burs/index.php adresinden ulaşılabilir.</p>
    </article>
  </body>
</html>