<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/uj-reszletek-a-borkai-ugyben"/>
    <meta property="og:site_name" content="infostart"/>
    <meta property="article:published_time" content="2019-11-20T08:44:07+00:00"/>
    <meta property="og:title" content="Új részletek a Borkai-ügyben"/>
    <meta property="og:description" content="Két prostituáltat már őrizetbe vettek - írja a Magyar Nemzet."/>
  </head>
  <body>
    <article>
      <h1>Új részletek a Borkai-ügyben</h1>
      <address><time datetime="2019-11-20T08:44:07+00:00">20 Nov 2019, 08:44</time> by <a rel="author">Infostart</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/belfold/2019/11/20/eloallt-es-vallalja-a-nevet-is-a-borkai-ugy-kulcsfiguraja"/>
      </related>
      <h3>Két prostituáltat már őrizetbe vettek - írja a Magyar Nemzet.</h3>
      <p>Zsarolás és más bűncselekmények gyanúja miatt több személyt,<a href="https://infostart.hu/belfold/2019/11/19/borkai-ugy-talaltak-egy-zsarolo-tarsasagot"> köztük egy volt válogatott futballistát</a> is előállítottak a Borkai Zsoltról az önkormányzati választási kampányhajrában nyilvánosságra került felvételek ügyében. A <a href="https://magyarnemzet.hu/belfold/borkai-ugy-zsarolas-miatt-nyomoznak-egy-volt-labdarugo-ellen-7510967/">Magyar Nemzet</a> úgy tudja, az előállítottak között van két, prostituáltként dolgozó nő is. A Marina Part Lakóparkból elvitt örömlányokat őrizetbe vették, és a hatóságok indítványozzák kényszerintézkedés (letartóztatás) elrendelését velük szemben – írja a lap.</p>
      <p>Az ORFK kommunikációs szolgálata csak annyit közölt, hogy az ügyben a Készenléti Rendőrség Nemzeti Nyomozó Iroda (NNI) zsarolás és más bűncselekmény miatt folytat nyomozást. Az eljárásban több gyanúsított van. A nyomozás érdekeire tekintettel a rendőrség nem ad bővebb tájékoztatást.</p>
      <p>A rendőrség hivatalosan nem kommentálta a Magyar Nemzet értesülését sem, hogy a két lány azonos azzal a két huszonéves magyar nővel, akik a Borkai Zsolt horvátországi hajóutazásán szexuális szolgáltatásokat nyújtottak a politikusnak és a hozzá közel állónak tartott neves győri ügyvédnek.</p>
      <p>A lap szerint a hajón szolgáltatást nyújtó két magyar és még további három horvát nő, valamint a horvát luxushajó üzemeltetőjének a szerepét a horvát hatóságok is vizsgálják, mivel ott teljes egészében büntetendő a prostitúció.</p>
      <p>
        <i>Nyitókép: MTI/Koszticsák Szilárd</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/belfold/2019/11/19/borkai-ugy-talaltak-egy-zsarolo-tarsasagot"/>
        <a href="https://infostart.hu/belfold/2019/11/15/itt-a-bejelentes-kiderult-mikor-valasztjak-meg-borkai-zsolt-utodjat"/>
        <a href="https://infostart.hu/belfold/2019/11/14/megvan-kit-javasol-borkai-zsolt-helyere-a-fidesz"/>
        <a href="https://infostart.hu/sport/2019/11/13/megmarad-borkai-zsolt-olimpiai-jaradeka"/>
        <a href="https://infostart.hu/belfold/2019/10/31/borkai-zsolt-ertekelte-az-elmult-egy-honapot"/>
        <a href="https://infostart.hu/belfold/2019/11/06/lemond-polgarmesteri-posztjarol-borkai-zsolt"/>
      </related>
    </article>
  </body>
</html>