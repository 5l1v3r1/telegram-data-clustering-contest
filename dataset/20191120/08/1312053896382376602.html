<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/20-novembre-2019-si-celebra-la-giornata-internazionale-per-i-diritti-dellinfanzia-e-delladolescenza/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T08:37:57+00:00"/>
    <meta property="og:title" content="20 Novembre 2019: si celebra la Giornata internazionale per i diritti dell’infanzia e dell’adolescenza"/>
    <meta property="og:description" content="Il 20 Novembre si celebra la Giornata Internazionale per i diritti dei bambini e degli adolescenti per ri che questi vanno trattati come persone giuridiche"/>
  </head>
  <body>
    <article>
      <h1>20 Novembre 2019: si celebra la Giornata internazionale per i diritti dell’infanzia e dell’adolescenza</h1>
      <address><time datetime="2019-11-20T08:37:57+00:00">20 Nov 2019, 08:37</time> by <a rel="author">Michela De Minico</a></address>
      <p>
        <b>Il 20 Novembre si celebra la “Giornata Internazionale per i Diritti dell’infanzia e dell’adolescenza” da quando, nel 1989, a New York, la <a href="https://it.wikipedia.org/wiki/Convenzione_internazionale_sui_diritti_dell%27infanzia">Convenzione internazionale sui diritti dell’infanzia</a> ottenne l’approvazione da parte dell’Assemblea generale delle Nazioni Unite.</b>
      </p>
      <h3>Sono 196 i Paesi che hanno ratificato la Convenzione. In Italia è stata ratificata il 29 Maggio 1991.</h3>
      <p>La Convenzione ONU, costituita di 54 articoli, nacque per <b>sancire il diritto alla vita, alla sopravvivenza, allo sviluppo, all’uguaglianza, e il diritto di essere ascoltati, riconoscendo i minori “<a href="https://www.cesvi.org/approfondimenti/giornata-mondiale-dei-diritti-dei-bambini/"><i>come titolari di diritti civili, sociali, politici, culturali ed economici”.</i></a></b></p>
      <p>“<i>I diritti dell’infanzia e dell’adolescenza rappresentano un faro, la direzione verso la quale dobbiamo lavorare tutti insieme per consentire ad ogni bambino, bambina e adolescente di vedere i propri diritti rispettati. È a partire dai comuni, stando tra le persone, coinvolgendo le istituzioni locali che possiamo operare quel cambiamento tanto atteso che veda i bambini attori partecipanti alla vita delle nostre comunità”</i> ha dichiarato, in occasione delle celebrazioni, il presidente di UNICEF Italia, Francesco Francesco Samengo.</p>
      <h3>A trent’anni dalla Convenzione molto si è fatto, ma c’è ancora tanto da fare</h3>
      <p>E tuttavia, oggi ancora e in tutto il mondo, sono tanti, troppi, i bambini e gli <b>adolescenti vittime di violenze e abusi, di discriminazione, di emarginazione, di povertà assoluta. Secondo l’<a href="https://www.unicef.it/doc/8833/rapporto-emergenze-2019.htm">UNICEF</a></b> “Og<i>ni anno milioni di bambini sono vittime di violenze taciute. In ogni Paese, cultura e a ogni livello sociale i bambini subiscono varie forme di abuso, abbandono, sfruttamento e violenza. Gli abusi possono essere perpetrati nelle case, nelle scuole, nelle istituzioni, al lavoro, nelle comunità, durante i conflitti armati e i disastri naturali. In molti paesi, le punizioni corporali e gli abusi sessuali sono ancora ancora pratiche di violenza contro i bambini legali e socialmente approvate. La violenza può assumere varie forme: sfruttamento e abuso, tratta, punizioni corporali umilianti, reclutamento nelle forze armate e pratiche tradizionali dannose (tra queste il matrimonio precoce e la mutilazione genitale). Crescere subendo violenza e abusi condiziona pesantemente lo sviluppo, la dignità e l’integrità fisica e psicologica di un bambino</i>”</p>
    </article>
  </body>
</html>