<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391398-%d7%93%d7%99%d7%95%d7%95%d7%97-%d7%91%d7%a1%d7%95%d7%a8%d7%99%d7%94-11-%d7%94%d7%a8%d7%95%d7%92%d7%99%d7%9d-%d7%91%d7%aa%d7%a7%d7%99%d7%a4%d7%94-7-%d7%90%d7%99%d7%a8%d7%90%d7%a0%d7%99%d7%9d"/>
    <meta property="og:site_name" content="סרוגים"/>
    <meta property="article:published_time" content="2019-11-20T08:05:08+00:00"/>
    <meta property="og:title" content="דיווח בסוריה: 11 הרוגים בתקיפה, רוסיה: &quot;צעד שגוי&quot;"/>
    <meta property="og:description" content="גורם ביטחוני אומר כי צה&quot;ל ביצע תקיפה נרחבת ביותר נגד מטרות איראניות בסוריה. הארגון הסורי לזכויות אדם מדווח כי ישנם 11 הרוגים בתקיפה בהם 7 איראני.."/>
  </head>
  <body>
    <article>
      <h1>דיווח בסוריה: 11 הרוגים בתקיפה, רוסיה: "צעד שגוי"</h1>
      <h2>גורם ביטחוני אומר כי צה"ל ביצע תקיפה נרחבת ביותר נגד מטרות איראניות בסוריה. הארגון הסורי לזכויות אדם מדווח כי ישנם 11 הרוגים בתקיפה בהם 7 איראנים. רוסיה: "צעד שגוי"</h2>
      <address><time datetime="2019-11-20T08:05:08+00:00">20 Nov 2019, 08:05</time> by <a rel="author">חדשות סרוגים</a></address>
      <p><u><a href="https://www.srugim.co.il/391342-%d7%91%d7%aa%d7%92%d7%95%d7%91%d7%94-%d7%9c%d7%a8%d7%a7%d7%98%d7%95%d7%aa-%d7%a6%d7%94%d7%9c-%d7%aa%d7%a7%d7%a3-%d7%a2%d7%a9%d7%a8%d7%95%d7%aa-%d7%9e%d7%98%d7%a8%d7%95%d7%aa-%d7%91%d7%a1%d7%95%d7%a8">צה"ל תקף הלילה</a></u> (רביעי) <u><a href="https://www.srugim.co.il/391342-%d7%91%d7%aa%d7%92%d7%95%d7%91%d7%94-%d7%9c%d7%a8%d7%a7%d7%98%d7%95%d7%aa-%d7%a6%d7%94%d7%9c-%d7%aa%d7%a7%d7%a3-%d7%a2%d7%a9%d7%a8%d7%95%d7%aa-%d7%9e%d7%98%d7%a8%d7%95%d7%aa-%d7%91%d7%a1%d7%95%d7%a8">עשרות מטרות בסוריה</a></u> בתגובה ל<u><a href="https://www.srugim.co.il/390882-%d7%99%d7%a8%d7%99-%d7%9c%d7%a6%d7%a4%d7%95%d7%9f-%d7%91%d7%a0%d7%98-%d7%91%d7%94%d7%aa%d7%99%d7%99%d7%a2%d7%a6%d7%95%d7%99%d7%95%d7%aa-%d7%91%d7%98%d7%97%d7%95%d7%a0%d7%99%d7%95%d7%aa%d7%a9%d7%92">ירי על רמת הגולן</a></u>. בכמה תיעודים ערבים שעלו לרשת נראים עיגולים של אש ונשמעים הדי מטוסי הקרב של חיל האוויר ופיצוצים חזקים.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>גורם ביטחוני אמר כי "סביב השעה 01:15 בלילה צה"ל ביצע תקיפה נרחבת יחסית, אולי הנרחבת ביותר ביחס למטרות איראניות בסוריה. המטרה העיקרית הייתה לפגוע באיראן. תקפנו שש סוללות נ"מ סוריות. את העמדות בגולן הסורי תקפנו עם מסוקי קרב. יש נפגעים בתקיפות ואנו מעריכים, בזהירות, כי גם איראנים נהרגו. אין בפעולה הזו כדי לרסן בהכרח את האיראנים, אך נדע זאת בימים הקרובים"</p>
      <figure>
        <img src="https://www.srugim.co.il/i/wp-content/uploads/2019/11/F191119OF50__w1980.jpg"/>
      </figure>
      <h4>עוד באותו נושא</h4>
      <h3>התקיפה בסוריה זו התשובה של ישראל לרבי מסאטמר</h3>
      <p>לכתבה המלאה בסרוגים &gt;<br/>9</p>
      <p>בין המטרות שהופצצו נמצא מפקדות, עמדות תצפית ומבנים של צבא סוריה וכוח קודס האיראני והושמדו מספר סוללות הגנה אווירית סוריות. בסרטון נראה עיגולים של אש ואלו יכולים להיות טילים איתם הפציץ צה"ל, או לחילופין ירי של טילי קרקע אוויר סוריים נגד מטוסים.</p>
      <p>הארגון הסורי לזכויות אדם דיווח על 11 הרוגים בהם 7 איראנים. ברוסיה הגיבו לתקיפה ואמרו: "צעד שגוי"</p>
      <p>שר הביטחון, נפתלי בנט, התייחס לתקיפות צה״ל בסוריה הלילה: ״הכללים השתנו: מי שיורה על מדינת ישראל ביום, לא ישן בלילה. כך בשבוע שעבר וכך גם השבוע. המסר שלנו למנהיגי איראן פשוט: אינכם חסינים יותר.בכל מקום בו תשלחו את זרועות התמנון שלכם – אנחנו נגדע אותן. צה״ל ימשיך להוות חומת מגן לאזרחי ישראל״</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>במקביל, ערוץ הטלוויזיה הסורית פרסם תיעוד של ההריסות בעקבות תקיפת חיל האוויר הלילה.</p>
      <p>בצה"ל אומרים כי "התקיפה האיראנית לעבר שטח ישראל אתמול היא הוכחה נוספת וברורה לתכלית הנוכחית האיראנית בסוריה. התבססות זו מהווה סכנה לביטחון ישראל, ליציבות האזורית ולמשטר הסורי. כמו כן, צה"ל רואה במשטר הסורי נושא באחריות לנעשה בשטחו, ומזהיר אותו מלפעול או לאפשר פעולה נגד ישראל. פעולות מסוג זה יגררו תגובה חריפה".</p>
    </article>
  </body>
</html>