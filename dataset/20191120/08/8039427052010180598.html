<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959860"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T08:43:53+00:00"/>
    <meta property="og:title" content="పేరొస్తుందనే కత్తితో పొడిచా !"/>
    <meta property="og:description" content="ADVT"/>
  </head>
  <body>
    <article>
      <h1>పేరొస్తుందనే కత్తితో పొడిచా !</h1>
      <address>
        <time datetime="2019-11-20T08:43:53+00:00">20 Nov 2019, 08:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>తన్వీర్‌ హత్యాయత్నం కేసులో నిందితుడు ఫర్హాన్‌ వెల్లడి</b>
        </li>
        <li>
          <b>పరారీలో నిందితుడి కుటుంబం</b>
        </li>
        <li>
          <b>కోలుకుంటున్న మాజీ మంత్రి</b>
        </li>
      </ul>
      <p>
        <b>వీఐపీని హత్య చేస్తే ఒక్కసారిగా పేరువస్తుందన్న ఉద్దేశంతోనే మాజీ మంత్రి, ఎమ్మెల్యే తన్వీర్‌ సేట్‌ను కత్తితో పొడిచి చంపేందుకు ప్రయత్నించానని నిందితుడు పర్హాన్‌ పోలీసుల విచారణలో వెల్లడించి అందరినీ ఆశ్చర్యంలో ముంచెత్తాడు. నిందితుడిని కోర్టు పోలీసు కస్టడీకి అప్పగించింది.</b>
      </p>
      <p> </p>
      <p><b>బెంగళూరు, నవంబరు 19 (ఆంధ్రజ్యోతి ప్రతినిధి):</b> వీఐపీని హత్య చేస్తే ఒక్కసారిగా పేరువస్తుందన్న ఉద్దేశంతోనే మాజీ మంత్రి, ఎమ్మెల్యే తన్వీర్‌ సేట్‌ను కత్తితో పొడిచి చంపేందుకు ప్రయత్నించానని నిందితుడు పర్హాన్‌ పోలీసుల విచారణలో వెల్లడించి ఆశ్చర్యంలో ముంచెత్తాడు. నిందితుడిని మంగళవారం కోర్టుకు హాజరుపరచగా కోర్టు అతడిని పోలీసు కస్టడీకి అప్పగించింది. ఈ హత్యాయత్నం వెనుక కుట్ర కోణం ఏమైనా ఉందా? అనే అంశంపై పోలీసులు లోతుగా విచారణ జరుపుతున్నారు. రెండు రోజుల క్రితం స్నేహితులతో తాను ఓ వీఐపిని హత్య చేయబోతున్నట్లు ఫర్హాన్‌ చెప్పినా తమాషా కోసమే చెప్పాడని అనుకున్నామని, తీరా అన్నంత పనిచేయడంతో షాక్‌కు గురయ్యామని స్నేహితులు తెలిపారు. ఫర్హాన్‌ స్నేహితులను కూడా పోలీసులు అదుపులోకి తీసుకొని ఇంటరాగేట్‌ చేస్తుండగా, ఆదివారం రాత్రి ఈ హత్యాయత్న ఘటన అనంతరం పర్హాన్‌ కుటుంబం మొత్తం పరారైంది. ఫర్హాన్‌ తల్లిదండ్రులతో పాటు సోదరి కూడా కనిపించడం లేదు.</p>
      <p> ఇంటికి తాళం వేసివుంది. మరోవైపు దాడి ఘటనలో గాయపడ్డ తన్వీర్‌ సేట్‌ ఇంకా ఐసియులోనే చికిత్స పొందుతున్నారు. ఆయన ఆరోగ్య పరిస్థితి మెరుగు పడుతోందని ఆస్పత్రి వైద్య సేవల అధికారి డాక్టర్‌ ఉపేంద్ర షణాయ్‌ తెలిపారు. చికిత్సకు తన్వీర్‌ స్పందిస్తున్నారని చెప్పారు. వెంటిలేటర్‌ను తొలగించామన్నారు. కాగా విధి నిర్వహణలో నిర్లక్ష్యంగా వ్యవహరించాడన్న కారణంగా తన్వీర్‌సేట్‌ గన్‌మ్యాన్‌ ఫైరోజ్‌ ఖాన్‌ను సస్పెండ్‌ చేస్తున్నట్లు పోలీసులు తెలిపారు. మాజీ మంత్రి తన్వీర్‌ చికిత్స పొందుతున్న మైసూరు కొలంబియా ఏషియా ఆస్పత్రి వద్ద భారీ బందోబస్తును ఏర్పాటు చేశారు.</p>
    </article>
  </body>
</html>