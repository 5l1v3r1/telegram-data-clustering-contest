<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/furti-negli-esercizi-commerciali-scacco-alla-banda-dellest/1327032/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T08:38:09+00:00"/>
    <meta property="og:title" content="Furti negli esercizi commerciali: scacco alla banda dell’Est"/>
    <meta property="og:description" content="OPERAZIONE dei carabinieri, individuati a Roma due romeni di 36 e 38 anni e un moldavo di 29. Contestati due colpi in un'ottica di Sirolo per un totale di oltre 60mila euro e un altro in un bar di Corridonia"/>
  </head>
  <body>
    <article>
      <h1>Furti negli esercizi commerciali: scacco alla banda dell’Est</h1>
      <h2>OPERAZIONE dei carabinieri, individuati a Roma due romeni di 36 e 38 anni e un moldavo di 29. Contestati due colpi in un'ottica di Sirolo per un totale di oltre 60mila euro e un altro in un bar di Corridonia</h2>
      <address><time datetime="2019-11-20T08:38:09+00:00">20 Nov 2019, 08:38</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Ffurti-negli-esercizi-commerciali-scacco-alla-banda-dellest%2F1327032%2F">Condividi45</a><a href="https://twitter.com/intent/tweet?text=Furti+negli+esercizi+commerciali%3A++scacco+alla+banda+dell%27Est&amp;url=https%3A%2F%2Fwww.cronachemaceratesi.it%2F2019%2F11%2F20%2Ffurti-negli-esercizi-commerciali-scacco-alla-banda-dellest%2F1327032%2F">Tweet</a>Email45 Condivisioni</p>
      <p> </p>
      <p>
        <b>Due colpi nella stessa ottica, più di 1.000 paia di occhiali rubati  per un totale di oltre 60mila euro. Più il furto in un bar, con razzia di contanti e sigarette. I primi erano stati commessi a Sirolo, alla Adriatica distribuzione ottica. Il terzo a Corridonia per un bottino di circa 3.600 euro.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/Foto-refurtiva-1.jpg"/>
        <figcaption>Gli occhiali recuperati</figcaption>
      </figure>
      <p>E’ stata individuata a Roma, dai carabinieri di Numana, dopo un’indagine lunga sette mesi la banda specializzata in furti negli esercizi commerciali. Si tratta di due romeni di 36 anni e 38 anni e di un moldavo di 29. Nei loro confronti il gip di Ancona, su richiesta della procura, ha emesso un’ordinanza di misura cautelare. I due furti nell’ottica sono stati commessi il 26 febbraio e il 6 marzo, nel primo caso 379 occhiali rubati per un controvalore di 23mila euro; nel secondo sono stati 660 gli occhiali rubati per un totale di 44mila euro. Sempre al 6 marzo risale il furto contestato nel bar di Corridonia.  Agli indagati inoltre è stata anche contestata la ricettazione di alcuni arnesi da lavoro (due asce, una vanga, un piccone, un cacciavite e una sbarra di ferro) presi da un capannone agricolo nei pressi del negozio di ottica e utilizzati per mettere a segno i colpi.</p>
      <p> </p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/ladri.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/ladri3.jpg"/>
      </figure>
      <p> </p>
      <p> </p>
    </article>
  </body>
</html>