<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/govt-medical-college-doctors-op-strike-today"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-20T08:46:00+00:00"/>
    <meta property="og:title" content="സര്‍ക്കാർ മെഡിക്കല്‍ കോളജ് ആശുപത്രികളിലെ ഡോക്ടര്‍മാര്‍ ഒപി ബഹിഷ്‌ക്കരിക്കുന്നു"/>
    <meta property="og:description" content="തിരുവനന്തപുരം: ശമ്പള പരിഷ്‌കരണം ആവശ്യപ്പെട്ട് സര്‍ക്കാർ മെഡിക്കല്‍ കോളജ് ആശുപത്രികളിലെ ഡോക്ടര്‍മാര്‍ ഇന്ന് സൂചന സമരം നടത്തും. സര്‍ക്കാർ മെഡിക്കല്‍ കോളജ് ആശുപത്രികളിലെ ഒപി രണ്ട് മണിക്കൂര്‍ ബഹിഷ്കരിച്ചാണ് സമരം. 8 മണി മുതല്‍..."/>
  </head>
  <body>
    <article>
      <h1>സര്‍ക്കാർ മെഡിക്കല്‍ കോളജ് ആശുപത്രികളിലെ ഡോക്ടര്‍മാര്‍ ഒപി ബഹിഷ്‌ക്കരിക്കുന്നു</h1>
      <address><time datetime="2019-11-20T08:46:00+00:00">20 Nov 2019, 08:46</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>തിരുവനന്തപുരം: ശമ്പള പരിഷ്‌കരണം ആവശ്യപ്പെട്ട് സര്‍ക്കാർ മെഡിക്കല്‍ കോളജ് ആശുപത്രികളിലെ ഡോക്ടര്‍മാര്‍ ഇന്ന് സൂചന സമരം നടത്തും. സര്‍ക്കാർ മെഡിക്കല്‍ കോളജ് ആശുപത്രികളിലെ ഒപി രണ്ട് മണിക്കൂര്‍ ബഹിഷ്കരിച്ചാണ് സമരം. 8 മണി മുതല്‍ 10 മണി വരെയാണ് ഒപി ബഹിഷ്കരണം. അത്യാഹിത വിഭാഗം, ലേബര്‍ റൂം, ഐസിയു തുടങ്ങിയ വിഭാഗങ്ങള്‍ പ്രവര്‍ത്തിക്കും. </p>
      <p>ശമ്പള പരിഷ്കരണം ഉടൻ നടപ്പാക്കണമെന്നാണ് ഡോക്ടർമാരുടെ സംഘടനയായ കെജിഎംസിടിഎ ആവശ്യപ്പെടുന്നത്. സൂചന സമരം ഫലം കണ്ടില്ലെങ്കില്‍ ഈമാസം 27 മുതല്‍ അനിശ്ചിതകാല സമരം തുടങ്ങാനും കെജിഎംസിടിഎ തീരുമാനിച്ചിട്ടുണ്ട്. 2009 ലാണ് മെഡിക്കല്‍ കോളജ് ഡോക്ടര്‍മാരുടെ ശമ്പള പരിഷ്കരണം അവസാനമായി നടപ്പാക്കിയത്.</p>
    </article>
  </body>
</html>