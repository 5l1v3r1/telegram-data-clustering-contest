<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/xiaomi-opat-ukazalo-svoje-100-w-ultrarychle-nabijanie-smartfon-nabije-rekordne-rychlo/264645"/>
    <meta property="og:site_name" content="touchIT"/>
    <meta property="article:published_time" content="2019-11-20T08:29:30+00:00"/>
    <meta property="og:title" content="Xiaomi opäť ukázalo svoje 100 W ultrarýchle nabíjanie: Smartfón nabije rekordne rýchlo"/>
    <meta property="og:description" content="Technológia bola prvýkrát oznámená v marci tohto roka. Čínski výrobcovia sa predháňajú v tom, kto vymyslí rýchlejšie káblové nabíjanie smartfónov. Xiaomi má 100 W nabíjanie, ktoré oficiálne"/>
  </head>
  <body>
    <article>
      <h1>Xiaomi opäť ukázalo svoje 100 W ultrarýchle nabíjanie: Smartfón nabije rekordne rýchlo</h1>
      <address><time datetime="2019-11-20T08:29:30+00:00">20 Nov 2019, 08:29</time> by <a rel="author">Roman Kadlec</a></address>
      <p>
        <b>Technológia bola prvýkrát oznámená v marci tohto roka.</b>
      </p>
      <p>Čínski výrobcovia sa predháňajú v tom, <b>kto vymyslí rýchlejšie káblové nabíjanie smartfónov</b>. Xiaomi má 100 W nabíjanie, ktoré oficiálne prezentovalo už na jar tohto roka. Vivo údajne pracuje na 120 W nabíjaní, avšak o tejto technológii zatiaľ nie sú dostupné žiadne oficiálne informácie.</p>
      <p>Xiaomi sa svojou technológiou pripomenulo aj v posledných dňoch a to na konferencii Xiaomi Developers Conference. Na novinku <a href="https://mspoweruser.com/xiaomi-showcases-100w-super-charge-turbo-technology/">upozornil portál mspoweruser</a>. 100 W nabíjanie sa oficiálne nazýva<b> Super Charge Turbo Technology</b> a <b>4000 mAh batériu nabije v priebehu 17 minút</b>. Technológia využíva nabíjanie pomocou vysokého napätia a obsahuje 9-násobnú ochranu a nezávislé MCU na zníženie mŕtveho napätia.</p>
      <p>Výrobca stále neprezradil, kedy technológiu uvidíme v prvých telefónoch. Predpokladáme, že by sa tak <b>mohlo stať už v roku 2020.</b></p>
      <p>
        <i>Zdroj: <a href="https://mspoweruser.com/xiaomi-showcases-100w-super-charge-turbo-technology/">mspoweruser</a></i>
      </p>
      <related>
        <h4>Súvisiace články</h4>
        <a href="https://touchit.sk/xiaomi-ukazalo-100-w-nabijanie-smartfony-budeme-coskoro-nabijat-rychlostou-blesku-video/226017"/>
        <a href="https://touchit.sk/valve-oficialne-potvrdilo-ze-vyvija-novu-hru-zo-sveta-half-life/264554"/>
        <a href="https://touchit.sk/ocakavane-inteligentne-hodinky-honor-magic-watch-2-vyzeraju-skutocne-dobre-zhodnotte-sami/264552"/>
        <a href="https://touchit.sk/vyhrajte-satelitny-prijimac-ab-crybtobox-800uhd/262155"/>
      </related>
    </article>
  </body>
</html>