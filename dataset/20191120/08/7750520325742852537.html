<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ponad-35-mln-dolvriv-vijskovoyi-dopomogy-ssha-ne-dijshlo-do-ukrayiny-zmi.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T08:06:23+00:00"/>
    <meta property="og:title" content="Понад 35 млн доларів військової допомоги США не дійшло до України— ЗМІ"/>
    <meta property="og:description" content="Понад 35 млн доларів військової допомоги США не дійшло до України— ЗМІ"/>
  </head>
  <body>
    <article>
      <h1>Понад 35 млн доларів військової допомоги США не дійшло до України— ЗМІ</h1>
      <address>
        <time datetime="2019-11-20T08:06:23+00:00">20 Nov 2019, 08:06</time>
      </address>
      <p>
        <b>Про це <a href="https://www.latimes.com/politics/story/2019-11-19/documents-show-nearly-40-million-in-ukraine-aid-delayed-despite-white-house-assurances">повідомило</a> видання Los Angeles Times, посилаючись на документи про витрати Пентагону, передає <a href="https://1news.com.ua/">1NEWS</a>.</b>
      </p>
      <figure>
        <img src="https://1news.com.ua/wp-content/uploads/2019/11/dolary-1.jpg"/>
      </figure>
      <p>Понад 35 мільйонів доларів з 400 мільйонів військової допомоги Україні, яку затримав президент США Дональд Трамп, не були передані Україні.</p>
      <p>Допомогу схвалили ще минулої осені, але урешті 35,2 мільйона доларів — призначені для покупки Києвом озброєнь та оснащень зв’язку військових кораблів — залишаються у казначействі США.</p>
      <p>«Не ясно, чому гроші не були передані, і члени Конгресу вимагають відповіді», — зазначає Los Angeles Times.</p>
      <p>Суперечка почалася, коли Трамп відмовив у наданні допомоги, закликаючи нового президента України Володимира Зеленського провести розслідування проти Гантера Байдена, сина суперника Трампа на майбутніх виборах президента США Джо Байдена.</p>
      <p>Розмова Трампа і Зеленського фактично стала початком скандалу про імовірний тиск з боку Трампа, що призвело до початку процедури імпічменту: на початку вересня 2019-го інформатор з Білого дому подав скаргу до Конгресу, у якій йшлося, що Трамп під час розмови з новообраним президентом України у липні 2019-го нібито <a href="https://hromadske.ua/posts/tramp-hoche-zmusit-zelenskogo-dopomogti-jomu-pereobratisya-na-viborah-washington-post">вимагав</a> розслідування у справі компанії Burisma, у раді директорів якої працював Байден-молодший.</p>
    </article>
  </body>
</html>