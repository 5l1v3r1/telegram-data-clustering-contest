<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/trump-yine-ekonomiden-tehdit-etti-ekonomi-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-20T08:49:00+00:00"/>
    <meta property="og:title" content="Trump yine ekonomiden tehdit etti!"/>
    <meta property="og:description" content="Trump yine ekonomiden tehdit etti! | aydinlik.com.tr"/>
  </head>
  <body>
    <article>
      <h1>Trump yine ekonomiden tehdit etti!</h1>
      <address>
        <time datetime="2019-11-20T08:49:00+00:00">20 Nov 2019, 08:49</time>
      </address>
      <p>
        <b>ABD Başkanı Donald Trump, Çin ile anlaşmanın gerçekleşmemesi halinde tarifelerin daha fazla yükseltileceğini belirtti</b>
      </p>
      <p>ABD Başkanı Donald Trump, Çin ürünlerini anlaşma olmaması halinde dagha fazla tarife uygulamakla tehdit etti.</p>
      <p>ABD Başkanı Salı günkü kabine toplantısında, Çin ile ilişkilere dair yorumlarda bulundu.</p>
      <p>Dünyanın en büyük iki ekonomisi ABD ve Çin, ticaret ilişkilerinde yaklaşık iki yıldır süren bir açmazda bulunuyor.</p>
      <p>Trump Salı günkü toplantıda, “Eğer Çin ile anlaşma yapmazsak, tarifeleri daha da fazla yükseltirim” dedi.</p>
      <p>ABD ve Çin, birinci aşama ticaret anlaşması için Ekim ayında uzlaşmaya varmışlardı, fakat Pekin ve Washington ülkelerin nasıl ilerleyeceklerine dair karışık sinyaller göndermişlerdi.</p>
      <p>Çin Ticaret Bakanlığı Sözcüsü Gao Feng, Kasım ayının başında, iki ülkenin eş zamanlı olarak tarifeleri geri çekmek konusunda anlaştıklarını bildirmişti. Daha sonra Trumöp, böyle bir konu olmadığını belirterek, ticaret anlaşmasına dair umutları azalttı. Trump, “Onlar tarifelerin geri çekilmesini istiyorlar, Ben bu konuda bir uzlaşıya varmadım” dedi.</p>
      <p>Beyaz Saray Ekonomi Danışmanı Larry Kudlow ise Cuma günü yaptığı açıklamasında, iki ülkenin ticaret anlaşmasına çok yakın olduklarını belirtmişti.</p>
      <p>Çin Başbakan Yardımcısı Liu He, Cumartesi günü ABD Hazine Bakanı Steven Mnuchin ve ABD Ticaret Temsilcisi Robert Lighthizer ile telefon görüşmesi yaptı. Yetkililer görüşmelerin ‘yapıcı’ geçtiğini ve yakın iletişimde kalınması konusunda mutabık olduklarını belirttiler.</p>
      <p>CNBC</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-haziran/abd-kimyasal-silah-bahanesiyle-yine-tehdit-etti"/>
        <a href="https://www.aydinlik.com.tr/trump-turkiye-yi-yine-tehdit-etti-vururum-dunya-ekim-2019"/>
        <a href="https://www.aydinlik.com.tr/gozler-trump-in-tehdit-ettigi-ulkelerde-dunya-aralik-2017"/>
        <a href="https://www.aydinlik.com.tr/trump-tan-iran-ve-kdhc-ye-tehdit-dunya-eylul-2017-2"/>
      </related>
    </article>
  </body>
</html>