<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/miestas/lukiskiu-aikstes-istatymo-projekta-prasoma-perduoti-svarstyti-svietimo-ir-mokslo-komitetui/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Lukiškių aikštės įstatymo projektą prašoma perduoti svarstyti Švietimo ir mokslo komitetui"/>
    <meta property="og:description" content="Seimo nariai Laurynas Kasčiūnas ir Audronius Ažubalis kreipėsi į Seimo valdybą, prašydami Kultūros komitete jau dvejus metus užstrigusį Lukiškių aikštės įstatymo projektą perduoti Seimo Švietimo ir mokslo komitetui. Jie primena, kad 2017 m. gruodžio 12 d. Seimas po pateikimo pritarė Lukiškių aikštės Vilniuje įstatymo projektui, kuriuo siūloma įtvirtinti Lukiškių aikštės..."/>
  </head>
  <body>
    <article>
      <h1>Lukiškių aikštės įstatymo projektą prašoma perduoti svarstyti Švietimo ir mokslo komitetui</h1>
      <address><time datetime="2019-11-20T08:00:00+00:00">20 Nov 2019, 08:00</time> by <a rel="author">ELTA</a></address>
      <p>Seimo nariai Laurynas Kasčiūnas ir Audronius Ažubalis kreipėsi į Seimo valdybą, prašydami Kultūros komitete jau dvejus metus užstrigusį Lukiškių aikštės įstatymo projektą perduoti Seimo Švietimo ir mokslo komitetui.</p>
      <p>Jie primena, kad 2017 m. gruodžio 12 d. Seimas po pateikimo pritarė Lukiškių aikštės Vilniuje įstatymo projektui, kuriuo siūloma įtvirtinti Lukiškių aikštės statusą, nustatant, kad ši aikštė Vilniuje yra pagrindinė reprezentacinė Lietuvos valstybės aikštė ir formuojama su laisvės kovų memorialiniais akcentais. Pagrindiniu šio įstatymo projekto svarstyme paskirtas Seimo Kultūros komitetas.</p>
      <p>„Visi kylantys nesusipratimai dėl Lukiškių aikštės sutvarkymo ir kovotojų už Lietuvos laisvę įamžinimo baigtųsi, jei įstatymo projektas būtų priimtas ir Lukiškių aikštė būtų pripažinta valstybinės reikšmės reprezentacine aikšte. Tačiau jau beveik dvejus metus šio svarbaus mūsų laisvės kovotojams, patriotinėms organizacijoms ir didelei daliai visuomenės įstatymo projekto svarstymas nejuda iš vietos ir yra įstrigęs Kultūros komitete. Todėl prašome minėto įstatymo projekto svarstyme pagrindiniu paskirti Švietimo ir mokslo komitetą“, – teigia L. Kasčiūnas.</p>
      <p>„Valdančiųjų atsisakymas pritarti šiam siūlymui tik patvirtintų, kad valdantieji yra prieš Lukiškių aikštės, kaip pagrindinės Lietuvos valstybės reprezentacinės aikštės statusą, prieš – laisvės kovų memorialo su valstybės simboliais sukūrimą“, – pabrėžė A. Ažubalis.</p>
      <p>Seimo narių kreipimąsi remia ir Mišriai Seimo narių grupei atstovaujantis Povilas Urbšys.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>1 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/miestas/konkursas-50-tukst-eur-uz-unikalias-idejas-vilniui/"/>
        <a href="https://madeinvilnius.lt/naujienos/miestas/savivaldybe-atmete-plana-snipiskese-statyti-apzvalgos-boksta/"/>
        <a href="https://madeinvilnius.lt/naujienos/miestas/vienas-po-kito-sostineje-atidaromi-nauji-moduliniai-darzeliai-nuotraukos/"/>
        <a href="https://madeinvilnius.lt/naujienos/miestas/naujamiescio-bendruomene-kas-nutiko-per-50-tukstanciu-metu/"/>
        <a href="https://madeinvilnius.lt/naujienos/miestas/naujininkuose-planuojama-irengti-pesciuju-tuneli-po-gelezinkeliu/"/>
        <a href="https://madeinvilnius.lt/naujienos/miestas/teismas-lukiskiu-aikstes-projektas-laisves-kalva-konkursa-laimejo-teisetai/"/>
      </related>
    </article>
  </body>
</html>