<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_15richna-shkolyarka-hotila-stribnuti-z-dahu-v-pryamomu-efiri-motoroshne-video/939009"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T08:56:00+00:00"/>
    <meta property="og:title" content="15-річна школярка хотіла стрибнути з даху в прямому ефірі: моторошне відео"/>
    <meta property="og:description" content="У Херсоні 15-річна дівчина намагалася вкоротити собі віку, стрибнувши з недобудови. Усе транслювала в прямому ефірі в одній із соціальних мереж. Відео побачили однокласники дівчини та розповіли вчителям. Ті &amp;ndash; викликали правоохоронців, повідомили в прес-службі патрульної поліції та ..."/>
  </head>
  <body>
    <article>
      <h1>15-річна школярка хотіла стрибнути з даху в прямому ефірі: моторошне відео</h1>
      <address><time datetime="2019-11-20T08:56:00+00:00">20 Nov 2019, 08:56</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939009_w_300.jpg?v=0"/>
        <figcaption>У Херсоні 15-річна хотіла стрибнути з недобудови. Усе транслювала в прямому ефірі в одній із соціальних мереж. Фото - скріншот</figcaption>
      </figure>
      <p>У Херсоні 15-річна дівчина намагалася вкоротити собі віку, стрибнувши з недобудови. Усе транслювала в прямому ефірі в одній із соціальних мереж.</p>
      <p>Відео побачили однокласники дівчини та розповіли вчителям. Ті – викликали правоохоронців, повідомили в прес-службі патрульної поліції та показали відео.</p>
      <p>За описом інспектори встановили, що вказана будівля розташована на вулиці Комарова. Шкільні офіцери поліції <b>В'ячеслав Грибко , Ірина Луняка та Алла Клімова</b> негайно вирушили туди. Під'їжджаючи до місця, патрульні помітили на краю даху 8-поверхівки дівчину. Інспектори піднялись наверх.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_colovik-zastrelivsya-u-pryamomu-efiri/799915"/>
      </related>
      <p>"Доню, іди до мене. Чого ти тут? Давай поговоримо",— просила дівчину Ірина Луняка.</p>
      <p>Патрульним вдалось відговорити 15-річну дівчину від непоправного кроку. Після цього поліцейські відвезли її до школи. Туди ж прибули медики, слідчо-оперативна група та співробітники ювенальної превенції. Зараз життю дівчинки нічого не загрожує.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpatrolpolice.gov.ua%2Fvideos%2F405916076962827%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <blockquote>У Києві <a href="https://gazeta.ua/articles/kiev-life/_pidlitok-zapisav-na-telefon-vlasne-samogubstvo/773532">13-річний хлопець записав на відео, як викидається із вікна.</a> Він увімкнув камеру на телефоні і викинувся з 13 поверху.</blockquote>
    </article>
  </body>
</html>