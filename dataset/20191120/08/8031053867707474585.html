<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%80%ce%b1%ce%bd%ce%ad%cf%81%cf%87%ce%b5%cf%84%ce%b1%ce%b9-%ce%b7-%ce%bc%cf%80%ce%b1%ce%ba%ce%bf%ce%b3%ce%b9%ce%ac%ce%bd%ce%bd%ce%b7-%ce%bd%ce%b1-%cf%83%cf%84%ce%b5%ce%af%ce%bb%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T08:39:35+00:00"/>
    <meta property="og:title" content="Επανέρχεται η Μπακογιάννη: «Να στείλουμε μετανάστες να εργαστούν στην ελληνική ύπαιθρο» – Τα «έχωσε» στις τοπικές κοινωνίες!"/>
    <meta property="og:description" content="Επανέρχεται η Ντόρα Μπακογιάννη, καθώς για δεύτερη φορά μέσα σε ελάχιστες ημέρες, προτείνει να σταλούν μετανάστες και να δουλέψουν ως εργάτες σε ελληνικά κτήματα.   "/>
  </head>
  <body>
    <article>
      <h1>Επανέρχεται η Μπακογιάννη: «Να στείλουμε μετανάστες να εργαστούν στην ελληνική ύπαιθρο» – Τα «έχωσε» στις τοπικές κοινωνίες!</h1>
      <address>
        <time datetime="2019-11-20T08:39:35+00:00">20 Nov 2019, 08:39</time>
      </address>
      <p>
        <b>Επανέρχεται η Ντόρα Μπακογιάννη, καθώς για δεύτερη φορά μέσα σε ελάχιστες ημέρες, προτείνει να σταλούν μετανάστες και να δουλέψουν ως εργάτες σε ελληνικά κτήματα.   </b>
      </p>
      <p>Η κ. Μπακογιάννη <a href="https://www.pentapostagma.gr/2019/11/n%cf%84%cf%8c%cf%81%ce%b1-%ce%bc%cf%80%ce%b1%ce%ba%ce%bf%ce%b3%ce%b9%ce%ac%ce%bd%ce%bd%ce%b7-%ce%b3%ce%b9%ce%b1-%ce%bc%ce%b5%cf%84%ce%b1%ce%bd%ce%ac%cf%83%cf%84%ce%b5%cf%82-%ce%bd%ce%b1-%cf%80.html">όπως είχε αποκαλύψει το Πενταπόσταγμα</a>, είχε δηλώσει τα εξής:</p>
      <p>«<b><i>Στην πρόταση που έχω καταθέσει, είναι να υπάρξουν σε μικρούς αριθμούς, να διαχωριστούν αυτοί, να επιμεριστούν αυτοί σε χωριά τα οποία έχουν ανάγκη και από χέρια για να μπορούν να βοηθήσουν και να βρουν δουλειά οι άνθρωποι αυτοί και ταυτόχρονα να υπάρχουν σχολεία για να μπορούν να πηγαίνουν τα παιδιά και εξήγησα ότι αυτό είναι εφικτό, γιατί η Ύπατη Αρμοστεία και τα διάφορα προγράμματα, πληρώνουν στους ανθρώπους αυτούς νοίκια, τα οποία είναισημαντικά όταν κατατίθενται στην οικινομική ζωή ενός χωριού.</i></b>»</p>
      <p>Αυτή την φορά πρόσθεσε νέα στοιχεία στην πρότασή της και δεν έλειψε μάλιστα να τα βάλει και με όλους όσοι αντδρούν στην μεταφορά μεταναστών στην ενδοχώρα.</p>
      <p>Αναλυτικά οι δηλώσεις:</p>
      <p>«<b><i>Υπάρχει μία διαδικασία στην Ελλάδα για τους εργάτες γης. Καλείς εργάτες γης για συγκεκριμένο χρονικό διάστημα . Αυτή η διαδικασία σου επιτρέπει να δώσει προσωρινές άδειες παραμονής. Έχουν δουλειά και στέγη. Η πρότασή μου είναι να πάμε συγκεκριμένα στη Μόρια και να πούμε «ποιος θέλει να γίνει εργάτης γης ρε παιδιά;». Είμαι περίεργη να δω ποιοι θα ανταποκριθούν. Ή έχουν μπει σε μια λογική ιδρυματοποίησης; Υπάρχουν υπουργοί που το κουβεντιάσαμε και νομίζουν ότι αυτό το πράγμα μπορεί να περπατήσει, θα το δοκιμάσουμε κι αυτό. Εργάτες γης χρειάζεται η ελληνική ύπαιθρος</i></b>», τόνισε η βουλευτής της ΝΔ.</p>
      <p>Σχολιάζοντας τις αντιδράσεις στις τοπικές κοινωνίες, είπε: «<i>Η κοινωνία είναι δικαιολογημένη μέχρι ενός σημείου, να είμαι ξεκάθαρη. Ακραίες εκδηλώσεις, δηλαδή ρίχνω πέτρες, πάω να βουλιάξω, ψήνω χοιρινά μπροστά στη μύτη του αλλουνού δεν είναι αποδεκτές</i>».</p>
      <p>Ερωτηθείσα αν τα κλειστά κέντρα είναι η μόνη λύση, απάντησε: «<b><i>Είναι λίγα και για λίγους. Είναι γι’ αυτούς που θα μείνουν για μικρό χρονικό διάστημα (μέσος όρος έξι μήνες) και μετά πρέπει να επιστρέψουν. Υπάρχει μια πρόταση του Ζεερχόφερ που είναι πραγματικά επαναστατική. Αντιλαμβάνονται και οι υπόλοιποι Ευρωπαίου ότι αυτό δεν μπορεί να πάει άλλο. Αυτό που είπε ο Μητσοτάκης ότι η Ελλάδα δεν μπορεί να είναι χώρος στάθμευσης, είναι κάτι το οποίο αρχίζουν να το αντιλαμβάνονται κι αυτοί</i></b>».</p>
      <p>Με αφορμή τις αντιδράσεις από την ενδοχώρα, η κ. Μπακογιάννη είπτε τα εξής: «<b><i>Τα νησιά μας είναι η άμυνα της χώρας μας. Άρα όταν ένα νησί μας βρίσκεται σε αυτή την κατάσταση, έχουμε υποχρέωση όλοι να δείξουμε μια μορφή αλληλεγγύη». Για μια κοινωνία, πολλές φορές η εμπειρία δείχνει ότι δεν έγιναν πράγματα που υποσχέθηκε το κράτος. Εδώ είναι το μεγάλο στοίχημα της κυβέρνησης. Ό,τι λέει, πρέπει να το κάνει. Όταν λέμε θα πάνε εκεί 200 άτομα, αλλά θα υπάρξει πχ ιατρική υποδομή, πρέπει να το κάνουμε. Αν δεν τα κάνουμε ρίχνουμε νερό στον μύλο των ανθρώπων που αντιδρούν</i></b>».</p>
      <p>
        <b>Μήνυμα προς το εσωτερικό της ΝΔ</b>
      </p>
      <p>Ερωτηθείσα για τις διαφορετικές τοποθετήσεις εντός ΝΔ για το μεταναστευτικό, είπε πως «ελπίζω πως τελείωσαν« πρόσθεσε ωστόσο ότι ενοχλήθηκε από συμπεριφορές στελεχών της ΝΔ: «Εγώ γενικώς ενοχλούμαι από απάνθρωπες λογικές. Με ενοχλεί πάρα πολύ η έλλειψη ανθρωπιάς. Αν για κάτι είμαστε γνωστή ως χώρα είναι γι’ αυτές τις δύο λέξεις: ανθρωπιά και λεβεντιά».</p>
      <p>«<b><i>Δεν πιστεύω ότι κάποιος Έλληνας νομίζει ότι υπάρχει κάποιος μαγικός τρόπος μέσα σε μια εβδομάδα, να στήσει κανένας κέντρα, να έχει φτιάξει τις υποδομές, να έχει μεταφέρει τον κόσμο! Χρειάζεται κάποιος χρόνος</i></b>», πρόσθεσε.</p>
    </article>
  </body>
</html>