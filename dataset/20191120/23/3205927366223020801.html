<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294064-balmpoyena-laquo-eklaiga-me-th-symperifora-poy-lambana-sthn-marseig-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-20T23:45:00+00:00"/>
    <meta property="og:title" content="Βαλμπουενά: «Έκλαιγα με τη συμπεριφορά που λάμβανα στην Μαρσέιγ»"/>
    <meta property="og:description" content="Ο Γάλλος άσος του Ολυμπιακού σε μία άκρως ενδιαφέρουσα συνέντευξη σε Μέσο της πατρίδας του αναφέρθηκε σε κάποιες πολύ δύσκολες στιγμές στα ξεκινήματα της καριέρας του."/>
  </head>
  <body>
    <article>
      <h1>Βαλμπουενά: «Έκλαιγα με τη συμπεριφορά που λάμβανα στην Μαρσέιγ»</h1>
      <address>
        <time datetime="2019-11-20T23:45:00+00:00">20 Nov 2019, 23:45</time>
      </address>
      <p>Στη γαλλική εκπομπή «Comme Jamais» του δικτύου «RMC» ήταν φιλοξενούμενος ο Ματιέ Βαλμπουενά, με τον Γάλλο άσο του Ολυμπιακού να εξομολογείται στη συγκεκριμένη του συνέντευξη μερικές πολύ μεγάλες δυσκολίες που αντιμετώπισε στα ξεκινήματα της καριέρας του.</p>
      <p>Όπως αποκάλυψε ο έμπειρος άσος των Πειραιωτών δέχτηκε ακραίες συμπεριφορές από τους συμπαίκτες του στην Μαρσέιγ, αναφερόμενος σε καψόνια, τα οποία τον οδηγούσαν να κλαίει αρκετά συχνά για να ξεσπάσει.</p>
      <p>Μάλιστα, υπογράμμισε ότι πιστεύει πως όλο αυτό γινόταν λόγω του ύψους του.</p>
      <p>Πιο συγκεκριμένα, μεταξύ άλλων ο Βαλμπουενά τόνισε: «Όταν πήγα στη Μαρσέιγ, ήθελα κι εγώ να μπω δυνατά σε αυτή την πρόκληση. Να τεστάρω τον εαυτό μου. Δεν είμαι κόντρα στα καψόνια, αλλά όταν - πως να το πω - γίνεται τόσο συνηθισμένο, όταν γίνεται υπερβολικά στον ίδιο άνθρωπο, με ενοχλεί.</p>
      <p>Μου το έκαναν γιατί ήμουν νέος, ήξερα ότι δεν μπορώ να πω τίποτα. Ήξερα ότι δεν μπορούσα ν' αμυνθώ. Εάν ήμουν 1,85 στο ύψος, θα πήγαινα εκεί μια-δυο φορές και θα τελείωνε. Καταλαβαίνετε τι θέλω να σας πω, δεν ήθελα να κάνω ιστορία. Και δεν έλεγα τίποτα. Ήμουν δυστυχισμένος. Υπήρχαν φορές που γυρνούσα στο δωμάτιό μου κι έκλαιγα. Συχνά. Αλλά, δεν έλεγα τίποτα. Αντίθετα, από μέσα μου έλεγα: "Οκ μου κάνετε αυτά, αλλά δεν τρέχει τίποτα».</p>
      <figure>
        <iframe data-src="https://twitter.com/RMCsport/status/1197248498711891976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294065-aisthanthhka-amesws-san-sto-spiti-moy-ston-olympiako"/>
        <a href="https://www.gavros.gr/article/podosfairo/294070-allazoyn-ta-plana-toy-martins-enopsei-totenam"/>
        <a href="https://www.gavros.gr/article/podosfairo/294062-mono-o-paniwnios-sto-myalo"/>
        <a href="https://www.gavros.gr/article/podosfairo/294057-h-epistrofh-toy-balmpoyena-ton-anebazei"/>
      </related>
    </article>
  </body>
</html>