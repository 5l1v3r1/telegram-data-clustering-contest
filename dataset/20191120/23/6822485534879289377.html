<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829189.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T23:17:00+00:00"/>
    <meta property="og:title" content="واکنش «پنس» به شهادت سفیر آمریکا علیه ترامپ"/>
    <meta property="og:description" content="به گزارش مهر به نقل از اِی‌بی‌سی نیوز، «مارک شورت» (Marc Short) رئیس دفتر «مایک پنس» معاون رئیس‌جمهوری آمریکا امروز چهارشنبه به اظهارات «گوردون ساندلند» سفیر این کشور در اتحادیه اروپا علیه ترامپ در نشست استماع کنگره که در ارتباط با رسوائی اوکراین‌گِیت برگزار شد، واکنش نشان داد."/>
  </head>
  <body>
    <article>
      <h1>واکنش «پنس» به شهادت سفیر آمریکا علیه ترامپ</h1>
      <address>
        <time datetime="2019-11-20T23:17:00+00:00">20 Nov 2019, 23:17</time>
      </address>
      <p>رئیس دفتر معاون رئیس‌جمهوری آمریکا به اظهارات سفیر کشورش در اتحادیه‌اروپا علیه ترامپ واکنش نشان داد.</p>
      <p>به گزارش مهر به نقل از اِی‌بی‌سی نیوز، «مارک شورت» (Marc Short) رئیس دفتر «مایک پنس» معاون رئیس‌جمهوری آمریکا امروز چهارشنبه به اظهارات «گوردون ساندلند» سفیر این کشور در اتحادیه اروپا علیه ترامپ در نشست استماع کنگره که در ارتباط با رسوائی اوکراین‌گِیت برگزار شد، واکنش نشان داد.</p>
      <p>رئیس دفتر معاون رئیس‌جمهوری آمریکا با انتشار بیانیه ای در این خصوص اعلام کرد:معاون رئیس‌جمهوری آمریکا درباره تحقیقات در موضوع بایدن و دیگر مسائل مالی مرتبط با اوکراین گفتگو کرده است. مکالماتی که سفیر ساندلند حرفش را زده روی نداده است.</p>
      <p>این در حالیست که گوردون ساندلند سفیر آمریکا در اتحادیه اروپا ساعاتی پیش در نشست استماع تحقیقاتی که به منظور طی روند استیضاح ترامپ در حال برگزاری است اعلام کرد: رئیس جمهوری آمریکا به او دستور داده بود با رودی جولیانی وکیل وی در خصوص مسائل مربوط به اوکراین همکاری کند.</p>
      <p>وی در ارتباط با رسوائی اوکراین‌گِیت در این خصوص ادامه داد: از وزارت خارجه و کاخ سفید خواستم تا اسنادی را برای ارائه این شهادت در اختیار من قرار دهند، اما این درخواست را رد کردند. پمپئو از ارتباط میان تحقیقات با ارائه کمک ها به اوکراین مطلع بود.</p>
    </article>
  </body>
</html>