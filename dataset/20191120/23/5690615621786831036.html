<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836931-u-zhovtni-zris-indeks-oborotu-rozdribnoyi-torgivli"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T23:49:00+00:00"/>
    <meta property="og:title" content="У жовтні зріс індекс обороту роздрібної торгівлі"/>
    <meta property="og:description" content="КИЇВ. 20 листопада. УНН. У жовтні проти вересня поточного року індекс фізичного обсягу обороту роздрібної торгівлі склав 102,3%, зрісши на 2,3%. Про це …"/>
  </head>
  <body>
    <article>
      <h1>У жовтні зріс індекс обороту роздрібної торгівлі</h1>
      <address><time datetime="2019-11-20T23:49:00+00:00">20 Nov 2019, 23:49</time> by <a rel="author">Тарас Джміль</a></address>
      <p><b>КИЇВ. 20 листопада. УНН.</b> У жовтні проти вересня поточного року індекс фізичного обсягу обороту роздрібної торгівлі склав 102,3%, зрісши на 2,3%. Про це свідчать дані Державної служби статистики, передає <b>УНН</b>.</p>
      <p>У січні – жовтні поточного року індекс фізичного обсягу обороту роздрібної торгівлі відносно аналогічного періоду минулого року становив 110,2%. У жовтні 2019 року проти жовтня 2018 року показник склав 111,0%.</p>
      <p>Серед регіонів найбільше зростання обороту роздрібної торгівлі в січні – жовтні поточного року порівняно з відповідним періодом попереднього року спостерігалося у Київській (на 19,3%), Вінницькій (на 19,2%), Тернопільській (на 17,8%) та Луганській (на 16,5%) областях.</p>
      <p>Нагадаємо, за даними Державної служби статистики, в Україні <a href="https://www.unn.com.ua/uk/news/1835824-v-ukrayini-spovilnilos-zrostannya-vvp-do-4-2">сповільнилось зростання ВВП до 4,2%.</a></p>
    </article>
  </body>
</html>