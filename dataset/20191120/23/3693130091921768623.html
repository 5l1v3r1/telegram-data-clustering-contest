<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/italya-ya-ait-bir-iha-libya-da-dustu-1209571.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T23:20:00+00:00"/>
    <meta property="og:title" content="İtalya'ya ait bir İHA Libya'da düştü"/>
    <meta property="og:description" content="İtalya, silahlı kuvvetlerine ait bir insansız hava aracının (İHA) Libya'da düştüğünü duyurdu."/>
  </head>
  <body>
    <article>
      <h1>İtalya'ya ait bir İHA Libya'da düştü</h1>
      <h2>İtalya, silahlı kuvvetlerine ait bir insansız hava aracının (İHA) Libya'da düştüğünü duyurdu.</h2>
      <address>
        <time datetime="2019-11-20T23:20:00+00:00">20 Nov 2019, 23:20</time>
      </address>
      <p><b>İtalya'nın Trablus Büyükelçiliğinin Twitter </b>hesabından yapılan açıklamada, <b>Akdeniz'de</b> yürütülen<b> "Güvenli deniz" </b>operasyonuna destek için görev yapan Predator tipi bir İHA'nın düştüğü ve olayla ilgili gerekli incelemelerin başlatıldığı aktarıldı.</p>
      <p>Açıklamada <b>İHA'nın </b>düştüğü bölgenin adı paylaşılmazken General <b>Halife Hafter'e </b>yakın sosyal medya platformlarında, Trablus'un güneydoğusuna 90 kilometre uzaklıkta Terhune kenti yakınlarında düşen <b>İHA'ya </b>ait fotoğraflar paylaşıldı.</p>
      <p><b>Ulusal Mutabakat Hükümeti (UMH) Askeri Sözcüsü Muhammed Kununu </b>daha önce yaptığı açıklamada, Halife Hafter güçlerine ait bir İHA'nın Terhune'deki Suk el-Ahad bölgesinde düştüğünü duyurmuştu.</p>
      <p>Hafter yanlısı sosyal paylaşım sitelerinde ise İHA'nın UMH'ye ait olduğu iddia edilmişti.</p>
    </article>
  </body>
</html>