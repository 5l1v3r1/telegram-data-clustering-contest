<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822393-zatrimka-dopomogi-ukraini-bula-vigidna-dla-rf-predstavnica-pentagonu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T23:37:00+00:00"/>
    <meta property="og:title" content="Затримка допомоги Україні була вигідна для РФ — представниця Пентагону"/>
    <meta property="og:description" content="Рішення президента Трампа щодо призупинення оборонної допомоги Україні було найбільш вигідно Росії, яка продовжує свою збройну агресію на сході України, а також анексію Криму."/>
  </head>
  <body>
    <article>
      <h1>Затримка допомоги Україні була вигідна для РФ — представниця Пентагону</h1>
      <h2>Рішення президента Трампа щодо призупинення оборонної допомоги Україні було найбільш вигідно Росії, яка продовжує свою збройну агресію на сході України, а також анексію Криму.</h2>
      <address>
        <time datetime="2019-11-20T23:37:00+00:00">20 Nov 2019, 23:37</time>
      </address>
      <p>Про це заявила під час слухань у середу в нижній палаті Конгресу США високопоставлена чиновниця Пентагону Лора Купер, повідомляє власний кореспондент Укрінформу.</p>
      <p>У відповідь на запитання конгресмена від Демократичної партії Андре Карсона, яка країна отримала б найбільшу вигоду від зупинення військової допомоги Україні, Купер чітко відповіла: "Росія".</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822385-u-pentagoni-zaavili-so-ukraina-mogla-znati-pro-zupinenna-dopomogi-ssa-se-v-lipni.html">У Пентагоні заявили, що Україна могла знати про зупинення допомоги США ще в липні</a>
      </blockquote>
      <p>Вона підкреслила, що РФ грубо порушила міжнародне право, коли вторглася в Україну. За її словами, це загрожує, в тому числі, національній безпеці <b><a href="https://www.ukrinform.ua/tag-ssa">Сполучених Штатів</a></b>, які відстоюють міжнародний порядок.</p>
      <p>Крім того, Купер зауважила, що без американської військової допомоги Україні було би більш складно оборонятися від російської агресії.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2816183-u-pentagoni-pidtverdili-dopomogu-ukraini-zamorozuvali-z-politicnih-pricin.html">У Пентагоні підтвердили, що допомога Україні заморожувалася з політичних причин</a>
      </blockquote>
      <p>Як повідомляв Укрінформ, у Палаті представників США в четвер проходять відкриті слухання з імпічменту президента США.</p>
    </article>
  </body>
</html>