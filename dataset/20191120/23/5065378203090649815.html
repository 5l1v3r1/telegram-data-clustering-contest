<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031118/xaos-sti-volivia-okto-nekroi-stis-taraxes-metaxy-ton-dynameon-tis-taxis-kai-diadiloton"/>
    <meta property="og:site_name" content="Newsbomb"/>
    <meta property="article:published_time" content="2019-11-20T23:00:52+00:00"/>
    <meta property="og:title" content="Χάος στη Βολιβία: Οκτώ νεκροί στις ταραχές μεταξύ των δυνάμεων της τάξης και διαδηλωτών"/>
    <meta property="og:description" content="Οκτώ άνθρωποι έχασαν τη ζωή τους στις ταραχές που σημειώθηκαν την Τρίτη (19/11), μεταξύ υποστηρικτών του πρώην προέδρου 'Εβο Μοράλες και των βολιβιανών δυνάμεων της τάξης κοντά σε διυλιστήριο που απέχει μερικά χιλιόμετρα από την πρωτεύουσα Λα Πας, σύμφωνα με νεότερο απολογισμό που ανακοίνωσε σήμερα η εισαγγελία."/>
  </head>
  <body>
    <article>
      <h1>Χάος στη Βολιβία: Οκτώ νεκροί στις ταραχές μεταξύ των δυνάμεων της τάξης και διαδηλωτών</h1>
      <h2>Οκτώ άνθρωποι έχασαν τη ζωή τους στις ταραχές που σημειώθηκαν την Τρίτη (19/11), μεταξύ υποστηρικτών του πρώην προέδρου 'Εβο Μοράλες και των βολιβιανών δυνάμεων της τάξης κοντά σε διυλιστήριο που απέχει μερικά χιλιόμετρα από την πρωτεύουσα Λα Πας, σύμφωνα με νεότερο απολογισμό που ανακοίνωσε σήμερα η εισαγγελία.</h2>
      <address><time datetime="2019-11-20T23:00:52+00:00">20 Nov 2019, 23:00</time> by <a rel="author">Γιάννης Φιλιππάκος</a></address>
      <p>Ο νέος αυτός απολογισμός αυξάνει σε 32 τον αριθμό των ανθρώπων που έχασαν τη ζωή τους στα βίαια επεισόδια που συγκλονίζουν τη χώρα αυτή της νότιας Αμερικής μετά τις επίμαχες προεδρικές εκλογές της 20ης Οκτωβρίου τις οποίες ο 'Εβο Μοράλες είχε δηλώσει ότι κέρδισε πριν παραιτηθεί τρεις εβδομάδες αργότερα υπό την πίεση των διαδηλώσεων και την ανατροπή του από τον στρατό.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <p>Σημειώνεται ότι το Σάββατο, η Ύπατη Αρμοστής του ΟΗΕ για τα Ανθρώπινα Δικαιώματα, Μισέλ Μπατσελέτ, κατήγγειλε «<b>την αναίτια και δυσανάλογη χρήση βίας στη Βολιβία από το στρατό και την αστυνομία</b>».</p>
      <p>Όπως επεσήμανε η ίδια, «<i><b>οι πρώτοι θάνατοι οφείλονταν κυρίως στις βίαιες συγκρούσεις μεταξύ αντιτιθέμενων διαδηλωτών, αλλά οι πιο πρόσφατοι φαίνεται ότι είναι αποτέλεσμα αναίτιας και δυσανάλογης χρήσης βίας από την αστυνομία και τον στρατό</b></i>».</p>
      <figure>
        <iframe src="https://www.youtube.com/embed/WeJR2BQd7rY" width="560" height="315" data-service="Youtube" scrolling="no"/>
      </figure>
      <p>«<i><b>Είναι μία εξαιρετικά επικίνδυνη εξέλιξη διότι, αντί να κατευνάζει την βία, μπορεί να την επιδεινώσει περαιτέρω</b></i>», εξήγησε η Μισέλ Μπατσελέτ και συνέχισε: «<i><b>Η κατάσταση στην Βολιβία θα μπορούσε να εκτροχιασθεί εάν οι αρχές δεν την διαχειριστούν με επιδεξιότητα και σύμφωνα με τους διεθνείς κανόνες που διέπουν την χρήση βίας και με πλήρη σεβασμό των ανθρωπίνων δικαιωμάτων</b></i>».</p>
    </article>
  </body>
</html>