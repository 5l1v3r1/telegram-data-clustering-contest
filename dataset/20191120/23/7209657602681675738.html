<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/cronaca/tumori-1.4897857"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T23:17:46+00:00"/>
    <meta property="og:title" content="&quot;Tumori, la ricerca avanza. Dal cancro si può guarire&quot;"/>
    <meta property="og:description" content="Esperti della sanità a confronto nel corso dell’evento organizzato a Fiorano alla Florim Gallery da Qn-Il Resto del Carlino e Salus"/>
  </head>
  <body>
    <article>
      <h1>"Tumori, la ricerca avanza. Dal cancro si può guarire"</h1>
      <h2>Esperti della sanità a confronto nel corso dell’evento organizzato a Fiorano alla Florim Gallery da Qn-Il Resto del Carlino e Salus</h2>
      <address><time datetime="2019-11-20T23:17:46+00:00">20 Nov 2019, 23:17</time> by <a rel="author">GIANPAOLO ANNESE</a></address>
      <figure>
        <video src="https://vr-media.storage.googleapis.com/video/cre_80/encoded/fe8b3258-5bb9-4340-ae70-57b997118e75.mp4"/>
        <figcaption>"Tumori, si può guarire? Non c'è dubbio che vinceremo, vi spiego perché". Video&amp;pub_custom_params=department=modena</figcaption>
      </figure>
      <p>Fiorano (Modena), 21 novembre 2019 - Un’occasione per incontrare importanti figure di riferimento nel campo della <b>sanità </b>ed essere aggiornati sulle più recenti scoperte in campo scientifico. E’ l’evento dal titolo ‘Le nuove frontiere della ricerca oncologica: guarire è possibile?’ che si è tenuto ieri alla<b> Florim Gallery di Fiorano</b>. L’iniziativa organizzata dal Resto del Carlino e Salus (mensile della salute di Qn) è stata la quinta tappa del nuovo ciclo <a href="https://www.ilrestodelcarlino.it/modena/cronaca/foto/tumori-1.4897998">‘<b>gli incontri di Salus</b>’ (foto)</a>. Il dibattito è stato moderato dal giornalista scientifico <b>Alessandro Malpelo</b>, al quale hanno partecipato i ricercatori di Airc <b>Luca Malorni</b>, dirigente medico all’ospedale di Prato ‘Santo Stefano’, e <b>Luigi Ricciardello</b>, professore associato di Gastroenterologia all’Universita di Bologna, affiancati da <b>Maria Teresa Ferrari</b>, giornalista e autrice del libro ‘La cura sono io’.</p>
      <p>I giornali, ha sottolineato il direttore del Resto del Carlino e Qn <b>Michele Brambilla</b>, «nascono per dare notizie, ma anche per riflettere sulla vita. Il compito di un giornale è entrare dentro le cose, approfondire. Per questo è nato Salus, uno strumento che vuole offrire un’informazione attendibile». Tanti i messaggi bene auguranti, tra i quali quello di <b>Giuseppe Torrani</b>, presidente nazionale di Airc: «<a href="https://www.ilrestodelcarlino.it/modena/cronaca/video/tumori-1.4897727"><b>Dal cancro si può guarire (video)</b></a>. Credo che nei prossimi 15 anni si potrà essere sempre più vicini a una guarigione generalizzata».</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/modena/cronaca/video/tumori-1.4897727"/>
        <a href="https://www.ilrestodelcarlino.it/modena/cronaca/foto/tumori-1.4897998"/>
      </related>
    </article>
  </body>
</html>