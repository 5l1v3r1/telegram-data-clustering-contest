<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/society/kairos-neo-kyma-me-isxyres-vroxes-kai-kataigides/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T23:02:17+00:00"/>
    <meta property="og:title" content="Καιρός : Νέο κύμα με ισχυρές βροχές και καταιγίδες"/>
    <meta property="og:description" content="Σε ποιες περιοχές"/>
  </head>
  <body>
    <article>
      <h1>Καιρός : Νέο κύμα με ισχυρές βροχές και καταιγίδες</h1>
      <h2>Σε ποιες περιοχές</h2>
      <address><time datetime="2019-11-20T23:02:17+00:00">20 Nov 2019, 23:02</time> by <a rel="author">ΤοΒΗΜΑ Team</a></address>
      <p>Βροχές και καταιγίδες αναμένονται την Πέμπτη κατά διαστήματα ισχυρές στην κεντρική και ανατολική Μακεδονία, τη Θράκη, τα νησιά του βορειοανατολικού Αιγαίου, και βαθμιαία από το απόγευμα στην Πελοπόννησο, τη δυτική Κρήτη, τις Κυκλάδες και τα νότια τμήματα της Εύβοιας και της ανατολικής Στερεάς.<br/>Οι άνεμοι θα πνέουν, στα δυτικά από δυτικές διευθύνσεις 3 με 4 και στα ανατολικά από νότιες διευθύνσεις τοπικά 6 μποφόρ.<br/>Η θερμοκρασία δεν θα σημειώσει αξιόλογη μεταβολή.</p>
      <p><b>ΜΑΚΕΔΟΝΙΑ, ΘΡΑΚΗ</b><br/>Καιρός: Στη δυτική Μακεδονία λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, κυρίως στην ανατολική Μακεδονία και τη Θράκη.<br/>Ανεμοι: Μεταβλητοί 3 με 4, στα ανατολικά ανατολικοί νοτιοανατολικοί 4 με 5 και πρόσκαιρα στα θαλάσσια έως 6 μποφόρ.<br/>Θερμοκρασία: Από 9 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p><b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b><br/>Καιρός: Στο βόρειο Ιόνιο και την Ήπειρο λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με τοπικές βροχές και σποραδικές καταιγίδες. Από το απόγευμα τα φαινόμενα στη δυτική Πελοπόννησο θα είναι κατά τόπους έντονα, ενώ στο Ιόνιο και τη δυτική Στερεά θα εξασθενήσουν.<br/>Ανεμοι: Από δυτικές διευθύνσεις 3 με 4 μποφόρ.<br/>Θερμοκρασία: Από 13 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p><b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b><br/>Καιρός: Νεφώσεις με τοπικές βροχές και σποραδικές καταιγίδες, κυρίως από το απόγευμα στην ανατολική Πελοπόννησο και τα νότια τμήματα της ανατολικής Στερεάς και της Εύβοιας, όπου τα φαινόμενα θα είναι κατά τόπους έντονα.<br/>Ανεμοι: Στα βόρεια μεταβλητοί 3 με 4, στα υπόλοιπα από νότιες διευθύνσεις 4 με 6 μποφόρ.<br/>Θερμοκρασία: Από 11 έως 21 βαθμούς Κελσίου.</p>
      <p><b>ΚΥΚΛΑΔΕΣ, ΚΡΗΤΗ</b><br/>Καιρός: Νεφώσεις που γρήγορα από τα δυτικά θα αυξηθούν και κυρίως από το μεσημέρι θα εκδηλωθούν τοπικές βροχές και καταιγίδες. Τα φαινόμενα από τις απογευματινές ώρες θα είναι κατά τόπους έντονα στα δυτικά.<br/>Ανεμοι: Από νότιες διευθύνσεις 4 με 6 μποφόρ.<br/>Θερμοκρασία: Από 15 έως 22 βαθμούς Κελσίου.</p>
      <p><b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b><br/>Καιρός: Στα νησιά του ανατολικού Αιγαίου νεφώσεις με τοπικές βροχές και καταιγίδες. Τα φαινόμενα θα είναι κατά τόπους έντονα. Στα Δωδεκάνησα λίγες νεφώσεις που βαθμιαία θα αυξηθούν και θα σημειωθούν τοπικές βροχές και πιθανώς μεμονωμένες καταιγίδες από το βράδυ.<br/>Ανεμοι: Νότιοι νοτιοανατολικοί 4 με 6 μποφόρ.<br/>Θερμοκρασία: Από 15 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>ΑΤΤΙΚΗ</b><br/>Καιρός: Νεφώσεις με τοπικές βροχές και βαθμιαία σποραδικές καταιγίδες, που από το απόγευμα θα είναι κατά τόπους ισχυρές.<br/>Ανεμοι: Από νότιες διευθύνσεις 5 με 6 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p><b>ΘΕΣΣΑΛΟΝΙΚΗ</b><br/>Καιρός: Λίγες νεφώσεις παροδικά αυξημένες, με πιθανότητα πρόσκαιρων βροχών τις πρωινές ώρες, οπότε είναι πιθανό να εκδηλωθούν μεμονωμένες καταιγίδες στα ανατολικά.<br/>Ανεμοι: Βόρειοι βορειοδυτικοί 3 με 4 μποφόρ.<br/>Θερμοκρασία: Από 11 έως 18 βαθμούς Κελσίου.</p>
      <p>
        <a href="https://www.tovima.gr/2019/11/21/opinions/ena-pragmatika-kalo-neo/">Ενα πραγματικά καλό νέο!</a>
      </p>
    </article>
  </body>
</html>