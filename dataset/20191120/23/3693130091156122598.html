<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/otomobil-sarampole-devrildi-2-yarali-1209573.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T23:34:00+00:00"/>
    <meta property="og:title" content="Otomobil şarampole devrildi: 2 yaralı"/>
    <meta property="og:description" content="Kırıkkale'de şarampole düşen otomobilde yaralanan 2 kişi hastaneye kaldırılırken, kazayı gören mahalleli ise otomobili düştüğü yerden çıkartmak için itfaiye ekipleriyle seferber oldu."/>
  </head>
  <body>
    <article>
      <h1>Otomobil şarampole devrildi: 2 yaralı</h1>
      <h2>Kırıkkale'de şarampole düşen otomobilde yaralanan 2 kişi hastaneye kaldırılırken, kazayı gören mahalleli ise otomobili düştüğü yerden çıkartmak için itfaiye ekipleriyle seferber oldu.</h2>
      <address>
        <time datetime="2019-11-20T23:34:00+00:00">20 Nov 2019, 23:34</time>
      </address>
      <p>Kaza, gece saatlerinde <b>Kırıkkale'de Yenimahalle Mahallesindeki 139. Sokakta </b>meydana geldi.</p>
      <p>Edinilen bilgiye göre, Haydar D. idaresindeki 06 TZR 63 plakalı otomobil, sürücüsünün direksiyon hakimiyetini kaybetmesi sonucu şarampole yuvarlandı. Olay yerine 112 Acil Servis, İtfaiye ve polis ekipleri sevk edildi. <b>Sağlık görevlileri </b>kazada yaralanan sürücü Haydar D. ile yolcu D.D. ambulansla <b>Kırıkkale Yüksek İhtisas Hastanesine</b> kaldırılarak tedavi altına alındı. Yaralıların genel sağlık durumunun iyi olduğu öğrenildi.</p>
      <figure>
        <img src="https://images.bursadabugun.com/editor/haber/21112019/aw860787-02-5dd5bf86bf151.jpg"/>
      </figure>
      <p>Şarampoldeki otomobil mahalle sakinlerinin de yardımıyla itfaiye aracına bağlanan çelik halatla yola çıkarıldı.<br/>Kazayla ilgili soruşturma başlatıldı.<br/> </p>
    </article>
  </body>
</html>