<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/boaci-servirao-osvetu-golmanu-macve-393316.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T23:32:00+00:00"/>
    <meta property="og:title" content="Boaći servirao &quot;osvetu&quot; golmanu Mačve!"/>
    <meta property="og:description" content="Napadač Zvezde promašio penal, pa se iskupio."/>
  </head>
  <body>
    <article>
      <h1>Boaći servirao "osvetu" golmanu Mačve!</h1>
      <h2>Napadač Zvezde promašio penal, pa se iskupio.</h2>
      <address><time datetime="2019-11-20T23:32:00+00:00">20 Nov 2019, 23:32</time> by <a rel="author">Ivan Cvetković</a></address>
      <p>Strelac jedinog pogotka u trijumfu Crvene zvezde nad Mačvom Ričmond Boaći, istakao je da je veoma srećan što je nakon promašenog penala uspeo da postigne gol i reši pitanje pobednika. <br/><br/><anchor name=""/><a href="https://www.sportske.net/vest/domaci-fudbal/kup-srbije-boaci-od-tragicara-do-heroja-zvezda-u-cetvrtfinalu-393296.htmlhttp://zurnal.rs/fudbal/zvezda/88793/boaci-o-raspravi-sa-golmanom-macve-rekao-mi-je-da-uvek-sutiram-u-levu-stranu-morao-sam-da-postignem-gol">Zvezda je bila bolja od ekipe iz Šapca u osmini finala Kupa Srbije</a>.<br/><br/><i>"Veoma sam srećan što sam postigao gol i to nakon promašenog penala. Bila je utakmica koju smo morali da pobedimo i nisam smeo da budem neprecizan sa bele tačke, ali sve je to deo fudbala. Prva reakcija nakon toga bila je nervoza, ali sam vrlo brzo bio svestan da moram da se fokusiram na teren, da se pravim kao da se ništa nije dogodilo i da postignem gol. Na svu sreću, uspeo sam u tome i drago mi je što smo prošli u narednu fazu takmičenja"</i>, rekao je Boaći nakon meča, prenosi <anchor name=""/><a href="https://www.sportske.net/vest/domaci-fudbal/kup-srbije-boaci-od-tragicara-do-heroja-zvezda-u-cetvrtfinalu-393296.htmlhttp://zurnal.rs/fudbal/zvezda/88793/boaci-o-raspravi-sa-golmanom-macve-rekao-mi-je-da-uvek-sutiram-u-levu-stranu-morao-sam-da-postignem-golhttp://zurnal.rs/fudbal/zvezda/88793/boaci-o-raspravi-sa-golmanom-macve-rekao-mi-je-da-uvek-sutiram-u-levu-stranu-morao-sam-da-postignem-gol">Sportski žurnal</a>.<br/><br/>Napadač iz Gane je želeo da popravi utisak nakon promašenog penala.<br/><br/><i>"Pre jedanaesterca, golman Mačve mi je rekao da uvek šutiram u levu stranu. Hteo sam da mu pokažem da je u pravu i da postignem gol, ali je nažalost lopta otišla pored stative. Rekao sam sebi da ne sme da se završi na tome, znao sam da moram da postignem gol i pomognem ekipi. Pošlo mi je za nogom i veoma sam srećan zbog toga"</i>, zaključio je Boaći.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/zvezda-se-mucila-delije-digle-glas-tvitovi-393297.html"/>
        <a href="https://www.sportske.net/vest/domaci-fudbal/kup-srbije-boaci-od-tragicara-do-heroja-zvezda-u-cetvrtfinalu-393296.html"/>
        <a href="https://www.sportske.net/vest/domaci-fudbal/poluvreme-uspavanka-na-marakani-delije-odusevljene-igrom-debitanta-tvitovi-393292.html"/>
        <a href="https://www.sportske.net/vest/domaci-fudbal/milojevic-odmara-kljucne-igrace-pred-bajern-zvezda-dobija-novog-debitanta-sastavi-393287.html"/>
        <a href="https://www.sportske.net/vest/domaci-fudbal/karte-za-bajern-imate-popust-i-ako-kupite-kartu-za-macvu-393170.html"/>
      </related>
    </article>
  </body>
</html>