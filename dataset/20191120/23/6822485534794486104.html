<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829194.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T23:50:00+00:00"/>
    <meta property="og:title" content="واکنش روسیه به استقرار نیروهای آمریکا در عربستان سعودی"/>
    <meta property="og:description" content="به گزارش فارس، «میخائیل بوگدانوف»، معاون وزیر خارجه روسیه تصمیم «دونالد ترامپ»، رئیس‌جمهور آمریکا برای مستقر کردن ۳۰۰۰ نظامی این کشور در عربستان سعودی را محکوم کرد."/>
  </head>
  <body>
    <article>
      <h1>واکنش روسیه به استقرار نیروهای آمریکا در عربستان سعودی</h1>
      <address>
        <time datetime="2019-11-20T23:50:00+00:00">20 Nov 2019, 23:50</time>
      </address>
      <p>معاون وزیر خارجه روسیه چهارشنبه تصمیم دولت آمریکا برای استقرار نظامیان خود در عربستان سعودی را محکوم کرد.</p>
      <p>به گزارش فارس، «میخائیل بوگدانوف»، معاون وزیر خارجه روسیه تصمیم «دونالد ترامپ»، رئیس‌جمهور آمریکا برای مستقر کردن ۳۰۰۰ نظامی این کشور در عربستان سعودی را محکوم کرد.</p>
      <p>  رئیس جمهور آمریکا سه‌شنبه شب به وقت تهران در نامه‌ای خطاب به «نانسی پلوسی» رئیس مجلس نمایندگان آمریکا، با تهدید خواندن ایران، از استقرار نیروها و تجهیزات آمریکایی به عربستان و تداوم حضور آن‌ها در کشور تا مدتی نامعلوم خبر داد.</p>
      <p>بوگدانوف با بیان اینکه «این اقدام فقط به تشدید تنش‌ها منجر می‌شود» درباره اقدام مقام‌های آمریکایی پرسید: «مگر آنها می‌خواهند با کسی بجنگند؟»</p>
      <p>این مقام روسیه درباره رویکرد روسیه گفت: «طرح ما تلاش‌های مشترک بدون ترسیم خطوط و ایجاد درگیری را شامل می‌شوند. در طرح ما مشارکت همه طرف‌ها بدون استثنا در نظر گرفته شده است.»</p>
      <p>دولت ترامپ اولین بار اردیبهشت‌ماه سال جاری اعلام کرد قصد دارد تجهیزات نظامی بیشتری را به منطقه اعزام کند. دولت ترامپ دو ماه بعد از اعزام ۵۰۰ نظامی این کشور به عربستان سعودی خبر داد. </p>
    </article>
  </body>
</html>