<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641084/%D8%B3%D9%88%D9%85%DB%8C%D9%86-%D9%86%D8%B3%D9%84-%D8%AF%D8%B3%D8%AA%DB%8C%D8%A7%D8%B1-%D9%85%D8%AC%D8%A7%D8%B2%DB%8C-xiao-ai-%D8%B4%DB%8C%D8%A7%D8%A6%D9%88%D9%85%DB%8C-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:15:00+00:00"/>
    <meta property="og:title" content="سومین نسل دستیار مجازی Xiao Ai شیائومی معرفی شد"/>
    <meta property="og:description" content="سومین نسل دستیار مجازی Xiao Ai شیائومی با بهبودهایی مهم نسبت به نسل قبل خود معرفی شد. Xiao Ai 3.0 اینک می‌تواند هوشمندانه‌تر به کاربرانش خدمات..."/>
  </head>
  <body>
    <article>
      <h1>
        <a href="https://www.bultannews.com/fa/news/641084/%D8%B3%D9%88%D9%85%DB%8C%D9%86-%D9%86%D8%B3%D9%84-%D8%AF%D8%B3%D8%AA%DB%8C%D8%A7%D8%B1-%D9%85%D8%AC%D8%A7%D8%B2%DB%8C-xiao-ai-%D8%B4%DB%8C%D8%A7%D8%A6%D9%88%D9%85%DB%8C-%D9%85%D8%B9%D8%B1%D9%81%DB%8C-%D8%B4%D8%AF">سومین نسل دستیار مجازی Xiao Ai شیائومی معرفی شد</a>
      </h1>
      <h2>سومین نسل دستیار مجازی Xiao Ai شیائومی با بهبودهایی مهم نسبت به نسل قبل خود معرفی شد. Xiao Ai 3.0 اینک می‌تواند هوشمندانه‌تر به کاربرانش خدمات...</h2>
      <address><time datetime="2019-11-20T23:15:00+00:00">20 Nov 2019, 23:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دستیار مجازی Xiao Ai به‌روزرسانی بزرگی را دریافت خواهد کرد. کمپانی شیائومی در کنفرانس توسعه دهندگان خود موسوم به MIDC، از ارائه‌ی گزینه‌ی صدای مرد و دیالوگ‌های دنباله‌دار طبیعی توسط سومین نسل دستیار مجازی خود به کاربران گوشی‌های هوشمند خبر داد. این دقیقا شبیه به گفتگوی شما با دستیار گوگل و پیگیری سوال‌هایی است که از آن پرسیده‌اید.</p>
      <p>
        <b>سومین نسل دستیار مجازی Xiao Ai</b>
      </p>
      <p>شما می‌توانید با این دستیار صوتی صحبت کنید و در هنگام صحبت کردن او، بخواهید یک فرمان جدید را انجام دهد. البته در حال حاضر این ویژگی فقط توسط دو گوشی شیائومی می 9 پرو 5 جی و می 9 معمولی پشتیبانی می‌شود. گوشی‌ساز چینی به طور مداوم در حال سرمایه گذاری در تحقیق و توسعه‌ی این دستیار است و امروز MiNLP (پلتفرم پردازش طبیعی زبان شیائومی) بیش از 6 میلیارد بار در روز فعال می‌شود.</p>
      <p>این پلتفرم برای نخستین بار در نیمه‌ی نخست سال گذشته‌ی میلادی همراه با گوشی می میکس 2 اس رونمایی شد. این دستیار ماهانه 49.9 میلیون کاربر فعال در بازار چین دارد.</p>
      <p>شیائومی همراه با MIUI 11 یک سیستم هشدار زلزله را نیز به تمام دیوایس‌های سازگار با این به‌روزرسانی و تلویزیون‌های Mi TV اضافه می‌کند که می‌تواند در عرض چند ثانیه پس از ورود موج اول زمین لرزه، کاربر را مطلع کند. این سیستم ابتدا 20 سپتامبر وارد مرحله‌ی آزمایشی شد و کمپانی می‌گوید که به زودی آن را در اختیار عموم کاربران قرار خواهد داد.</p>
    </article>
  </body>
</html>