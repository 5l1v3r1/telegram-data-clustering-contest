<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641076/%D9%BE%D8%AF%D8%A7%D9%81%D9%86%D8%AF-%D9%87%D9%88%D8%A7%DB%8C%DB%8C-%DB%8C%D9%85%D9%86-%D8%A8%D8%A7-%D8%AC%D9%86%DA%AF%D9%86%D8%AF%D9%87-%D8%A7%D9%81-%DB%B1%DB%B5-%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D9%85%D9%82%D8%A7%D8%A8%D9%84%D9%87-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:04:00+00:00"/>
    <meta property="og:title" content="پدافند هوایی یمن با جنگنده اف ۱۵ ائتلاف سعودی مقابله کرد"/>
    <meta property="og:description" content="«یحیی سریع» سخنگوی نیروهای مسلح یمن چهارشنبه شب گفت: پدافند هوایی ارتش و کمیته‌های مردمی یمن با یک فروند جنگنده «F-۱۵» ائتلاف سعودی ..."/>
  </head>
  <body>
    <article>
      <h1>
        <a href="https://www.bultannews.com/fa/news/641076/%D9%BE%D8%AF%D8%A7%D9%81%D9%86%D8%AF-%D9%87%D9%88%D8%A7%DB%8C%DB%8C-%DB%8C%D9%85%D9%86-%D8%A8%D8%A7-%D8%AC%D9%86%DA%AF%D9%86%D8%AF%D9%87-%D8%A7%D9%81-%DB%B1%DB%B5-%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D9%85%D9%82%D8%A7%D8%A8%D9%84%D9%87-%DA%A9%D8%B1%D8%AF">پدافند هوایی یمن با جنگنده اف ۱۵ ائتلاف سعودی مقابله کرد</a>
      </h1>
      <h2>«یحیی سریع» سخنگوی نیروهای مسلح یمن چهارشنبه شب گفت: پدافند هوایی ارتش و کمیته‌های مردمی یمن با یک فروند جنگنده «F-۱۵» ائتلاف سعودی ...</h2>
      <address><time datetime="2019-11-20T23:04:00+00:00">20 Nov 2019, 23:04</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>،<b> </b>پدافند هوایی یک فروند <b>موشک</b> زمین به هوا از نوع «ثاقب» به سمت <b>جنگنده</b> متجاوز ائتلاف سعودی شلیک کرد.</p>
      <p>بر اساس این گزارش، پس از شلیک پدافند هوایی ارتش و کمیته‌های مردمی، این جنگنده مجبور به ترک حریم هوایی یمن شد.</p>
      <p>سریع همچنین تأکید کرد که نیروهای یمنی به حفاظت از حریم هوایی این کشور ادامه خواهند داد.</p>
      <p>پدافند هوایی ارتش یمن و انصارالله ژانویه ۲۰۱۸ نیز ۳ فروند جنگنده ائتلاف سعودی را منهدم کرده بود.</p>
      <p>این اقدام دفاعی در حالی صورت می‌گیرد که پیش از این نیز حملات موشکی و پهپادی نیروهای یمنی به خاک عربستان صورت گرفته بود.</p>
      <p>نیروهای انصار الله یمن در واکنش به محاصره این کشور و تداوم حملات ائتلاف سعودی، در ۲۳ شهریورماه دو میدان نفتی خریص و بقیق وابسته به آرامکو را هدف قرار دادند که در اثر آن تولید عربستان به نصف کاهش یافت.</p>
      <p>اوضاع بغرنج سعودی‌ها در مقابله با پهپادهای رزمندگان یمنی باعث شده تا عربستان به دنبال هر راهی برای دفاع از آسمان و تأسیسات استراتژیک خود باشد و در کنار گفت وگو با غربی‌ها، با روسیه نیز مذاکره کنند اما بهترین راه برای سعودی‌ها و ائتلاف متجاوز غربی– آمریکایی، پایان تجاوز به یمن است تا هم از تلفات انسانی در یمن و همچنین از خسارت‌های مالی طرف‌های درگیر جلوگیری کند.</p>
    </article>
  </body>
</html>