<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361747/epp-kongres-u-zagrebu-dimitrije-ilic-razgovarao-sa-novoizabranom-predsednicom-evropske-komisije"/>
    <meta property="og:site_name" content="kurir.rs"/>
    <meta property="article:published_time" content="2019-11-20T23:26:00+00:00"/>
    <meta property="og:title" content="EPP KONGRES U ZAGREBU: Dimitrije Milić razgovarao sa novoizabranom predsednicom Evropske komisije!"/>
    <meta property="og:description" content="Programski direktor NVO Novi treći put, Dimitrije Milić nalazi se u glavnom gradu Hrvatske koji je domaćin EPP (Evropska narodna partija) kongresa.U okviru EPP kongresa u Zagrebu izabran je novi predsednik Evropske narodne partije, najjače grupacije u Evropskoj ..."/>
  </head>
  <body>
    <article>
      <h6 class="kicker">bilateralni susreti</h6>
      <h1>EPP KONGRES U ZAGREBU: Dimitrije Milić razgovarao sa novoizabranom predsednicom Evropske komisije!</h1>
      <address>
        <time datetime="2019-11-20T23:26:00+00:00">20 Nov 2019, 23:26</time>
      </address>
      <p>Programski direktor NVO “Novi treći put”, Dimitrije Milić nalazi se u glavnom gradu Hrvatske koji je domaćin EPP (Evropska narodna partija) kongresa.</p>
      <p>U okviru EPP kongresa u Zagrebu izabran je novi predsednik Evropske narodne partije, najjače grupacije u Evropskoj uniji. Pored glasanja za predsednika izabrano je i 10 potpredsednika narodne partije. Na mesto predsednika izabran je bivši premijer Poljske i predsednik Evropskog saveta, Donald Tusk.</p>
      <p>U okviru kongresa razgovaralo se o budućnosti Evropske narodne partije i kako će se ona pozicionirati u odnosu na “pretnje” desnih populista i različitih drugih konkurenata u Evropi.</p>
      <p>Milić je imao priliku da razgovara sa novoizabranom predsednicom Evropske komisije Usrulom fon der Lajen. U kratkom razgovoru se zahvalio Ursuli fon der Lajen na podršci koju pruža Zapadnom Balkanu ka evrointegracijama, na šta je ona odgovorila da “Zapadni Balkan ima perspektivu u Evropskoj uniji i da mora biti većeg napora sa obe strane kako bi zemlje iz ovog dela Evrope postale deo Unije”.</p>
      <p>
        <b>Kurir.rs/Restart magazin</b>
      </p>
    </article>
  </body>
</html>