<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641095/%DA%A9%D8%B4%D9%81-%D9%85%D9%88%D8%A7%D8%AF-%D9%82%D9%86%D8%AF%DB%8C-%D8%AF%D8%B1-%D8%B4%D9%87%D8%A7%D8%A8-%D8%B3%D9%86%DA%AF-%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:53:00+00:00"/>
    <meta property="og:title" content="کشف مواد قندی در شهاب سنگ ها"/>
    <meta property="og:description" content="دانشمندان با پودر کردن دو نمونه از شهاب سنگ مواد قندی کشف کرده اند که در تشکیل اجزای حیات روی زمین مانند «آر ان ای» نقش دارند."/>
  </head>
  <body>
    <article>
      <h1>
        <a href="https://www.bultannews.com/fa/news/641095/%DA%A9%D8%B4%D9%81-%D9%85%D9%88%D8%A7%D8%AF-%D9%82%D9%86%D8%AF%DB%8C-%D8%AF%D8%B1-%D8%B4%D9%87%D8%A7%D8%A8-%D8%B3%D9%86%DA%AF-%D9%87%D8%A7">کشف مواد قندی در شهاب سنگ ها</a>
      </h1>
      <h2>دانشمندان با پودر کردن دو نمونه از شهاب سنگ مواد قندی کشف کرده اند که در تشکیل اجزای حیات روی زمین مانند «آر ان ای» نقش دارند.</h2>
      <address><time datetime="2019-11-20T23:53:00+00:00">20 Nov 2019, 23:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از نیواطلس، هرچند بدون شک حیات روی زمین آغاز شده است اما هر روز شواهد بیشتری از وجود عناصر حیاتی در فضا رصد می شود. جدیدترین عناصر کشف شده در جهان نوع خاصی از مواد قندی و ضروری برای حیات هستند. این مواد در شهاب سنگ ها یافت می شود.</p>
      <p>با پودر کردن نمونه هایی از دو شهاب سنگ «NWA۸۰۱ » که ۲۰۰۱ در مراکش کشف شد و «مورچینسون» که ۱۹۶۹ میلادی در استرالیا رصد شد، دانشمندان این شکرها را کشف کردند. آنها با استفاده از کروماتوگرافی گاز- طیف سنجی جرمی(gas chromatography mass spectrometry) نمونه ها را بررسی کردند. این روش به شناسایی مولکول های مختلف براساس حجم و بار الکتریکی آنها کمک می کند.</p>
      <p>در این مسیر محققان انواعی از مواد قندی از جمله ریبوز ، آرابینوز و گزیلوز را در غلظت های بین ۲.۳ و ۱۱ ذره به ازای هر میلیارد در NWA۸۰۱ و بین ۶.۷و ۱۸۰ ذره به ازای هر میلیون در مورچیسون کشف کردند. این مواد قندی برای تشکیل حیات اهمیت زیادی دارند و ریبوز به خصوص یکی از اجزای حیاتی RNAاست.</p>
      <p>یوشیهیروفوروکاوا محقق ارشد این پژوهش می گوید: عناصر مهم دیگر حیات نیز قبلا در شهاب سنگ ها کشف شده اند مانند آمینو اسیدها، اما مواد قندی بخشی گمشده از عناصر تشکیل دهنده حیات بودند.</p>
      <p>این تحقیق نخستین نشانه مستقیم از وجود ریبوز در فضا و انتقال آن به زمین را دارد.</p>
    </article>
  </body>
</html>