<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/ithaki-eleftheros-o-epichirimatias-gia-ton-thanato-tou-vretanou"/>
    <meta property="og:site_name" content="Voria.gr"/>
    <meta property="article:published_time" content="2019-11-20T23:09:00+00:00"/>
    <meta property="og:title" content="ΙΘΑΚΗ: ΕΛΕΥΘΕΡΟΣ Ο ΕΠΙΧΕΙΡΗΜΑΤΙΑΣ ΓΙΑ ΤΟΝ ΘΑΝΑΤΟ ΤΟΥ ΒΡΕΤΑΝΟΥ"/>
    <meta property="og:description" content="Η επίσκεψη του στο ξενοδοχείο όπου διέμενε ο νυν σύντροφός της, του επεφύλασσε μια πολύ δυσάρεστη έκπληξη, η οποία και κατέληξε σε άγριο καβγά"/>
  </head>
  <body>
    <article>
      <h1>ΙΘΑΚΗ: ΕΛΕΥΘΕΡΟΣ Ο ΕΠΙΧΕΙΡΗΜΑΤΙΑΣ ΓΙΑ ΤΟΝ ΘΑΝΑΤΟ ΤΟΥ ΒΡΕΤΑΝΟΥ</h1>
      <h2>Η επίσκεψη του στο ξενοδοχείο όπου διέμενε ο νυν σύντροφός της, του επεφύλασσε μια πολύ δυσάρεστη έκπληξη, η οποία και κατέληξε σε άγριο καβγά</h2>
      <address><time datetime="2019-11-20T23:09:00+00:00">20 Nov 2019, 23:09</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p><b>Ελεύθερος</b> αφέθηκε ο επιχειρηματίας από την Ιθάκη που φέρεται να ξυλοκόπησε μέχρι θανάτου τον εραστή της συζύγου του.</p>
      <p>Όπως αποκάλυψε ο δικηγόρος του για την απόφαση να αφεθεί ελεύθερος, μέχρι στιγμής <b>δεν υπάρχει επιστημονική σύνδεση</b> μεταξύ του θανάτου του άτυχου Βρετανού, με τα χτυπήματα που δέχτηκε από τον κατηγορούμενο.</p>
      <p>«Από ότι προκύπτει από τη δικογραφία έζησε για αρκετές ώρες. Μάλιστα βρέθηκε με ένα μπουκάλι αδειανό δίπλα του από κονιάκ, προφανώς έκανε χρήση σ’ αυτό και θα πρέπει να μας πει ο ιατροδικαστής από τι πέθανε» τόνισε ο Θάνος Αμπατζής, μιλώντας στο κεντρικό δελτίο ειδήσεων του Star</p>
      <p>Σύμφωνα με τις ίδιες πληροφορίες, ο 54χρονος επιχειρηματίας που βρισκόταν σε διάσταση με τη Νοτιοαφρικανή σύζυγό του, γνώριζε ότι εκείνη διατηρούσε σχέση με τον 40χρονο Βρετανό.</p>
      <p>Η επίσκεψη του στο ξενοδοχείο όπου διέμενε ο νυν σύντροφός της, του επεφύλασσε μια πολύ δυσάρεστη έκπληξη, η οποία και κατέληξε σε άγριο καβγά.</p>
      <p>«Έχω μετανιώσει που δεν έκανα μεταβολή να φύγω, από το ξενοδοχείο όταν αντίκρισα αυτό που αντίκρισα. Δε θέλω να πιστέψω πως ο θάνατός του μπορεί να επήλθε από τα δικά μου χτυπήματα. Λυπάμαι πάρα πολύ που ένας άνθρωπος πέθανε, έστω κι αν αυτό δεν έγινε από τις δικές μου ενέργειες» δήλωσε ο άνδρας.</p>
      <p>Με σύμφωνη γνώμη ανακριτή και εισαγγελέα ο 54χρονος επιχειρηματίας αφέθηκε ελεύθερος <b>με περιοριστικούς όρους.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/thessaloniki-enopli-listia-sta-elta-lagkada---kapnos-i-drastes"/>
        <a href="https://www.voria.gr/article/thessaloniki-iche-katadikasti-exi-fores-gia-akaliptes-epitages"/>
        <a href="https://www.voria.gr/article/thessaloniki-19chronos-paringelne-fagito-meso-e-food-me-karta-allou"/>
        <a href="https://www.voria.gr/article/thessaloniki-allodapos-prokalese-fthores-sto-kivernio"/>
        <a href="https://www.voria.gr/article/thessaloniki-nea-skoupa-sti-rotonta-gia-narkotika---chiropedes-se-epta"/>
        <a href="https://www.voria.gr/article/pieria-iche-mazi-tou-ke-sto-amaxi-tou-270-lathrea-paketa-tsigara"/>
      </related>
    </article>
  </body>
</html>