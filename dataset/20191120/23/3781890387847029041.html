<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742745"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T23:07:00+00:00"/>
    <meta property="og:title" content="อธ.กรมทรัพยากรทางทะเลฯ ตรวจชายหาดปลอดบุหรี่"/>
    <meta property="og:description" content="อธิบดีกรมทรัพยากรทางทะเลและชายฝั่ง ลงพื้นที่ระยอง ตรวจชายหาดปลอดบุหรี่ เตรียมความพร้อมการสาธิตการบริหารจัดการขยะทะเลแบบครบวงจร"/>
  </head>
  <body>
    <article>
      <h1>อธ.กรมทรัพยากรทางทะเลฯ ตรวจชายหาดปลอดบุหรี่</h1>
      <address>
        <time datetime="2019-11-20T23:07:00+00:00">20 Nov 2019, 23:07</time>
      </address>
      <p>
        <b>อธิบดีกรมทรัพยากรทางทะเลและชายฝั่ง ลงพื้นที่ระยอง ตรวจชายหาดปลอดบุหรี่ เตรียมความพร้อมการสาธิตการบริหารจัดการขยะทะเลแบบครบวงจร</b>
      </p>
      <p>นายโสภณ ทองดี อธิบดีกรมทรัพยากรทางทะเลและชายฝั่ง พร้อมด้วย นายภุชง สกฤษฎีชัยกุล ผู้อำนวยการสำนักงานทรัพยากรทางทะเลและชายฝั่งที่ 1 นายสุเทพ เจือละออง ศูนย์วิจัยและพัฒนาทรัพยากรทางทะเลและชายฝั่งอ่าวไทยฝั่งตะวันออก จ.ระยอง นายเชลง เกษรสวัสดิ์ ผอ.ส่วนอนุรักษ์ทรัพยากรทางทะเล สำนักงานทรัพยากรทางทะเลและชายฝั่งที่ 1 นายบุญธรรม ใยกล้า นายกเทศมนตรีตำบลเนินพระ นายภาคภูมิ สุวรรณโชติ หัวหน้าฝ่ายนโยบายและแผนงาน อบจ.ระยอง  นางน้ำทิพย์ สำเภาประเสริฐ ผู้อำนวยการสำนักงานบริหารแบรนด์ และกิจการเพื่อสังคม ธุรกิจเคมิคอลส์ เอสซีจี นายสมชาย หงษ์สุวรรณ  ผู้จัดการกิจการเพื่อสังคม ธุรกิจเคมิคอลส์ เอสซีจี และหน่วยงานที่เกี่ยวข้อง ได้ลงพื้นที่ชายหาดทะเลแสงจันทร์ ซึ่งเป็นพื้นที่ประกาศโครงการชายหาดปลอดบุหรี่ในเขตเทศบาลตำบลเนินพระ จากนั้นได้เดินที่มายังสวนสาธารณะโขดปอ ชุมชนเนินพระ เขตเทศบาลนครระยอง เพื่อตรวจเยี่ยมเตรียมความพร้อมสถานที่การจัดงานการบริหารจัดการขยะทะเลแบบครบวงจร และโครงการป่าชายเลนในเมืองจังหวัดระยอง ป่าชายเลนพระเจดีย์กลางน้ำ อัญมณีหนึ่งเดียวในระยอง </p>
      <figure>
        <img src="https://www.dailynews.co.th/admin/upload/20191121/news_XVBOJqTgXw061816_533.jpg?v=201911210610?v=2041"/>
      </figure>
      <p>นายโสภณ ทองดี อธิบดีกรมทรัพยากรทางทะเลและชายฝั่ง กล่าวว่า คณะทำงานกรมทรัพยากรทางทะเลและชายฝั่ง ได้มาตรวจเยี่ยมพื้นที่ชายหาดแสงจันทร์ ต.เนินพระ อ.เมือง จ.ระยอง หลังที่กรมทรัพยากรทางทะเลและชายฝั่งได้ประกาศว่าพื้นที่ชายหาดทะเลเป็นพื้นที่คุ้มครองทะเลและชายฝั่ง หรือเรียกง่ายๆ ว่าโครงการชายหาดปลอดบุหรี่ หลังจาก 2 ปีผ่านไปได้ประจักษ์ชัดว่ามาตรการนี้ได้ผลเป็นที่น่าพอใจเป็นอย่างยิ่ง และได้รับความร่วมมือจากเทศบาลเนินพระ ซึ่งทางผู้บริหารเทศบาลเนินพระให้ความสำคัญเรื่องนี้เป็นอย่างมาก สังเกตุได้ว่าชายหาดแสงจันทร์มีความสะอาดเป็นระเบียบมากกว่าแต่เดิม หลังได้ประกาศเขตคุ้มครองปลอดบุหรี่ โดยได้รับความร่วมมือจากนักท่องเที่ยว ความเอาใจใส่ของเทศบาลตำบลเนินพระ ซึ่งในอนาคตอยากจะขยายโครงการชายหาดปลอดบุหรี่ ไปยังเทศบาลอื่นๆ และเทศบาลเนินพระแห่งนี้เป็นตัวอย่างที่ดีในการดูแลทรัพยากรในท้องถิ่นของตนเอง เพื่อฐานรายได้ในกับท้องถิ่นต่อไป <br/> <br/>มาโนช สนองสุข <br/>ผู้สื่อข่าวเว็บไซต์เดลินิวส์ออนไลน์ จ.ระยอง </p>
    </article>
  </body>
</html>