<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23504076-ultima-ora-adrian-zuckerman-confirmat-ambasador-sua-romania-senatul-american.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T23:44:00+00:00"/>
    <meta property="og:title" content="Adrian Zuckerman, confirmat ambasador al SUA în România de Senatul american"/>
    <meta property="og:description" content="Senatul american a votat miercuri, în număr de 65 pentru și 30 împotrivă, numirea avocatului Adrian Zuckerman pentru funcția de ambasador al Statelor Unite în România, anunță"/>
  </head>
  <body>
    <article>
      <h1>Adrian Zuckerman, confirmat ambasador al SUA în România de Senatul american</h1>
      <address><time datetime="2019-11-20T23:44:00+00:00">20 Nov 2019, 23:44</time> by <a rel="author">S.J.</a></address>
      <p><b>Senatul american a votat miercuri, în număr de 65 pentru și 30 împotrivă, numirea avocatului Adrian Zuckerman pentru funcția de ambasador al Statelor Unite în România, anunță cotidianul The Washington Post, preluat de Mediafax. <br/></b><br/>Adrian Zuckerman este un avocat în indrustria imobiliarelor, provenind din firma de avocatură Seyfarth Shaw, cu sediul în New York, care a imigrat în copilărie din România către Statele Unite. Conform audierii sale din fața Comisiei pentru Relații Externe a Senatului american, în momentul nominalizării sale care a avut loc în iunie, oficialul american a afirmat că intenționează să se revanșeze față de ospitalitatea americanilor prin promovarea intereselor Washingtonului la București. <br/><br/>„Dacă voi fi confirmat, voi continua oferirea sprijinului pentru eforturile notabile (întreprinse, n.red.) împotriva corupției din România”, a declarat acesta în luna iunie. „Lupta împotriva corupției și sprijinirea independenței judiciare sunt vitale pentru prosperiatatea și siguranța României pe termen lung”, a adăugat Zuckerman.<br/><br/><b>Citește și:<br/></b><br/><a href="https://www.hotnews.ro/stiri-esential-22584605-adrian-zuckerman-care-emigrat-10-ani-din-romnia-sua-nominalizat-pentru-postul-ambasador-statelor-unite-bucure.htm">Cine este Adrian Zuckerman, noul ambasador al Statelor Unite în România</a></p>
    </article>
  </body>
</html>