<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641094/%D8%B1%DB%8C%D9%84%D9%85%DB%8C-5s-%D8%A7%D9%88%D9%BE%D9%88-%D8%A8%D8%A7-%D8%AF%D9%88%D8%B1%D8%A8%DB%8C%D9%86-%DB%B4%DB%B8-%D9%85%DA%AF%D8%A7%D9%BE%DB%8C%DA%A9%D8%B3%D9%84%DB%8C-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:47:00+00:00"/>
    <meta property="og:title" content="ریلمی 5s اوپو با دوربین ۴۸ مگاپیکسلی معرفی شد"/>
    <meta property="og:description" content="ریل‌می 5s با دوربین اصلی ۴۸ مگاپیکسلی و ظرفیت حافظه‌ی ذخیره‌سازی پایه‌ی بیشتر نسبت به دستگاه‌های قبلی خود معرفی شد."/>
  </head>
  <body>
    <article>
      <h1>
        <a href="https://www.bultannews.com/fa/news/641094/%D8%B1%DB%8C%D9%84%D9%85%DB%8C-5s-%D8%A7%D9%88%D9%BE%D9%88-%D8%A8%D8%A7-%D8%AF%D9%88%D8%B1%D8%A8%DB%8C%D9%86-%DB%B4%DB%B8-%D9%85%DA%AF%D8%A7%D9%BE%DB%8C%DA%A9%D8%B3%D9%84%DB%8C-%D9%85%D8%B9%D8%B1%D9%81%DB%8C-%D8%B4%D8%AF">ریلمی 5s اوپو با دوربین ۴۸ مگاپیکسلی معرفی شد</a>
      </h1>
      <h2>ریل‌می 5s با دوربین اصلی ۴۸ مگاپیکسلی و ظرفیت حافظه‌ی ذخیره‌سازی پایه‌ی بیشتر نسبت به دستگاه‌های قبلی خود معرفی شد.</h2>
      <address><time datetime="2019-11-20T23:47:00+00:00">20 Nov 2019, 23:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، گوشی هوشمند ریل‌می 5s با دوربین اصلی ۴۸ مگاپیکسلی و بهره‌مندی از حسگر GM1 سامسونگ در پنل پشتی معرفی شد.</p>
      <p>ریل‌ می ۵ اوپو با دوربین اصلی ۱۲ مگاپیکسلی معرفی شد. دستگاه جدید با دوربین ۴۸ مگاپیکسلی نسبت به گوشی هوشمند قبلی از نظر مشخصات دوربین به‌خوبی ارتقا یافته است. هرچند سایر دوربین‌های دو گوشی اوپو مشابه یکدیگر هستند.</p>
      <p>درکنار دوربین اصلی ۴۸ مگاپیکسلی، ریل‌می ۵ اس از دوربین ثانویه‌ی 8MP با زاویه دید ۱۱۹ درجه فوق عریض، دوبین ماکرو 2MP و حسگر تشخیص عمق 2MP نیز بهره می‌برد که مشابه مشخصات دوربین‌های ریل‌می ۵ پرو است.</p>
      <p>گوشی هوشمند جدید اوپو درکنار رنگ‌های آبی و بنفش، در رنگ جدید قرمز (Crystal Red) به بازار عرضه می‌شود. ریل می ۵ اس با ظرفیت حافظه‌ی رم ۴ گیگابایتی و ظرفیت حافظه‌ی داخلی ۶۴ گیگابایت و ۱۲۸ گیگابایت در دسترس کاربران قرار می‌گیرد. سایر مشخصات دستگاه جدید نسبت به گوشی‌های هوشمند معرفی‌شده‌ی قبلی تفاوتی نداشته است.</p>
      <p>ریل می ۵ اس از نمایشگر ۶.۵ اینچی با رزولوشن +720p، تراشه‌ی اسنپدراگون ۶۶۵ به‌‌همراه باتری ۵۰۰۰ میلی‌آمپر‌ساعتی بهره می‌برد. علاقه‌مندان می‌توانند از تاریخ ۲۹ نوامبر (۸ آذرماه) ساعت ۱۲ ظهر ازطریق Flipkart یا ازطریق Realme.com دستگاه جدید را خریداری کنند. نسخه‌ی این گوشی هوشمند با ظرفیت حافظه‌ی رم ۴ گیگابایتی و ظرفیت حافظه‌ی داخلی ۶۴ گیگابایتی، ۱۳۹ دلار و نسخه‌ی ۴ گیگابایت رم و ۱۲۸ گیگابایت حافظه‌ی داخلی ۱۵۳ دلار به‌فروش خواهد رسید.</p>
      <p>درنظرداشته باشید که ریل‌می ۵ پرو با تراشه‌ی اسنپدراگون ۷۱۲ با قیمت ۱۴۰ دلار و ریل‌می ۵ با ۴ گیگابایت رم و ۱۲۸ گیگابایت حافظه‌ی داخلی با قیمت ۱۵۳.۱۱ دلار به فروش می‌رسید که در حال حاضر قیمت آن به ۱۳۹.۱۹ دلار کاهش یافته است.</p>
    </article>
  </body>
</html>