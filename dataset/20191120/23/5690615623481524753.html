<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836930-v-ukrayini-znizivsya-pasazhirotopik-ale-zroslo-perevezennya-vantazhiv-derzhstat"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T23:28:00+00:00"/>
    <meta property="og:title" content="В Україні знизився пасажиропотік, але зросло перевезення вантажів - Держстат"/>
    <meta property="og:description" content="КИЇВ. 20 листопада. УНН. За 9 місяців поточного року в Україні підприємства транспорту перевезли 3,539 млрд осіб (-5,6% за аналогічний період минулого року …"/>
  </head>
  <body>
    <article>
      <h1>В Україні знизився пасажиропотік, але зросло перевезення вантажів - Держстат</h1>
      <address><time datetime="2019-11-20T23:28:00+00:00">20 Nov 2019, 23:28</time> by <a rel="author">Тарас Джміль</a></address>
      <p><b>КИЇВ. 20 листопада. УНН.</b> За 9 місяців поточного року в Україні підприємства транспорту перевезли 3,539 млрд осіб (-5,6% за аналогічний період минулого року) та 561 млн тон вантажів (+8,8% за той же період 2018 року). Про це свідчать дані Державної служби статистики, передає <b>УНН</b>.</p>
      <p>З січня по жовтень 2019 року послугами пасажирського транспорту скористалося 3,539 млрд осіб (94,4% від обсягу минулого року за аналогічний період). З них 1,505 млрд пересувалися автомобільним транспортом. Послугами тролейбусів скористалися 783 млн пасажирів, метрополітенів 591 млн, трамваїв 516 млн. Залізничним транспортом пересувалось 130,6 мільйонів осіб. Значно менш популярними були авіа- та водний транспорт.</p>
      <p>З січня по жовтень було перевезено 561,6 млн тон вантажів (108,8% від обсягів минулого року за аналогічний період). Найбільше вантажів перевезли залізничним транспортом, а саме 262,1 млн тон. Автомобільним транспортом переміщували 203,4 тон вантажів. Завдяки трубопроводу перекачали 90,9 млн тон вантажів, по воді переправили 5,1 млн тон. Найменше при транспортуванні вантажу використовували авіаційний транспорт – сто тисяч тон.</p>
      <p>Нагадаємо, у січні-вересні 2019 року <a href="https://www.unn.com.ua/uk/news/1836818-ukrayina-eksportuvala-do-rf-tovariv-na-2-4-mlrd-dolariv">Україна експортувала до Росії</a> товарів на 2 млрд 453 млн дол.</p>
    </article>
  </body>
</html>