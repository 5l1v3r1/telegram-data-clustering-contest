<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904560/degryse-zag-een-weifelend-debuut-cobbaut-was-onder-de-indruk-van-omstandigheden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T23:13:00+00:00"/>
    <meta property="og:title" content="Verdediging baart zorgen: &quot;Denayer zag er niet goed uit, Cobbaut overtuigde niet&quot;"/>
    <meta property="og:description" content="Een 6-1-zege tegen Cyprus zette een erg sappige kers op de taart voor de Rode Duivels in hun EK-kwalificatiecampagne. Ondanks de ruime marge kreeg de Belgische achterhoede dus wel een (vermijdbaar) tegendoelpunt te slikken tegen de matige Cyprioten. Marc Degryse zag dat het beter moet."/>
  </head>
  <body>
    <article>
      <h1>Verdediging baart zorgen: "Denayer zag er niet goed uit, Cobbaut overtuigde niet"</h1>
      <address>
        <time datetime="2019-11-20T23:13:00+00:00">20 Nov 2019, 23:13</time>
      </address>
      <p>
        <b>Een 6-1-zege tegen Cyprus zette een erg sappige kers op de taart voor de Rode Duivels in hun EK-kwalificatiecampagne. Ondanks de ruime marge kreeg de Belgische achterhoede dus wel een (vermijdbaar) tegendoelpunt te slikken tegen de matige Cyprioten. Marc Degryse zag dat het beter moet.</b>
      </p>
      <p>"Denayer zag er niet goed uit bij het eerste tegendoelpunt. Ook al werden er vooraf fouten gemaakt - de posities van Vanaken en Tielemans waren bij de tegengoal niet goed na het balverlies van Hazard. En dat gebeurde wel vaker gisterenavond. Maar dat neemt niet weg dat Denayer de situatie juister kon inschatten", analyseert Degryse de rol van Denayer bij <i>Het Laatste Nieuws</i>. "Daar heeft hij geen goede punten gescoord."</p>
      <aside>Lees meer<br/><a href="https://www.voetbalprimeur.be/nieuws/904451/martinez-looft-verrassende-rode-duivel-ik-vond-hem-erg-sterk-deze-campagne-.html?itm_source=www.voetbalprimeur.be&amp;itm_medium=highlighted-content">Martinez lovend over verrassende Rode Duivel: “Vond hem erg sterk deze campagne"</a></aside>
      <p>Debutant Elias Cobbaut had zich bij de tegentreffer niets te verwijten. Desondanks kon ook hij Degryse niet bepaald bekoren. "Cobbaut was dan weer een beetje onder de indruk van de omstandigheden", zag de oud-Rode Duivel. "Zijn prestatie was niet overtuigend. Ik begrijp dat enigzins. Zijn selectie en zijn debuut waren onverwacht. Je zag dat hij nog stappen moet zetten bij Anderlecht", besluit Degryse.</p>
      <p>Voor Cobbaut was het inderdaad pas zijn eerste selectie bij de hoofdmacht van de Rode Duivels. Door de afwezigheid van Jan Vertonghen en de kwaaltjes bij Thomas Vermaelen was Martinez op zoek naar een linksvoetige verdediger die in dat profiel past. Naar zijn aanvoelen beantwoordde Cobbaut het best aan die vereisten. Tegen Rusland bleef de Anderlecht-speler nog negentig minuten aan de bank gekluisterd, tegen Cyprus startte hij dus.</p>
      <aside>Lees meer<br/><a href="https://www.voetbalprimeur.be/nieuws/904449/cobbaut-leeft-de-droom-bij-rode-duivels-bij-anderlecht-snel-weer-ontwaken-.html?itm_source=www.voetbalprimeur.be&amp;itm_medium=highlighted-content">Cobbaut droomt bij Rode Duivels: “Bij Anderlecht snel weer moeten ontwaken”</a></aside>
    </article>
  </body>
</html>