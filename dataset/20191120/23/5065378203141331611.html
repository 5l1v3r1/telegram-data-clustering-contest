<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031119/wall-street-kato-apo-tis-28-00-monades-o-dow-jones-anodos-gia-to-petrelaio"/>
    <meta property="og:site_name" content="Newsbomb"/>
    <meta property="article:published_time" content="2019-11-20T23:35:28+00:00"/>
    <meta property="og:title" content="Wall Street: Κάτω από τις 28.00 μονάδες ο Dow Jones - Άνοδος για το πετρέλαιο"/>
    <meta property="og:description" content="Με πτώση έκλεισε την Τετάρτη το χρηματιστήριο της Wall Street, στη Νέα Υόρκη."/>
  </head>
  <body>
    <article>
      <h1>Wall Street: Κάτω από τις 28.00 μονάδες ο Dow Jones - Άνοδος για το πετρέλαιο</h1>
      <h2>Με πτώση έκλεισε την Τετάρτη το χρηματιστήριο της Wall Street, στη Νέα Υόρκη.</h2>
      <address><time datetime="2019-11-20T23:35:28+00:00">20 Nov 2019, 23:35</time> by <a rel="author">Γιάννης Φιλιππάκος</a></address>
      <p>Οι επενδυτές έδειξαν την ανησυχία τους για τις εμπορικές συνομιλίες ΗΠΑ-Κίνας οι οποίες τείνουν να εκτροχιαστούν, μετά και τις δηλώσεις του Αμερικανού προέδρου Ντόναλντ Τραμπ ότι εάν δεν του αρέσει η πρώτη φάση της συμφωνίας θα προχωρήσει σε νέα αύξηση των δασμών.</p>
      <h3>Οι δείκτες</h3>
      <p>Ο δείκτης <b>Dow Jones</b> της βιομηχανίας έκλεισε καταγράφοντας πτώση 112,93 μονάδων (-0,4%) στις 27.821,09 μονάδες.</p>
      <p>Ο δείκτης <b>Nasdaq</b>, στον οποίο δεσπόζουν οι τίτλοι εταιρειών του τομέα της τεχνολογίας, έκλεισε μειωμένος κατά 43,93 μονάδες (-0,51%), στις 8.526,73 μονάδες.</p>
      <p>Ο ευρύτερος δείκτης <b>S&amp;P 500</b>, ο οποίος θεωρείται πιο ενδεικτικός της γενικής τάσης, έκλεισε μειωμένος κατά 11,72 μονάδες (-0,38%), στις 3.108,46 μονάδες.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <h3>Κέρδη για το αργό</h3>
      <p>Ανοδικά έκλεισε την Τετάρτη (20/11) η τιμή του πετρελαίου.</p>
      <p>Τα κέρδη ήρθαν μετά τα στοιχεία για τα αποθέματα αργού των ΗΠΑ που έδειξαν άνοδο για τέταρτη διαδοχική εβδομάδα.</p>
      <p>Συγκεκριμένα, <b>το συμβόλαιο του αργού τύπου West Texas Intermediate (WTI) παραδόσεως Δεκεμβρίου </b>ενισχύθηκε κατά 1,90 δολάρια ή κατά 3,4% στα 57,11 δολάρια το βαρέλι στο Χρηματιστήριο Εμπορευμάτων της Νέας Υόρκης.</p>
    </article>
  </body>
</html>