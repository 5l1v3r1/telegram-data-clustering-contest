<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3361739/kisa-koseva-u-tuzli-novi-pazar-posle-drame-upisao-novu-pobedu-u-aba-ligi-2"/>
    <meta property="og:site_name" content="kurir.rs"/>
    <meta property="article:published_time" content="2019-11-20T23:17:00+00:00"/>
    <meta property="og:title" content="KIŠA KOŠEVA U TUZLI: Novi Pazar posle drame upisao novu pobedu u ABA ligi 2!"/>
    <meta property="og:description" content="Košarkaši Novog Pazara pobedili su večeras posle produžetka u Tuzli ekipu Slobode sa 103:102 (15:21, 32:22, 18:19, 24:27, 14:13), u utakmici osmog kola regionalne ABA 2 lige"/>
  </head>
  <body>
    <article>
      <h6 class="kicker">ludnica</h6>
      <h1>KIŠA KOŠEVA U TUZLI: Novi Pazar posle drame upisao novu pobedu u ABA ligi 2!</h1>
      <address>
        <time datetime="2019-11-20T23:17:00+00:00">20 Nov 2019, 23:17</time>
      </address>
      <p>
        <b>Košarkaši Novog Pazara pobedili su večeras posle produžetka u Tuzli ekipu Slobode sa 103:102 (15:21, 32:22, 18:19, 24:27, 14:13), u utakmici osmog kola regionalne ABA 2 lige</b>
      </p>
      <p>Timovi su se do finiša treće deonice smenjivali u vodjstvu, potom su gosti bili u stalnoj prednosti, koja je tri minuta i 36 sekundi pre kraja iznosila devet razlike (82:73), ali je Sloboda uvela meč u dodatnih pet minuta, a mogla je i do trijumfa u regularnom toku.</p>
      <p>Novopazarci, koji su 38 sekundi pre kraja produžetka imali plus šest (99:93), dozvolili su domaćinu da samo 20 sekundi kasnije predje u vodjstvo (102:101), da bi Milan Vulić na 15 sekundi pre kraja pogodio dva slobodna bacanja i doneo pobedu timu Olivera Popovića.</p>
      <p>Meč u dvorani Mejdan pratilo je oko 2.000 gledalaca. Najbolji kod Pazara bili su Vulić sa 26 poena, Aleksandar Todorović sa 19 poena i 13 skokova, te Nikola Korać sa 17, Majkl Melori sa 12 i Asmir Numanović sa 10 poena.</p>
      <p>Najefikasniji u redovima Slobode bili su Amar Gegić sa 21 i Denzel Greg sa 20 poena, a sledili su ih Sani Čampara sa 14, Fahrudin Manjgafić sa 13 i Jasmin Jakupović sa 11 poena. Novi Pazar je deveti na tabeli ABA 2 lige sa tri pobede i pet poraza, dok je Sloboda pretposlednja, 11. i na skoru je 2/6.</p>
      <p>Pazarci će u devetom kolu dočekati sarajevske Sparse, a klub iz Tuzle će gostovati na Cetinju ekipi Lovćena 1947.</p>
      <p>Kurir sport / Beta</p>
    </article>
  </body>
</html>