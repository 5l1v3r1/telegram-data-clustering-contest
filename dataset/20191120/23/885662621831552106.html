<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/xenes-agores/125708/emporio-piezei-ti-wall-street"/>
    <meta property="og:site_name" content="Insider"/>
    <meta property="article:published_time" content="2019-11-20T23:18:00+00:00"/>
    <meta property="og:title" content="Το εμπόριο πιέζει τη Wall Street"/>
    <meta property="og:description" content="Απώλειες στη Wall την Τετάρτη."/>
  </head>
  <body>
    <article>
      <h1>Το εμπόριο πιέζει τη Wall Street</h1>
      <h2>Απώλειες στη Wall την Τετάρτη.</h2>
      <address>
        <time datetime="2019-11-20T23:18:00+00:00">20 Nov 2019, 23:18</time>
      </address>
      <p>Ισχυρές πιέσεις δέχθηκαν οι αμερικανικές μετοχές στη Wall Street την Τετάρτη με τους επενδυτές να βρίσκονται σε αναβρασμό για περαιτέρω κλιμάκωση της εμπορικής διένεξης.</p>
      <p>Όπως ανέφερε <a href="https://www.cnbc.com/2019/11/19/trump-threatens-higher-tariffs-if-china-doesnt-make-a-trade-deal.html">δημοσίευμα του CNBC</a> ο Τραμπ απείλησε την Κίνα με υψηλότερους δασμούς ατά τη διάρκεια συνάντησης με το υπουργικό συμβούλιο την Τρίτη. Οι ΗΠΑ και η Κίνα, οι δύο μεγαλύτερες οικονομίες του κόσμου, βρίσκονται μπροστά σε αδιέξοδο με την υπογραφή μιας συμφωνίας να παίρνει νέα παράταση.</p>
      <p>Όπως αναφέρει το <b>Reuters </b>από τη μία μεριά η Κίνα πιέζει για πιο ευρεία άρση δασμών ενω οι ΗΠΑ κρατούν στάση αναμονής με τον Ντόναλντ Τραμπ να μην θέλει να δεσμευτεί σε συγκεκριμένα νούμερα για τους δασμούς.</p>
      <p>Ο Αμερικανός πρόεδρος, <b>Ντόναλντ Τραμπ,</b> και υπουργός Οικονομικών, <b>Στίβεν Μνούτσιν</b>, τόνισαν σε συνέντευξη τύπου στις 11 Οκτωβρίου ότι μια εμπορική συμφωνία μπορεί να χρειαστεί ως και πέντε εβδομάδες για να υπογραφεί.</p>
      <p>Σύμφωνα με μία πηγή, ο Ντόναλντ Τραμπ και ο εκπρόσωπος εμπορίου των ΗΠΑ, Ρόμπερτ Λάιτιζερ, αναγνωρίζουν ότι η άρση δασμών για μια συμφωνία η οποία δεν επιλύει το θεμελιώδεις πτυχές του ζητήματος της κλοπής πνευματικής ιδιοκτησίας δεν θα φανεί ως μια καλή συμφωνία για τις ΗΠΑ.</p>
      <p>Παράλληλα, οι γεωπολιτικές εντάσεις κλιμακώνονται μετά την κίνηση της Γερουσίας των ΗΠΑ <b>να εγκρίνει την Τρίτη ομόφωνα σχέδιο νόμου υπέρ των διαδηλωτών στο Χονγκ Κονγκ,</b> προκαλώντας την οργή της κυβέρνησης της Κίνας.</p>
      <p>Ο <b>Dow Jones</b> κατέγραψε πτώση 0,41% % στις 27.820,07 μονάδες, ο<b> Nasdaq</b> κινήθηκε πτωτικά 0,51% στις 8.526,73 μονάδες, ενώ ο<b> S&amp;P 500</b> σημείωσε απώλειες 0,45% στις 3.106 μονάδες.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/xenes-agores/125629/distaktikes-kiniseis-sti-wall-street"/>
        <a href="https://www.insider.gr/agores/xenes-agores/125602/mahi-gia-tis-28000-monades-dinei-o-dow"/>
        <a href="https://www.insider.gr/agores/xenes-agores/125556/anektise-tis-28000-monades-o-dow-jones"/>
      </related>
    </article>
  </body>
</html>