<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/1560884/den-adexe-sti-germania-to-peristeri/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T23:08:08+00:00"/>
    <meta property="og:title" content="Δεν άντεξε στη Γερμανία το Περιστέρι"/>
    <meta property="og:description" content="Γνώρισε την ήττα από την Μπάμπεργκ με 72-69…"/>
  </head>
  <body>
    <article>
      <h1>Δεν άντεξε στη Γερμανία το Περιστέρι</h1>
      <address><time datetime="2019-11-20T23:08:08+00:00">20 Nov 2019, 23:08</time> by <a rel="author">Πετρούτσου Μαρία</a></address>
      <p>
        <b>Γνώρισε την ήττα από την Μπάμπεργκ με 72-69…</b>
      </p>
      <p>Το πάλεψε στην Γερμανία το Περιστέρι, λύγισε όμως μπροστά στην ανωτερότητα της Μπάμπεργκ και γνώρισε την ήττα με 72-69. Έτσι, η ομάδα των δυτικών προαστίων υποχώηρσε στο 3-3, την ώρα που οι νικητές ανέβηκαν στο 4-2.</p>
      <p>Οι Γερμανοί μπήκαν φουριόζοι στο ματς, είχαν ρυθμό από το ξεκίνημα του αγώνα και προηγήθηκαν με 15-6 μετά από 4 λεπτά αγώνα. Το Περιστέρι ισορρόπησε, μείωσε στους 3 (16-13), η ευστοχία των γηπεδούχων όμως απο την περιφέρεια το πλήγωνε με την πρώτη περίοδο να ολοκληρώνεται στο 27-21. Οι παίκτες του Ηλία Ζούρου έσφιξαν την άμυνά τους, ψαλίδιζαν σιγά σιγά τη διαφορά και πλησίασαν στον πόντο με δύο βολές του Μπλέικ (34-33, 16’), πέρασαν μπροστά με λέι απ του Μόουζες (34-35), στη συνέχεια όμως στο σκηνικό αντιστράφηκε απότομα. Οι γηπεδούχοι έκαναν σερί 8-0 και ο Σκούτσι Σμιθ με σουτ από την περιφέρεια μείωσε για το 42-38 του πρώτου μέρους.</p>
      <p>Περισσότερο ανταγωνιστικό ήταν το Περιστέρι στο δεύτερο μέρος, που χάρη στους Χάτσερ και Σμιθ διατηρουσε το προβάδισμα (46-49, 24’). Η Μπάμπεργκ όμως συνέχιζε να βρίσκει τις λύσεις από την περιφέρεια, ανέκτησε το προβάδισμα και διατηρήθηκε σε θέση οδηγού μετά από 30 λεπτά αγώνα (59-57). Ο ρυθμός έπεσε κατακόρυφα στην τελευταία περιόδο, οι γηπεδούχοι είχαν τον έλεγχο του παιχνιδιού, Ο Μόουζες όμως δήλωσε παρών καθώς με κάρφωμα μείωσε στον πόντο 70’’ πριν το φινάλε (68-67), ο Λι απάντησε με λέι απ για το +3 της Μπάμπεργκ και ο Σμιθ έστειλε τον Τέιλορ στην γραμμή για δύο βολές. Ο άσος των γηπεδούχων με 1/2 βολές έκανε το 71-67, ο Σμιθ όμως έτρεξε στο ανοιχτό γήπεδο και μέιωσε και πάλι στους 2 (71-69) στα 15'' για τη λήξη. Στα τελευταία δευτερόλεπτα όμως, Ο Ζέγκενφελντερ είχε επίσης 1/2 βολές, ο Σμιθ θεώρησε πως του γίνεται φάουλ, σούταρε από πολύ μακριά δίχως να βρει τον στόχο, με την Μπάμπεργκ να εξασφαλίζει τη νίκη.</p>
      <p><b>Δεκάλεπτα:</b> 27-21, 42-38, 59-57, 72-69</p>
      <p>Πηγή:<a href="http://www.superbasket.gr/"> superbasket.gr </a></p>
    </article>
  </body>
</html>