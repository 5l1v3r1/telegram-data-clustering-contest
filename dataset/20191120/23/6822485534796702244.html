<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829195.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T23:56:00+00:00"/>
    <meta property="og:title" content="قائم‌مقام وزیر صنعت: مزایای حاصل از افزایش قیمت بنزین را به‌زودی می‌بینید"/>
    <meta property="og:description" content="به گزارش خبرآنلاین، حسین مدرس‌خیابانی اظهار داشت: پس از پیروزی انقلاب اسلامی ۱۵ بار قیمت بنزین از ۱۰ تا ۴۰۰ درصد افزایش یافته است که شش بار موجب کاهش تورم و سه بار موجب افزایش تورم شده و شش بار نیز تورم تغییر نکرده است."/>
  </head>
  <body>
    <article>
      <h1>قائم‌مقام وزیر صنعت: مزایای حاصل از افزایش قیمت بنزین را به‌زودی می‌بینید</h1>
      <address>
        <time datetime="2019-11-20T23:56:00+00:00">20 Nov 2019, 23:56</time>
      </address>
      <p>قائم‌مقام وزیر صنعت، معدن و تجارت گفت: با کنترل‌هایی که انجام می‌دهیم، جلوی شوک حاصل از گرانی بنزین را می‌گیریم و پس از مدتی مردم مزایای حاصل از این طرح را می‌بینند.</p>
      <p>به گزارش خبرآنلاین، حسین مدرس‌خیابانی اظهار داشت: پس از پیروزی انقلاب اسلامی ۱۵ بار قیمت بنزین از ۱۰ تا ۴۰۰ درصد افزایش یافته است که شش بار موجب کاهش تورم و سه بار موجب افزایش تورم شده و شش بار نیز تورم تغییر نکرده است.</p>
      <p>وی افزود: با کنترل‌هایی که انجام می‌دهیم، جلوی شوک حاصل از گرانی بنزین را می‌گیریم و پس از مدتی مردم مزایای حاصل از این طرح را می‌بینند.</p>
      <p>قائم‌مقام وزیر صنعت، معدن و تجارت تصریح کرد: نقطه قوت اجرای طرح ستاد تنظیم بازار برای جلوگیری از افزایش قیمت‌ها، همکاری اصناف است.</p>
      <p>مدرس‌خیابانی عنوان کرد: براساس قانون مبارزه با قاچاق کالا و ارز، ۷ سامانه در وزارت صنعت، معدن و تجارت طراحی شده و این سامانه‌ها در حال وصل شدن به دستگاه‌های دیگر است.</p>
      <p>این مقام مسوول متذکر شد: همان کسانی که ادعای نگرانی قیمت‌ها و دغدغه مردم را دارند، جاده‌ها را بستند و در نظام حمل و نقل اختلال ایجاد کردند، اما صنوف و تشکل‌ها از طرح مقابله با گرانی قیمت‌ها حمایت و با آن همراهی می‌کنند.</p>
      <p>وی خاطرنشان کرد: تامین مواداولیه تولید و توزیع کالاها را کنترل می‌کنیم و رئیس سازمان تعزیرات حکومتی شعب ویژه‌ای را برای بررسی پرونده‌هایی که از افزایش قیمت بنزین سوء استفاده می‌کنند ایجاد کرده است.</p>
      <p>مدرس خیابانی گفت: حدود ۵ تا ۶ درصد از بازرسی‌های صنوف منجر به گزارش تخلف می‌شود و جرایم ما برای تخلف‌ها بازدارنده است، زیرا در پی احقاق حق مصرف کنندگان هستیم.</p>
    </article>
  </body>
</html>