<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/akdeniz-de-gocmen-botu-alabora-oldu-12639015-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-20T23:32:06+00:00"/>
    <meta property="og:title" content="Akdeniz'de göçmen botu alabora oldu"/>
    <meta property="og:description" content="Akdeniz'de Libya açıklarında dün akşamüstü saatlerinde alabora olan göçmen botundaki 67 kişinin hayatını kaybettiği bildirildi."/>
  </head>
  <body>
    <article>
      <h1>Akdeniz'de göçmen botu alabora oldu</h1>
      <address>
        <time datetime="2019-11-20T23:32:06+00:00">20 Nov 2019, 23:32</time>
      </address>
      <p><a href="https://www.haberler.com/akdeniz/"><b>Akdeniz</b></a>'de <a href="https://www.haberler.com/libya/"><b>Libya</b></a> açıklarında dün akşamüstü saatlerinde alabora olan göçmen botundaki 67 kişinin hayatını kaybettiği bildirildi.</p>
      <p>İtalyan ANSA ajansının Akdeniz'i geçmeye çalışanlara bağımsız acil yardım desteği sunan "Alarmphone" isimli internet sitesine dayandırdığı haberine göre, Libya'ın başkenti <a href="https://www.haberler.com/trablus/"><b>Trablus</b></a> açıklarında yeni bir göçmen trajedisi yaşandı.</p>
      <p>Alarmphone'u arayan bir balıkçı Libya açıklarında yaşanan olayı aktararak göçmenlerden 30'unun kurtarıldığını 67'sinin hayatını kaybettiğini bildirdi.</p>
      <p>Görgü tanıkları ise ifadelerinde, balıkçıların yerel saatle 17.00 sularında Trablus açıklarında sönmüş bir bot ve çevresinde denize düşmüş çok sayıda göçmen bulduğunu dile getirdi.</p>
      <p>Balıkçıların, Libya Sahil Güvenlik güçlerini yardım için aradıkları ancak ulaşamadıkları da ifade edildi.</p>
      <p>Kaynak: AA</p>
    </article>
  </body>
</html>