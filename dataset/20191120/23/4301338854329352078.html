<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/nikos-koklonis-katerina-zarifi-afto-ine-to-neo-tous-vinteoklip/"/>
    <meta property="og:site_name" content="irafina"/>
    <meta property="article:published_time" content="2019-11-20T23:20:04+00:00"/>
    <meta property="og:title" content="Νίκος Κοκλώνης – Κατερίνα Ζαρίφη: Αυτό είναι το νέο τους βιντεοκλίπ"/>
    <meta property="og:description" content="«Καίγονται» η Κατερίνα Ζαρίφη και ο Νίκος Κοκλώνης στο νέο βιντεοκλίπ τους. Σε ένα μεσαιωνικό σκηνικό με ισπανικό αέρα, οι δύο φίλοι επανεκτέλεσαν το «Καίγομαι» που είχε πρωτοτραγουδήσει ο Μάκης Χριστοδουλόπουλος με την Κωνσταντίνα. Το βιντεοκλίπ μεταδόθηκε πρώτη φορά αποκλειστικά στο «Μεσημέρι #yes» και είναι γυρισμένο στον χώρο που γυρίστηκε και το πρώτο, δηλαδή στον […]"/>
  </head>
  <body>
    <article>
      <h1>Νίκος Κοκλώνης – Κατερίνα Ζαρίφη: Αυτό είναι το νέο τους βιντεοκλίπ</h1>
      <address>
        <time datetime="2019-11-20T23:20:04+00:00">20 Nov 2019, 23:20</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>«Καίγονται» η Κατερίνα Ζαρίφη και ο Νίκος Κοκλώνης στο νέο βιντεοκλίπ τους.</p>
      <p>Σε ένα μεσαιωνικό σκηνικό με ισπανικό αέρα, οι δύο φίλοι επανεκτέλεσαν το «Καίγομαι» που είχε πρωτοτραγουδήσει ο Μάκης Χριστοδουλόπουλος με την Κωνσταντίνα.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Το βιντεοκλίπ μεταδόθηκε πρώτη φορά αποκλειστικά στο «Μεσημέρι #yes» και είναι γυρισμένο στον χώρο που γυρίστηκε και το πρώτο, δηλαδή στον Πύργο της Δουκίσσης Πλακεντίας στην Πεντέλη.</p>
      <p>Μετά το Magava Tout με τη Χριστίνα Παππά σε ένα καλοκαιρινό σκηνικό, ο Νίκος Κοκλώνης επέστρεψε ακόμα καλύτερος, κάνοντας μια προσεγμένη παραγωγή με πλούσια χορογραφία.</p>
      <p>Τέσσερις χορεύτριες φλαμένκο και δύο κανταδόροι υπό τις σκηνοθετικές οδηγίες του Κώστα Καπετανίδη, δημιούργησαν ένα μοναδικό σκηνικό.</p>
      <p>Μάλιστα όπως αποκάλυψε η Κατερίνα, το χαριτωμένο άλογο που «παίζει» στο βιντεοκλίπ είναι το ίδιο που πρωταγωνιστεί και στις «Άγριες μέλισσες».</p>
      <p>Εμείς σας αποκαλύπτουμε ότι ο Νίκος Κοκλώνης γνωρίζει ιππασία και έτσι δεν δυσκολεύτηκε καθόλου να γυρίσει τις σκηνές με το υπέροχο αυτό ζώο.</p>
      <p>Απολαύστε ολόκληρο το βιντεοκλίπ εδώ:</p>
      <figure>
        <iframe src="https://www.youtube.com/embed/QxIV_c0dhc4" width="1170" height="658" data-service="Youtube" scrolling="no"/>
      </figure>
      <p>Πηγή:<a href="https://www.znews.gr/media/media-news/nikos-koklonis-katerina-zarifi-afto-ine-to-neo-tous-vinteoklip/"> znews.gr</a></p>
    </article>
  </body>
</html>