<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/u-kyyevi-vykryly-grupu-zemelnyh-shahrayiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T23:59:32+00:00"/>
    <meta property="og:title" content="У Києві викрили групу “земельних” шахраїв"/>
    <meta property="og:description" content="У Києві викрили групу &quot;земельних&quot; шахраїв"/>
  </head>
  <body>
    <article>
      <h1>У Києві викрили групу “земельних” шахраїв</h1>
      <h2>У 2018 році зловмисники на підставі підробленого державного акту зареєстрували право власності на вказану земельну ділянку за третьою особою</h2>
      <address>
        <time datetime="2019-11-20T23:59:32+00:00">20 Nov 2019, 23:59</time>
      </address>
      <figure>
        <img src="https://1news.com.ua/wp-content/uploads/2019/11/30-9.jpg"/>
      </figure>
      <p>У Києві викрили групу “земельних” шахраїв, які привласнили земельну ділянку вартістю понад 14 млн гривень у Голосіївському районі міста.</p>
      <p>Про це повідомляє 1NEWS.</p>
      <p>Згідно матеріалів кримінального провадження, у 2018 році зловмисники на підставі підробленого державного акту зареєстрували право власності на вказану земельну ділянку за третьою особою.</p>
      <p>Згодом, незважаючи на скасування незаконного рішення про державну реєстрацію права власності, зловмисники знову переоформили на себе земельну ділянку, використавши при цьому підроблені документи.</p>
      <p>Зважаючи на те, що Київською міською радою рішення про відчуження земельної ділянки не приймалося, місцева прокуратура звернулась до Голосіївського районного суду м. Києва з вимогою скасувати рішення про державну реєстрацію права власності, визнати недійсними договори купівлі-продажу та договору іпотеки земельної ділянки.</p>
      <p>Крім того, до суду скеровані обвинувальні акти відносно двох осіб, причетних до шахрайської оборудки із цим майном. Дії зловмисників кваліфіковані за ч. 4 ст. 190 (шахрайство) та за ч. 4 ст. 358 (підроблення документів) КК України.</p>
      <p>Примітка, відповідно до ст. 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>