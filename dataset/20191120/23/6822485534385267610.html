<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829192.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T23:37:00+00:00"/>
    <meta property="og:title" content="پنج کشور اروپایی: شهرک‌سازی‌های اسرائیل غیرقانونی هستند"/>
    <meta property="og:description" content=" به گزارش ایسنا، به نوشته روزنامه فرامنطقه‌ای القدس العربی، در بیانیه مشترک پنج کشور اروپایی یعنی فرانسه، آلمان، انگلیس، لهستان و بلژیک در مقر سازمان ملل در نیویورک آمده است: موضع ما نسبت به سیاست شهرک‌سازی اسرائیلی در اراضی اشغالی فلسطین از جمله قدس شرقی مشخص است و تغییر نمی‌کند."/>
  </head>
  <body>
    <article>
      <h1>پنج کشور اروپایی: شهرک‌سازی‌های اسرائیل غیرقانونی هستند</h1>
      <address>
        <time datetime="2019-11-20T23:37:00+00:00">20 Nov 2019, 23:37</time>
      </address>
      <p>نماینده انگلیس در سازمان ملل امروز، چهارشنبه گفت: تمام شهرک‌های اسرائیلی در اراضی اشغالی فلسطینی غیرقانونی بوده و راه‌حل دو کشوری را از بین می‌برند.</p>
      <p> به گزارش ایسنا، به نوشته روزنامه فرامنطقه‌ای القدس العربی، در بیانیه مشترک پنج کشور اروپایی یعنی فرانسه، آلمان، انگلیس، لهستان و بلژیک در مقر سازمان ملل در نیویورک آمده است: موضع ما نسبت به سیاست شهرک‌سازی اسرائیلی در اراضی اشغالی فلسطین از جمله قدس شرقی مشخص است و تغییر نمی‌کند.</p>
      <p>کارین بیرس، سفیر دائم انگلیس در سازمان ملل تصریح کرد: تمامی شهرک‌سازی‌ها براساس قانون بین‌الملل غیرقانونی بوده و امکان راه‌حل دو کشوری و احتمالات صلح دائمی را از بین می‌برند و این چیزی است که قطعنامه ۲۳۳۴ شورای امنیت آن را تاکید کرده است.</p>
      <p>وی از اسرائیل خواست به تمامی فعالیت‌های شهرک‌سازی پایان دهد.</p>
      <p>نماینده انگلیس افزود: درخواست‌ها درباره الحاق احتمالی مناطقی در کرانه باختری به اسرائیل هم مجدداً مایه نگرانی ما شده‌اند.</p>
      <p>وزیر خارجه آمریکا روز دوشنبه در موضع‌گیری بی‌سابقه‌ کشورش اعلام کرد که آمریکا دیگر شهرک‌سازی‌های اسرائیلی را برخلاف قوانین بین‌المللی نمی‌داند.</p>
    </article>
  </body>
</html>