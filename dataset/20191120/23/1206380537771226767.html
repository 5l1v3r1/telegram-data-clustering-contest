<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/vojta-kotek-v-nove-komedii-vlastnici-rozjel-v-ni-v-roli-otce-podprahove-eroticno"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T23:11:00+00:00"/>
    <meta property="og:title" content="Vojta Kotek v nové komedii Vlastníci: Rozjel v ní v roli otce podprahové erotično"/>
    <meta property="og:description" content="21. listopadu bude mít na filmových plátnech premiéru nová česká komedie Vlastníci. Jiří Havelka (39), který se ujal režie snímku, se rozpovídal o tom, kteří herci ho nejvíce překvapili. Mezi nimi byl i oblíbený Vojta Kotek (31), který se představil v pro něj zatím celkem atypické roli otce od rodiny."/>
  </head>
  <body>
    <article>
      <h6 class="kicker">Filmové premiéry</h6>
      <h1>Vojta Kotek v nové komedii Vlastníci: Rozjel v ní v roli otce podprahové erotično</h1>
      <address><time datetime="2019-11-20T23:11:00+00:00">20 Nov 2019, 23:11</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/44/62/44629af-226891-vlastnici-tereza-voriskova-vojta-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>cinemart.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/28/ee/28eefe8-226892-vlastnici-krystof-hadek-stanisla-2560x0-shrink.jpg"/>
          <figcaption>Nová česká komedie Vlastníci.<cite>cinemart.cz</cite></figcaption>
        </figure>
        <figure>
          <img src="https://www.extra.cz/images/thumbs/4b/71/4b71ced-226890-vlastnici-tereza-voriskova-01-2560x0-shrink.jpg"/>
          <figcaption>Snímek má hvězdné obsazení.<cite>cinemart.cz</cite></figcaption>
        </figure>
        <figure>
          <img src="https://www.extra.cz/images/thumbs/fb/f7/fbf74ad-226886-vlastnici-02-2560x0-shrink.jpg"/>
          <figcaption>Příběh je inspirovaný skutečnými událostmi.<cite>cinemart.cz</cite></figcaption>
        </figure>
        <figcaption>
          <a href="https://www.extra.cz/vojta-kotek-v-nove-komedii-vlastnici-rozjel-v-ni-v-roli-otce-podprahove-eroticno/galerie/4">+ Další 3 fotografie</a>
        </figcaption>
      </slideshow>
      <p>
        <b>21. listopadu bude mít na filmových plátnech premiéru nová česká komedie Vlastníci. Jiří Havelka (39), který se ujal režie snímku, se rozpovídal o tom, kteří herci ho nejvíce překvapili. Mezi nimi byl i oblíbený Vojta Kotek (31), který se představil v pro něj zatím celkem atypické roli otce od rodiny.</b>
      </p>
      <p>Ve čtvrtek 21. listopadu vstupuje do českých kin film Vlastníci. Scénář napsal <a href="https://www.extra.cz/tema/jiri-havelka">Jiří Havelka</a>, který se chopil i režie.</p>
      <p>Hrdinové filmu <a href="https://www.extra.cz/tema/vlastnici">Vlastníci</a> jsou majiteli bytů v jednom postarším činžovním domě a právě mají společnou schůzi, na které se musí dohromady na mnohém dohodnout a rozhodnout. Najdou se mezi nimi idealisté, kteří jednají ve prospěch celku, jsou zde i vypočítaví prospěcháři nebo dokonce rafinovaní manipulátoři, ale také lidé ztracení v pocitech vlastní bezvýznamnosti. Všichni se ale nakonec musí společně domluvit na správě domu, ve kterém mají své byty.</p>
      <p>Hlavní postavy ztvárnili <a href="https://www.extra.cz/tema/krystof-hadek">Kryštof Hádek</a>, <a href="https://www.extra.cz/tema/tereza-voriskova-herecka">Tereza Voříšková</a> (30), <a href="https://www.extra.cz/tema/jiri-labus">Jiří Lábus</a>, David Novotný, <a href="https://www.extra.cz/tema/dagmar-havlova">Dagmar Havlová</a>, <a href="https://www.extra.cz/tema/ondrej-maly">Ondřej Malý</a>, <a href="https://www.extra.cz/tema/pavla-tomicova">Pavla Tomicová</a>, <a href="https://www.extra.cz/tema/stanislav-majer">Stanislav Majer</a>, <a href="https://www.extra.cz/tema/klara-meliskova">Klára Melíšková</a>, <a href="https://www.extra.cz/tema/ladislav-trojan">Ladislav Trojan</a> a <a href="https://www.extra.cz/tema/vojta-kotek">Vojta Kotek</a>. A právě Vojta Kotek s Terezou Voříškovou si zahráli manželský pár, který vychovává tři děti.</p>
      <p>Vojta byl za svůj herecký výkon pochválen režisérem. „Líbilo se mi, že Vojta Kotek se umí převtělit do taťky, který už se <a href="https://www.extra.cz/tema/snowboardaci">Snowboarďáky</a> nemá fakt nic společného,“ uvedl Havelka. Pro Vojtu to jistě musela být výzva, protože přejít z pubertálních rolí do role otce nebude zrovna jednoduché. On to ale bravurně zvládl a že se výsledek opravdu povedl, se můžete zajít přesvědčit do kina už tento čtvrtek.</p>
      <p>Pro Vojtu to byla samozřejmě výzva a celý průběh natáčení si náramně užil. „Byla to neskutečná jízda! Všichni házeli vtípky do poslední chvíle před rozjetím akce a i během ní. Neustále jsme se dusili smíchy, až jsem obdivoval Jiřího trpělivost s touhle neukrotitelnou bandou. Ale co si obsadil, to si pak musel i urežírovat…,“ prohlásil Kotek.</p>
      <p>„S Klárou Melíškovou jsme si ‚jeli‘ podprahové erotično, které mezi našimi postavami vznikalo. Alespoň jsme si to my tak trochu mysleli, ale doufali, že si toho režisér ani divák nevšimne. Točili jsme záběry, které trvaly i patnáct minut. Všichni měli někde poschovávané taháky s texty. Já ne. Já byl zapisovatel schůze. Měl jsem notebook,“ popisoval Vojta veselé natáčení.</p>
    </article>
  </body>
</html>