<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641083/%DA%86%DB%8C%D9%86-%D8%AF%DB%8C%D9%BE%D9%84%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D8%A7%D8%AD%D8%B6%D8%A7%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:14:00+00:00"/>
    <meta property="og:title" content="چین دیپلمات آمریکایی را احضار کرد"/>
    <meta property="og:description" content="وزارت خارجه چین روز چهارشنبه یک دیپلمات ارشد آمریکا را احضار و مراتب اعتراض پکن نسبت به تصویب لایحه حمایت از دموکراسی و حقوق بشر هنگ کنگ در ..."/>
  </head>
  <body>
    <article>
      <h1>
        <a href="https://www.bultannews.com/fa/news/641083/%DA%86%DB%8C%D9%86-%D8%AF%DB%8C%D9%BE%D9%84%D9%85%D8%A7%D8%AA-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D8%A7%D8%AD%D8%B6%D8%A7%D8%B1-%DA%A9%D8%B1%D8%AF">چین دیپلمات آمریکایی را احضار کرد</a>
      </h1>
      <h2>وزارت خارجه چین روز چهارشنبه یک دیپلمات ارشد آمریکا را احضار و مراتب اعتراض پکن نسبت به تصویب لایحه حمایت از دموکراسی و حقوق بشر هنگ کنگ در ...</h2>
      <address><time datetime="2019-11-20T23:14:00+00:00">20 Nov 2019, 23:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روزنامه ساوت چاینا روز چهارشنبه گزارش کرد مقام های <b>وزارت خارجه چین</b> به ویلیام کلین کنسول <b>امور سیاسی</b> سفارت آمریکا در پکن هشدار داده اند که اگر دونالد ترامپ رییس جمهور آمریکا این لایحه را امضا کند ، چین بشدت تلافی خواهد کرد.</p>
      <p>سنای آمریکا طرح حمایت از دمکراسی و حقوق بشر هنگ کنگ را تصویب کرده است و برای تبدیل به قانون باید به امضای رییس جمهوری آمریکا برسد.</p>
      <p>ما جایو شو معاون وزیر خارجه چین در ملاقات با این مقام آمریکایی گفت که ما خواستار جلوگیری از تبدیل شدن این لایحه به قانون هستیم.</p>
      <p>او تاکید کرد که اگر این لایحه به قانون تبدیل شود، چین تدابیر تلافی جویانه بسیار قوی و شدیدی اتخاذ کرد و مسئول همه پیامدهای آن واشنگتن خواهد بود.</p>
      <p>با تصویب این لایحه در سنای آمریکا در روز سه شنبه راه برای اقدامات دیپلماتیک و تحریم های اقتصادی دولت هنگ کنگ باز شده است.</p>
      <p>مارکو روبیو سناتور آمریکایی گفت که دولت چین و دولت محلی منطقه هنگ کنگ مسوول تشدید تنش ها و خشونت ها در این منطقه هستند.</p>
      <p>وی افزود که تصویب لایحه به این معناست که آمریکا در کنار معترضان است و از آنها حمایت می کند و اجازه نمی دهد چین خودمختاری عالی هنگ کنگ را نابود کند.</p>
      <p>چین همچنین تصویب این طرح در مجلس سنا را محکوم کرده و شاخص سهام در بازار بورس هنگ کنگ هم امروز هشت دهم درصد سقوط کرده است.</p>
      <p>گنگ شوانگ سخنگوی وزارت خارجه چین هم در پکن گفت که آمریکا باید مداخله در امور داخلی چین و هنگ کنگ را متوقف کند.</p>
      <p>او ضمن محکوم کردن اقدام سنای آمریکا برای تصویب این لایحه گفت که آتشی که آمریکا روشن می کند دامان آن کشور را خواهد گرفت.</p>
    </article>
  </body>
</html>