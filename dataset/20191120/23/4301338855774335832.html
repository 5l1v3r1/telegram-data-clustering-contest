<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/pou-pas-kale-mou-loustrako-sto-idrima-mich-kakogiannis/"/>
    <meta property="og:site_name" content="irafina"/>
    <meta property="article:published_time" content="2019-11-20T23:15:05+00:00"/>
    <meta property="og:title" content="Πού πας καλέ μου Λουστράκο; στο Ίδρυμα Μιχ. Κακογιάννης"/>
    <meta property="og:description" content="Τι συμβαίνει όταν δύο wanna be ραδιοφωνικοί παραγωγοί πιάνουν τα μικρόφωνα; Η είδηση και η καθημερινότητα μπερδεύονται. Το on air και το off air σε ένα γλυκό αλαλούμ. Ακούγονται αυτά που δεν πρέπει να ακουστούν και τα σημαντικά γίνονται μουσική. Από την είδηση της τελευταίας στιγμής μέχρι την διαδρομή Παγκράτι – Κολιάτσου. Όλα στην ατζέντα […]"/>
  </head>
  <body>
    <article>
      <h1>Πού πας καλέ μου Λουστράκο; στο Ίδρυμα Μιχ. Κακογιάννης</h1>
      <address>
        <time datetime="2019-11-20T23:15:05+00:00">20 Nov 2019, 23:15</time>
      </address>
      <p>Τι συμβαίνει όταν δύο wanna be ραδιοφωνικοί παραγωγοί πιάνουν τα μικρόφωνα;</p>
      <p>Η είδηση και η καθημερινότητα μπερδεύονται. Το on air και το off air σε ένα γλυκό αλαλούμ. Ακούγονται αυτά που δεν πρέπει να ακουστούν και τα σημαντικά γίνονται μουσική. Από την είδηση της τελευταίας στιγμής μέχρι την διαδρομή Παγκράτι – Κολιάτσου. Όλα στην ατζέντα τους. Η συνέντευξη και ο καλεσμένος, θα πρέπει να σταθούν στο ύψος των περιστάσεων. Θα σταθούν; Θα ρωτήσουν αυτά που πρέπει; Θα τραγουδήσουν παρέα;</p>
      <p>Κι οι ακροατές – θεατές, που με τα κινητά τους και τα μηνύματα τους μπορούν να επέμβουν, να σχολιάσουν, να ανατρέψουν τα πάντα. Πόσο έτοιμοι είναι να το διαχειριστούν;</p>
      <p>Μια παράσταση new media για το πιο αγαπητό μέσο, το ραδιόφωνο και ό,τι συμβαίνει αλλά δεν βγαίνει ποτέ ή σχεδόν ποτέ στον αέρα.</p>
      <p>Ο Κωστής Καπελώνης, με άγνοια κινδύνου, δέχεται να σκηνοθετήσει αυτή την ανατρεπτική παράσταση. Ο Αλέξανδρος Καναβός κι η Παναγιώτα Χαϊδεμένου, σε ρόλους ραδιοφωνικών παραγωγών, όχι και τόσο κόντρα ρόλος από τους ίδιους. Άλλωστε το έχουν ξανακάνει, Chiribim Chiribom κι ο Θεός βοηθός. Ο Χρήστος Θεοδώρου που με το πιάνο του προσπαθεί να σώσει καταστάσεις. Κι ο καλεσμένος έκπληξη… Που πας καλέ μου Λουστράκο;</p>
      <figure>
        <img src="https://www.irafina.gr/wp-content/uploads/2019/11/Loustrakos2.jpg"/>
      </figure>
      <p>Μια παράσταση διαφορετική, για τους λάτρεις του ραδιοφώνου, της μουσικής αλλά και του θεάτρου.</p>
      <p>Από την Τρίτη 3 Δεκεμβρίου και κάθε Τρίτη στις 21:00 ακριβώς, πιάνουμε τα μικρόφωνα από το Ίδρυμα Μιχάλης Κακογιάννης. Stay tuned!</p>
      <p>Οι καλεσμένοι του Δεκεμβρίου: Χρήστος Θηβαίος (3/12), Πάνος Παπαϊωάννου (10/12) και Lia Hide (17/12).</p>
      <p>Συντελεστές:</p>
      <p>Σκηνοθεσία: Κωστής Καπελώνης</p>
      <p>Παίζουν οι: Αλέξανδρος Καναβός, Παναγιώτα Χαϊδεμένου</p>
      <p>Ιδέα-Σύλληψη: Παύλος Λάμπρου</p>
      <p>Κείμενα: Κωστής Γωγιός</p>
      <p>Φωτισμοί: Κωστής Καπελώνης</p>
      <p>Βοηθός σκηνοθέτη: Νάγια Παπαπάνου</p>
      <p>Μουσική Σύνθεση: Χρήστος Θεοδώρου</p>
      <p>Σκηνικά-Κοστούμια: Κωστής Καπελώνης</p>
      <p>Video: Αννίτα Σπιθάκη</p>
      <p>Εικαστικά – Γραφιστικά – Application: The Smiling Hippo</p>
      <p>Οργάνωση Παραγωγής: Σοφία Καραγιάννη</p>
      <p>Τιμές εισιτηρίων:</p>
      <p>10 € κανονικό, 8 € φοιτητικό, ανέργων, πολυτέκνων, άνω των 65</p>
      <p>Στάθμευση στο εμπορικό κέντρο Athens Heart:</p>
      <p>Οι θεατές των παραστάσεων του ΙΜΚ δικαιούνται δωρεάν στάθμευση στο Parkingτου εμπορικού κέντρου Athens Heart από Δευτέρα έως Σάββατο από τις 08:00-22:00. Από τις 22:00 έως τη 01:00 η χρέωση είναι 2,5€ και 1€ για κάθε επιπλέον ώρα στάθμευσης. Τις Κυριακές οι θεατές των παραστάσεων του ΙΜΚ θα επιβαρύνονται με 2,5€ για χρήση του parking από τις 10:00 έως 01:00. Από τις 01:01πμ θα επιβαρύνεται με κόστος 1€ για κάθε επιπλέον ώρα.</p>
      <figure>
        <img src="https://www.irafina.gr/wp-content/uploads/2019/11/Vaftistikos728-90.jpg"/>
      </figure>
      <figure>
        <img src="https://www.irafina.gr/wp-content/uploads/2019/11/methismeni_politeia.jpg"/>
      </figure>
    </article>
  </body>
</html>