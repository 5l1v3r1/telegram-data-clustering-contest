<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/sti-machi-me-ael-varela-maourisio"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T23:15:00+00:00"/>
    <meta property="og:title" content="Στη μάχη με ΑΕΛ Βαρέλα, Μαουρίσιο"/>
    <meta property="og:description" content="Ο Αμπέλ Φερέιρα θέλει τον ΠΑΟΚ πάνοπλο στο ντέρμπι του Καραϊσκάκη και θα το δείξει την Κυριακή"/>
  </head>
  <body>
    <article>
      <h1>Στη μάχη με ΑΕΛ Βαρέλα, Μαουρίσιο</h1>
      <h2>Ο Αμπέλ Φερέιρα θέλει τον ΠΑΟΚ πάνοπλο στο ντέρμπι του Καραϊσκάκη και θα το δείξει την Κυριακή</h2>
      <address><time datetime="2019-11-20T23:15:00+00:00">20 Nov 2019, 23:15</time> by <a rel="author">Metrosport.gr Team</a></address>
      <p>Ο Αμπέλ Φερέιρα συνεχίζει τον κανόνα του "βλέπουμε κάθε ματς ξεχωριστά" που ακολουθεί ο ΠΑΟΚ από την εποχή του Φερνάντο Σάντος, ωστόσο, την Κυριακή κόντρα στην ΑΕΛ σκέφτεται να κάνει διαχείριση που έχει ορίζοντα και το ντέρμπι με τον Ολυμπιακό.</p>
      <p>Ο Πορτογάλος τεχνικός γνωρίζει ότι το παιχνίδι κόντρα στη θεσσαλική ομάδα είναι η μοναδική ευκαιρία να του δώσει χρόνο συμμετοχής σε δύο παίκτες με ειδικό βάρος όπως είναι ο Μαουρίσιο και ο Βαρέλα. Οι δύο έμπειροι ποδοσφαιριστές αγωνίστηκαν περίπου για μία ώρα στο φιλικό με τη Δόξα στη Δράμα, όμως ο προπονητής του ΠΑΟΚ πιστεύει-και δεν έχει άδικο-ότι χρειάζονται και ένα επίσημο παιχνίδι στα πόδια τους πριν το ματς με τον Ολυμπιακό.</p>
      <p>Μάλιστα, στις συζητήσεις με τους στενούς συνεργάτες του δεν κρύβει τη σκέψη που γίνεται ολοένα και πιο έντονα να βάλει τόσο τον Βραζιλιάνο μέσο όσο και τον αμυντικό από το Πράσινο Ακρωτήριο βασικούς κόντρα στην ΑΕΛ. <br/>Αν αυτό συμβεί, τότε θα πρόκειται για σημάδι ότι σκέφτεται να τους βάλει βασικούς και στο Καραϊσκάκη.</p>
      <h3>Ο Βιεϊρίνια έχει ήδη μπει στο κάδρο</h3>
      <p>Εστιάζουμε στους δύο παίκτες, γιατί για τον Βιεϊρίνια η συγκεκριμένη διαδικασία έχει αρχίσει εδώ και αρκετές μέρες. Ο Πορτογάλος θα πάρει ούτως ή άλλως χρόνο συμμετοχής, είναι ενεργός ήδη στο πλάνο της ομάδας και μένει να φανεί κατά πόσο θα αρχίσιε βασικός είτε αυτή είτε την επόμενη Κυριακή.</p>
      <p>Σε κάθε περίπτωση, ο μεγάλος στόχος του 40χρονου προπονητή του ΠΑΟΚ είναι στο μεγάλο ντέρμπι με τον Ολυμπιακό να έχει έτοιμα προς χρήση όλα τα όπλα του.</p>
      <p>*Από την έντυπη έκδοση της Metrosport (20/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/echi-tromeri-ekrixi-koutsias-na-vali-voulokeri"/>
        <a href="http://www.metrosport.gr/article/v-merostzoker-parexigimenos-chazos-klaous-ke-to-glenti-sto-fifa"/>
        <a href="http://www.metrosport.gr/article/kiose-ean-kani-ipomoni-ke-doulevi-michai-tha-kathierothi"/>
        <a href="http://www.metrosport.gr/article/monomachies-ton-pekton-tou-fereira-en-meso-tropikis-kategidas-v"/>
        <a href="http://www.metrosport.gr/article/den-apokliete-na-kinithi-gia-danismo-tou-giannouli-fener"/>
        <a href="http://www.metrosport.gr/article/karageorgioutha-anevi-epipedo-me-tis-epistrofes-maourisiovieirinia"/>
      </related>
    </article>
  </body>
</html>