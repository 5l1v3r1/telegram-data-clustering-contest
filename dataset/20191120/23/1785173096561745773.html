<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/belgia-olanda-portugalia-danemarca-si-norvegia-sunt-vizate-de-proceduri-disciplinare-dupa-meciurile-din-preliminariile-euro-2020-1922402120142019112319176145"/>
    <meta property="og:site_name" content="News.ro"/>
    <meta property="article:published_time" content="2019-11-20T23:21:14+00:00"/>
    <meta property="og:title" content="Belgia, Olanda, Portugalia, Danemarca şi Norvegia sunt vizate de proceduri disciplinare după meciurile din preliminariile Euro-2020"/>
    <meta property="og:description" content="Federaţiile de fotbal din Belgia, Olanda, Portugalia, Danemarca şi Norvegia sunt vizate de proceduri disciplinare ale UEFA, după meciurile din preliminariile Campionatului European, a anunţat, miercuri, forul continental."/>
  </head>
  <body>
    <article>
      <h1>Belgia, Olanda, Portugalia, Danemarca şi Norvegia sunt vizate de proceduri disciplinare după meciurile din preliminariile Euro-2020</h1>
      <address><time datetime="2019-11-20T23:21:14+00:00">20 Nov 2019, 23:21</time> by <a rel="author">Leila Bolat</a></address>
      <p>
        <b>Federaţiile de fotbal din Belgia, Olanda, Portugalia, Danemarca şi Norvegia sunt vizate de proceduri disciplinare ale UEFA, după meciurile din preliminariile Campionatului European, a anunţat, miercuri, forul continental.</b>
      </p>
      <p>După meciul Rusia – Belgia, scor 1-4, din 16 noiembrie, belgienii riscă sancţiuni pentru start întârziat şi pentru o neconcordanţă de pe foaia de joc. Cazul va fi analizat la 12 decembrie.</p>
      <p>După meciul Olanda – Estonia, scor 5-0, din 19 noiembrie, olandezii ar putea fi sancţionaţi pentru o reluare pe ecranul de la stadion, caz care va fi analizat la 12 decembrie.</p>
      <p>După Portugalia – Lituania, scor 6-0, din 14 noiembrie, Portugalia va fi sancţionată pentru pătrunderea supporterilor pe teren. Şi acest caz va fi analizat la 12 decembrie.</p>
      <p>După partida Danemarca – Gibraltar, scor 6-0, din 15 noiembrie, danezii riscă sancţiuni pentru folosirea de obiecte pirotehnice şi pătrunderea suporterilor pe teren. Decizia va fi luată la 12 decembrie.</p>
      <p>Tot la 12 decembrie şi-ar putea afla sancţiunea federaţia norvegiană, vizată de o procedură pentru folosirea de obiecte pirotehnice la meciul de acasă cu Insulele Feroe, scor 4-0, din 15 noiembrie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>