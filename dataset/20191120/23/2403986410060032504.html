<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/zi_zvukiv_magnitnih_bur_na_sontsi_zrobili_audiozapis_zvuchit_motoroshno_n1236964"/>
    <meta property="og:site_name" content="24 Канал"/>
    <meta property="article:published_time" content="2019-11-20T23:05:00+00:00"/>
    <meta property="og:title" content="Зі звуків магнітних бур на Сонці зробили аудіозапис: звучить моторошно"/>
    <meta property="og:description" content="Космічні апарати ESA (Європейське космічне агентство) передали на Землю хвилі магнітних бур на Сонці. Ці хвилі вчені перетворили у діапазон, який можуть почути люди."/>
  </head>
  <body>
    <article>
      <h1>Зі звуків магнітних бур на Сонці зробили аудіозапис: звучить моторошно</h1>
      <address>
        <time datetime="2019-11-20T23:05:00+00:00">20 Nov 2019, 23:05</time>
      </address>
      <p>
        <b>Космічні апарати ESA (Європейське космічне агентство) передали на Землю хвилі магнітних бур на Сонці. Ці хвилі вчені перетворили у діапазон, який можуть почути люди.</b>
      </p>
      <p>Як передає <a href="https://www.newsweek.com/eerie-song-earth-magnetic-field-solar-storm-1472628">Newsweek,</a> до такого експерименту вдались вчені з Університету Гельсінкі. Вони використали дані, які зібрав апарат Cluster, перетворивши отримані хвилі в діапазон, який може вловити вухо людини.</p>
      <blockquote>До теми: <a href="https://24tv.ua/techno/yak_viglyadaye_sonyachniy_viter_neymovirne_video_n1201185">Як виглядає сонячний вітер: неймовірне відео</a></blockquote>
      <p>Таким чином, їм вдалося створити звучання магнітного поля під час бурі на Сонці.</p>
      <p>Проаналізувавши ці звуки, дослідники з'ясували, що буря "модифікує" простір відразу за магнітним полем. На аудіо ми чуємо період бур з 2001 по 2005 рік. Тоді Сонце пережило шість магнітних бур. Саме їхні хвилі записав Cluster.</p>
      <p>
        <b>Як звучать бурі на Сонці</b>
      </p>
      <figure>
        <iframe src="https://www.youtube.com/embed/zXeGF29GHws" width="560" height="315" data-service="Youtube" scrolling="no"/>
      </figure>
      <h3>Що відомо про бурі на Сонці</h3>
      <p>Сонце постійно випускає потік заряджених частинок. Вони отримали назву сонячний вітер. На щастя, ці часточки не можуть проникнути на Землю, завдяки магнітному полю нашої планети.</p>
      <p>При цьому вибухи на поверхні Сонця можуть посилати величезні хмари таких частинок і радіації в космос. І якщо вони рухаються до Землі, то можуть викликати збої в роботі супутникових систем.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>