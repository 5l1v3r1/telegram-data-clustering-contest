<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416926/valmpoyena-ston-olympiako-aisthanthika-amesos-san-sto-spiti-moy"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T23:12:00+00:00"/>
    <meta property="og:title" content="Βαλμπουενά: «Στον Ολυμπιακό αισθάνθηκα αμέσως σαν στο σπίτι μου»!"/>
    <meta property="og:description" content="Στην συνέντευξη στο γαλλικό δίκτυο RMC - το οποίο βρέθηκε και στην Ελλάδα και τις εγκαταστάσεις των Πειραιωτών - ο Ματιέ Βαλμπουενά μεταξύ άλλων μίλησε για την μεταγραφή του στον Ολυμπιακό και το πόσο καλά νιώθει στον σύλλογο."/>
  </head>
  <body>
    <article>
      <h1>Βαλμπουενά: «Στον Ολυμπιακό αισθάνθηκα αμέσως σαν στο σπίτι μου»!</h1>
      <h2>Στην συνέντευξη στο γαλλικό δίκτυο RMC - το οποίο βρέθηκε και στην Ελλάδα και τις εγκαταστάσεις των Πειραιωτών - ο Ματιέ Βαλμπουενά μεταξύ άλλων μίλησε για την μεταγραφή του στον Ολυμπιακό και το πόσο καλά νιώθει στον σύλλογο.</h2>
      <address><time datetime="2019-11-20T23:12:00+00:00">20 Nov 2019, 23:12</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Ο Γάλλος άσος σχολίασε σχετικά: «Αισθάνθηκα αμέσως σαν στο σπίτι μου (σ.σ. στον Ολυμπιακό). Οι άνθρωποι είναι απλοί και από την αρχή ήταν όλοι πολύ ζεστοί μαζί μου. Και εγώ και όλη η ομάδα συνολικά νομίζω κάναμε ένα τέλειο ξεκίνημα στην σεζόν. Ειλικρινά νομίζω πάμε πολύ καλά. Ο κόσμος μου δείχνει συνεχώς την αγάπη του και αυτό το χρειάζομαι. Θέλει να συνεχίσω έτσι: να παίζω και να διασκεδάζω. Είναι απαραίτητο αυτό στην ηλικία που βρίσκομαι».</p>
      <p>Ακόμα επισήμανε για:</p>
      <p><b>Το κλίμα στην Ελλάδα: </b>Είναι τρομερό. Είναι το καλύτερο κλίμα που μπορείς να βρεις.</p>
      <p><b>Την ευρωπαϊκή πορεία του Ολυμπιακού στην αρχή (σ.σ. τα προκριματικά): </b>Δεν ήταν εύκολο. Ήταν μία αρκετά μακριά, περίπλοκη αγωνιστικά και όχι εύκολη διαδικασία. Όμως τα καταφέραμε.</p>
      <p><b>Τον Κριστιάν Καρεμπέ: </b>Εκπροσωπεί πολλά για το γαλλικό ποδόσφαιρο. Έχει μεγάλο χάρισμα ως άνθρωπος και λόγω της μεγάλης καριέρας που είχε. Όταν τον χρειάζεσαι είναι εκεί και είναι πολύ σημαντικό.</p>
    </article>
  </body>
</html>