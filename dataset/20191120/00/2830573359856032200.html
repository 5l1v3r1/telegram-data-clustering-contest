<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/20-63574558/dawson_mourinho_vuole_riportare_bale_al_tottenham_/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Dawson: &quot;Mourinho vuole riportare Bale al Tottenham&quot;"/>
    <meta property="og:description" content="Secondo l'ex difesnore inglese sarebbe questa la prima mossa del neo allenatore degli Spurs: il contratto del gallese con il Real Madrid scade nel 2022"/>
  </head>
  <body>
    <article>
      <h1>Dawson: "Mourinho vuole riportare Bale al Tottenham"</h1>
      <h2>Secondo l'ex difesnore inglese sarebbe questa la prima mossa del neo allenatore degli Spurs: il contratto del gallese con il Real Madrid scade nel 2022</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>LONDRA (Inghilttera)</b> - Sempe un passo avanti. <a href="https://www.tuttosport.com/news/calcio/calcio-estero/premier-league/2019/11/20-63564881/ufficiale_tottenham_jose_mourinho_e_il_nuovo_allenatore/?a=2"><b>Mourinho</b></a> sta già disegnano il suo nuovo <b>Tottenham</b>: ingaggiato da poche ore, ma lo "Special One" sembra avere già le idee chiare sul futuro degli Spurs. Il tecnico avrebbe posto come condizione la possibilità di investire nel <b>mercato di gennaio</b> per rinforzare la squadra. Secondo Micheal Dawson, intervenuto ai microfoni di talkSPORT, il primo nome sulla lista sarebbe quello di <a href="https://www.tuttosport.com/foto/calcio/euro-2020/2019/11/20-63567492/galles_bale_festeggia_prendendo_in_giro_il_real_madrid_/"><b>Gareth Bale</b></a>, vecchio pallino del portoghese, che l'avrebbe voluto anche ai tempi del Manchester United. Il calciatore del <b>Real Madrid</b>, alle prese con un problemino al polpaccio, non viene impiegato da <b>Zidane</b> dallo scorso 5 ottobre. Questo non gli ha impedito però di rispondere alla chiamata del Galles, per gli impegni contro Azerbaijan e Ungheria, entrambi vinti. Al termine di una delle due partite il numero 11 ha esultato insieme al resto dei compagni mostrando una bandiera con scritto "<i>Galles, Golf e Madrid</i>", mettendo il Real all'ultimo posto tra le sue priorità. Uno scherzetto che in Spagna non è piaciuto e che testimonia la freddezza di rapporti tra calciatore e società. </p>
      <h3>Bale al Tottenham, parla Dawson</h3>
      <p>Servirà comunque uno sforzo economico importante per riportare Bale al Tottenham. L'ingaggio dell'attaccante supera di gran lunga il tetto fissato dal club. Ma secondo l'ex compagno (e capitano) ai tempi degli Spurs, <b>Micheal Dawson</b>, varebbe la pena investrie per rivedere Gareth con la maglia dei Lilywhites: "<i>Prendere nuovamente Bale sarebbe una bella mossa.</i><i> Sono stato fortunato a condividere lo spogliatoio con lui, vinceva le partite da solo. Rivederlo in Premier League sarebbe bellissimo</i>".</p>
      <figure>
        <video src="http://media.tuttosport.com/omnisport/2019/11/20/201119_IT_PERFORM_MOURINHO_BNA_1574236708720_1065.mp4"/>
        <figcaption>Tottenham, Mourinho è il nuovo allenatore</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/video/calcio/calcio-estero/premier-league/2019/11/20-63565453/tottenham_mourinho_e_il_nuovo_allenatore/"/>
        <a href="https://www.tuttosport.com/foto/calcio/euro-2020/2019/11/20-63567492/galles_bale_festeggia_prendendo_in_giro_il_real_madrid_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/19-63552017/tottenham_pochettino_esonerato_e_ufficiale/?related_news"/>
        <a href="https://www.tuttosport.com/news/calcio/calciomercato/2019/11/17-63460989/the_sun_juve_pogba_salta_il_real_madrid_offre_bale_allo_united_/?related_news"/>
        <a href="https://www.tuttosport.com/news/calcio/champions-league/2019/11/05-63053938/real_madrid_zidane_smentisce_i_dissapori_non_ho_problemi_con_bale_/?related_news"/>
        <a href="https://www.tuttosport.com/news/calcio/calciomercato/2019/11/03-62973822/times_arsenal_stufa_di_emery_incontrato_mourinho_per_rimpiazzarlo_/?related_news"/>
      </related>
    </article>
  </body>
</html>