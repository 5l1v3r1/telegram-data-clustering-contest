<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/turk-sirketi-anex-tour-alman-thomas-cook-u-satin-aldi/1651144"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Türk şirketi Anex Tour, Alman Thomas Cook’u satın aldı"/>
    <meta property="og:description" content="Türk turizm şirketi Anex Tour, Thomas Cook'un Almanya ayağı olan Öger Tours ve Bucher Reisen'i satın aldı."/>
  </head>
  <body>
    <article>
      <h1>Türk şirketi Anex Tour, Alman Thomas Cook’u satın aldı</h1>
      <h2>Türk turizm şirketi Anex Tour, Thomas Cook'un Almanya ayağı olan Öger Tours ve Bucher Reisen'i satın aldı.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Bahattin Gönültaş  </a></address>
      <h4>Berlin</h4>
      <p>Türk turizm şirketi <b>Anex Tour</b>’un, iflas eden <b>Thomas Cook</b>'un Almanya ayağı olan <b>Öger Tours</b> ve <b>Bucher Reisen</b>'i satın aldığı bildirildi.</p>
      <p>Thomas Cook'un iflas sürecini yöneten kayyum tarafından yapılan açıklamada, <b>satın alma</b>nın finansal detaylarına ilişkin bilgi verilmedi. Satın alma sonunda, Öger Tours ve Bucher Reisen’in 84 çalışanının Anex Tour altında istihdam edilmesi bekleniyor. Açıklamada, satın almanın düzenleyici kurumların onayına bağlı olduğu vurgulandı.</p>
      <p>Anex Tour, daha önce Thomas Cook’un Rusya ayağı Intourist’i bünyesine katmıştı. Açıklamaya göre, 1996 yılında kurulan ve 48 ülkede temsil edilen Anex Tour'un 18 ülkede kendi ofisleri bulunuyor ve yaklaşık 6 bin 500 kişiyi istihdam ediyor.</p>
      <related>
        <a href="https://www.aa.com.tr/tr/ekonomi/turk-sirketi-anex-tour-alman-thomas-cook-u-satin-aldi/1651144"/>
        <a href="https://www.aa.com.tr/tr/dunya/almanya-israilin-filistin-topraklarindaki-insasi-uluslararasi-hukuka-aykiri/1650015"/>
        <a href="https://www.aa.com.tr/tr/dunya/almanyada-askeri-envanterin-buyuk-kisminin-gorev-yapamaz-halde-oldugu-iddiasi/1649102"/>
        <a href="https://www.aa.com.tr/tr/saglik/ab-2-8-milyar-avroluk-antibiyotik-ithal-etti/1648830"/>
        <a href="https://www.aa.com.tr/tr/dunya/almanyadan-en-az-270-terorist-pkk-ypg-saflarina-katildi/1646855"/>
        <a href="https://www.aa.com.tr/tr/turkiye/turizmin-baskentinde-almanya-pazari-giderek-buyuyor/1645061"/>
      </related>
    </article>
  </body>
</html>