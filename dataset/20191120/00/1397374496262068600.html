<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/zvezda-sta-sledi-posle-zalgirisa-trinaest-meceva-do-nove-godine-393233.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Zvezda - Šta sledi posle Žalgirisa? Trinaest mečeva do Nove godine"/>
    <meta property="og:description" content="Tri poraza vezala je Zvezda, što u Evroligi što u ABA ligi. Kakav je raspored u narednih nešto više od mesec dana?"/>
  </head>
  <body>
    <article>
      <h1>Zvezda - Šta sledi posle Žalgirisa? Trinaest mečeva do Nove godine</h1>
      <h2>Tri poraza vezala je Zvezda, što u Evroligi što u ABA ligi. Kakav je raspored u narednih nešto više od mesec dana?</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Darko Mitrović</a></address>
      <p>Nisu navikli navijači Crvene zvezde u prethodnih nekoliko godina da crveno-beli uđu u seriju poraza, a ono što je dodatni problem ovoga puta jeste zgusnut raspored mečeva, pa je teško konsolidovati ekipu u takvim uslovima, pogotovo kada se ide sa jednog gostovanja na drugo. <br/><br/>Zvezda je večeras poražena od Albe u Berlinu sa 92:80, sutra putuje u Kaunas, a u četvrtak igra meč 10. kola Evrolige sa Žalgirisom. <br/><br/>Šta sledi posle toga? <br/><br/>Zvezda 25. novembra dočekuje Mornar u ABA ligi, a tri dana kasnije u Beograd stiže i Valensija u 11. kolu Evrolige. Onda, 1. decembra, sledi gostovanje u Ljubljani protiv Cedevita Olimpije, posle čega Zvezda gostuje u Milanu, četiri dana kasnije. <br/><br/>Po povratku iz Milana, Zvezda će odigrati dve utakmice kod kuće, protiv FMP-a i Baskonije, a onda će gostovati u Zadru 15. decembra, kada počinje novi mini-ciklus mečeva na svaka dva-tri dana. <br/><br/>Gostovanje u Moskvi protiv CSKA je zakazano za 18. decembar, a dva dana kasnije Olimpijakos stiže u Beograd. Potom, 23. decembra sledi gostovanje Primorskoj, pa Zenitu četiri dana kasnije, a 2019. godinu Zvezda će završiti gostovanjem u Podgorici protiv Budućnosti.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/gavrilovicu-propao-plan-tri-puta-mozda-posle-novog-poraza-393231.html"/>
        <a href="https://www.sportske.net/vest/kosarka/zvezda-bez-sanse-u-berlinu-serija-poraza-sve-duza-393223.html"/>
        <a href="https://www.sportske.net/vest/kosarka/poluvreme-delije-u-neverici-gledaju-sta-se-desava-sa-zvezdom-tvitovi-393216.html"/>
        <a href="https://www.sportske.net/vest/kosarka/ovo-nije-smeo-da-uradi-otkriveno-zasto-gist-nije-otputovao-sa-zvezdom-da-li-preti-raskid-ugovora-393159.html"/>
        <a href="https://www.sportske.net/vest/kosarka/kej-si-rivers-u-evroligi-i-to-bas-pred-duel-sa-zvezdom-393141.html"/>
      </related>
    </article>
  </body>
</html>