<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ekklhsh-morales-stamathste-thn-katastolh-enantion-twn-diadhlwtwn"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Έκκληση Μοράλες: Σταματήστε την καταστολή εναντίον των διαδηλωτών"/>
    <meta property="og:description" content="Ο πρώην πρόεδρος της Βολιβίας απηύθυνε έκκληση στη διεθνή κοινότητα για τερματισμό της αιματοχυσίας στη Βολιβία, καθώς 32 άνθρωποι έχουν σκοτωθεί λόγω της ταραχώδους πολιτικής κατάστασης."/>
  </head>
  <body>
    <article>
      <h1>Έκκληση Μοράλες: Σταματήστε την καταστολή εναντίον των διαδηλωτών</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Ο πρώην πρόεδρος της Βολιβίας απηύθυνε έκκληση στη διεθνή κοινότητα για τερματισμό της αιματοχυσίας στη Βολιβία, καθώς 32 άνθρωποι έχουν σκοτωθεί λόγω της ταραχώδους πολιτικής κατάστασης.</h4>
      <p>Σε ανάρτησή του στο Twitter, ο <b>Έβο Μοράλες </b>ανέφερε τα εξής:<i> «Απευθύνω έκκληση στη Διαμερικανική Επιτροπή Ανθρωπίνων Δικαιωμάτων (CIDH), στον ΟΗΕ για να καταγγείλουν και να σταματήσουν αυτή τη σφαγή των αυτοχθόνων αδελφών μας που ζητούν την ειρήνη, τη δημοκρατία και τον σεβασμό της ζωής με διαδηλώσεις στους δρόμους. </i><i>Μετά το πραξικόπημα, έχουμε ήδη 30 νεκρούς, η σφαγή αυτή είναι μέρος μιας γενοκτονίας που είναι σε εξέλιξη μέσα στην αγαπημένη μας Βολιβία. Αυτοί σκοτώνουν τους αδελφούς και τις αδελφές μας».</i></p>
      <h3>Στους 32 οι νεκροί</h3>
      <p>Οκτώ άνθρωποι έχασαν τη ζωή τους στις ταραχές που σημειώθηκαν χθες, Τρίτη, μεταξύ υποστηρικτών του πρώην προέδρου 'Εβο Μοράλες και των βολιβιανών δυνάμεων της τάξης κοντά σε διυλιστήριο που απέχει μερικά χιλιόμετρα από την πρωτεύουσα Λα Πας, σύμφωνα με νεότερο απολογισμό που ανακοίνωσε σήμερα η εισαγγελία. Ο νέος αυτός απολογισμός αυξάνει σε 32 τον αριθμό των ανθρώπων που έχασαν τη ζωή τους στα βίαια επεισόδια που συγκλονίζουν τη χώρα.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>