<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380853/abd-ile-yakinlastikca-filistinden-uzaklasiyoruz"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="ABD ile yakınlaştıkça Filistin’den uzaklaşıyoruz"/>
    <meta property="og:description" content=" İslam İşbirliği Teşkilatı dönem başkanı Türkiye ve diğer İslam ülkeleri ise Filistin’in karış karış  işgalini “rutin kınamalarla” seyrediyor…"/>
  </head>
  <body>
    <article>
      <h1>ABD ile yakınlaştıkça Filistin’den uzaklaşıyoruz</h1>
      <h2> İslam İşbirliği Teşkilatı dönem başkanı Türkiye ve diğer İslam ülkeleri ise Filistin’in karış karış  işgalini “rutin kınamalarla” seyrediyor…</h2>
      <address>
        <time datetime="2019-11-20T00:30:00+00:00">20 Nov 2019, 00:30</time>
      </address>
      <p>ABD yönetimi, Siyonist İsrail rejiminin işgal ettiği topraklara yönelik 40 yıllık ikiyüzlü politikasını değiştirdiğini duyurdu. Yeni karara göre işgal edilen topraklar işgal edilmiş olarak görülmeyecek. Bu son karar, yıllardır barış söylemleriyle Filistin’i ve dünyayı oyalayan ABD’nin tek derdinin İsrail’in çıkarlarını gözetmek olduğunu kanıtladı. ABD Dışişleri Bakanı Mike Pompeo, Siyonist İsrail rejiminin işgali altında bulunan Batı Şeria’daki Yahudi işgal birimleri konusunda 40 yılı aşkın süredir Washington’un benimsediği resmi görüşte değişikliğe gidildiğini açıkladı.</p>
      <h3>İSRAİL, KANUNLARLA ALAY EDİYOR</h3>
      <p>Filistin Başbakanı Muhammed Iştiyye, ABD’nin işgal birimlerini artık yasa dışı olarak görmeme kararı almasının, uluslararası kanunları tanımaması anlamına geldiğini belirtti. Iştiyye, “ABD’nin İsrail’deki en radikal akımlardan birinin tarafgirliğini yapması, onu, uluslararası kanunların temel ilkelerini görmekten alıkoyuyor. Bu, başbakanlık yarışının son anlarında Netanyahu’ya destek olma çabasından başka bir şey değildir” ifadesini kullandı.</p>
      <h3>SİYONİST BAKANDAN İLHAK ÇAĞRISI</h3>
      <p>Eski İsrail Adalet Bakanı ve Yeni Sağ Partisi lideri Ayelet Şaked, söz konusu yerleşimlerin İsrail’e ilhak edilmesi çağrısı yaptı. Irkçı sağ görüşleriyle öne çıkan Şaked, Batı Şeria’daki yasa dışı Yahudi yerleşim birimlerine ilişkin karardan dolayı Trump ve Pompeo’ya teşekkür etti. Yahudilerin Batı Şeria’da yaşamaya yasal ve ahlâki (!) hakları olduğunu iddia eden Şaked, “Artık egemenliğimizi bu yerleşimlere uygulama zamanı” ifadesini kullandı.</p>
      <p>ABD Dışişleri Bakanı Mike Pompeo, Siyonist İsrail rejiminin işgali altında bulunan Batı Şeria’daki Yahudi işgal birimleri konusunda 40 yılı aşkın süredir Washington’un benimsediği resmi görüşte değişikliğe gidildiğini açıkladı. Alınan karara göre Trump yönetimi ABD’nin 40 yıllık Filistin politikasını değiştirmiş oldu. Siyonist rejiminin Filistin’i ilhak için Trump’ın Yahudi damadı Jared Kushner tarafından ‘Yüzyılın Anlaşması’ adı altında program hazırlanmıştı.</p>
      <h3>ARTIK HUKUKA AYKIRI DEĞİLMİŞ!</h3>
      <p>Pompeo, “Donald Trump yönetimi Batı Şeria’daki İsrail yerleşimleri artık uluslararası hukuka aykırı olarak görmüyor” dedi. Pompeo, Batı Şeria’daki İsrail işgal birimleri ile ilgili yaptığı değerlendirmede Obama yönetimindeki görüşte değişikliğe gidildiğini ifade ederek, “Sivil yerleşimlerin kurulmasının uluslararası hukukla tutarlı olmadığını söylemek, barış amacını ilerletmedi. Kimin haklı kimin haksız olduğuna ilişkin tartışmalar barışı getirmeyecek” dedi.</p>
      <h3>TRUMP, İSRAİL NE İSTEDİYSE YAPIYOR!</h3>
      <p>ABD Başkanı Donald Trump, iktidara geldiği 2017’den bu yana aldığı skandal kararlar nedeniyle Filistin-İsrail meselesinde gittikçe azalan iki devletli çözüm olasılığını daha da zor hale getirirken, Tel Aviv’i memnun edecek kararlar almaya devam ediyor. Önceki seçim kampanyasını İsrail taraftarlığı üzerine kurarak ülkedeki Yahudi lobilerinin desteğini almayı başaran Trump, başkan seçildikten sonra uzun süredir devam edegelen sorunlarda İsrail lehine kararlar aldı. Trump, Yahudi asıllı damadı ve danışmanı Jared Kushner’in etkisiyle İsrail’in tüm isteklerini bölgedeki dengeleri gözetmeksizin gözü kapalı kabul ederek hayata geçirdi.</p>
      <h3>SON “HEDİYE” YAHUDİ İŞGAL BİRİMLERİ</h3>
      <p>Hem ABD’deki Yahudi lobilerinin desteğini alma isteği hem de Filistin-İsrail meselesindeki danışmanlarının Yahudi asıllı olması Trump’ın aldığı kararların İsrail lehine olmasında etkili oluyor. Tepkilere neden olan Kudüs kararı, UNRWA’ya yardımların kesilmesi, FKÖ’nün Washington’daki ofisinin kapatılması gibi adımların ardından Trump yönetimi, işgal altındaki Batı Şeria’da yer alan yasa dışı Yahudi işgal birimlerine ilişkin skandal bir karara imza attı. İsrail Başbakanı Netanyahu, karardan dolayı Trump ve Pompeo’ya teşekkür ederken, Filistin Başbakanı Muhammed Iştiyye, ABD’nin bu kararının uluslararası kanunların hafife alınması anlamına geldiğini belirtti. Uzmanlar, Trump’ın kararının İsrail’in Batı Şeria’daki yasa dışı Yahudi işgal birimlerini ilhak etme planının önünü açabileceği uyarısında bulunuyor.</p>
      <h3>ABD’NİN BARIŞ YALANI ORTAYA ÇIKTI</h3>
      <p>Hamas Sözcüsü Hazim Kasım, “ABD’li yetkililer tarafından yapılan bu açıklamalar, ABD idaresinin halkımıza ve onun haklarına yönelik saldırıya ortak olduğunun teyididir” ifadesini kullandı. Kasım, söz konusu Yahudi işgal birimlerinin savaş suçu olduğunu, İsrail’in bu toprakların gerçek sahiplerini kovup buralarda güç kullanarak yerleşim birimi inşa ettiğini ve dünyanın her yerinden buralara Yahudi getirdiğini belirtti.</p>
      <h3>ABD, ŞİDDET VE KAOSUN KAPISINI AÇTI</h3>
      <p>Filistin Kurtuluş Örgütü (FKÖ), ABD yönetiminin kararının, bölgede şiddet, radikalleşme, kaos ve kan dökmenin kapısını açtığını belirtti. FHKC’den yapılan açıklamada da, ABD’nin yeni tutumunun, bu ülkenin “Filistin-İsrail” mücadelesinin çözümünde rol oynadığına dair bazı kişilerde halen var olan “vehimlere” son verilmesini gerekli kıldığı ifade edildi. İslami Cihad ise siyasi bölünmeyi sonlandıracak ulusal bir toplantı düzenlenmesi ve tüm ulusal enerjinin İsrail’le mücadeleye kanalize edilmesi çağrısında bulundu. İslami Cihad ayrıca, ABD’nin söz konusu kararına karşı Arapların ortak bir tavır sergilemesini istedi. Filistin Başkanı Mahmoud Abbas’ın sözcüsü Nebil Ebu Rudeyna ise ABD’nin söz konusu açıklamasının güvenilirliğini zedelediğini belirterek, “ABD, gelecekteki barış sürecinde olası bir rol alabilmek için bütün güvenilirliğini kaybetti” dedi.</p>
      <h3>ESKİ SİYONİST BAKANDAN İLHAK ÇAĞRISI</h3>
      <p>Eski İsrail Adalet Bakanı ve Yeni Sağ Partisi lideri Ayelet Şaked, söz konusu yerleşimlerin İsrail’e ilhak edilmesi çağrısı yaptı. Irkçı sağ görüşleriyle öne çıkan Şaked, Batı Şeria’daki yasa dışı Yahudi yerleşim birimlerine ilişkin karardan dolayı Trump ve Pompeo’ya teşekkür etti. Yahudilerin Batı Şeria’da yaşamaya yasal ve ahlâki (!) hakları olduğunu iddia eden Şaked, “Artık egemenliğimizi bu yerleşimlere uygulama zamanı” ifadesini kullandı.</p>
      <h3>AB: YERLEŞİM YERLERİ İLLEGALDİR</h3>
      <p>Filistin’in yanında AB’den yayınlanan açıklamada ise, ABD yönetiminin açıklamasına değinilmeden, olası etkiler üzerine uyarıldı: “Bütün yerleşim eylemleri uluslararası hukuk altında illegaldir ve iki eyalet çözümünün güvenilirliğini ortadan kaldırmanın yanında uzun süreli bir barış sağlanmasını da engeller. AB, İsrail’i işgalci güç olarak bölgedeki bütün yerleşim eylemlerini sonlandırmaya çağırıyor.”</p>
      <h3>“TRUMP, AŞIRILIKÇILARI TATMİN EDİYOR”</h3>
      <p>ABD’li isimlerden, yönetimin Batı Şeria’daki Yahudi yerleşimleri kararına tepki geldi. 2020 seçimlerinin aday adaylarından Vermont Senatörü Bernie Sanders, “Trump, bir kez daha ABD’yi izole etmekte ve aşırılıkçı tabanını tatmin etme uğruna diplomasiyi baltalamaktadır” dedi. Açıklamasında, Martin Luther King’in “Her şeyin sonunda, düşmanlarımızın sözlerini değil, dostlarımızın sessizliğini hatırlayacağız” sözlerine yer veren ABD Kongresinin ilk Müslüman kadın vekillerinden Ilhan Omar ise, “Yahudi işgal birimleri uluslararası hukuku, ABD’nin on yıllardır süregelen dış politikasını ve Filistin halkının insan haklarını ihlal etmektedir. Barış ihtimaline inanan herkes şu anda sesini yükseltmelidir”  dedi. Amerikan-İslam İlişkileri Konseyi Başkanı Nihad Awad da, “Pompeo ve Trump, dikkatleri azil soruşturmasının üzerinden uzaklaştırmak için aşırılıkçı tabanlarını tatmin ediyor” dedi.</p>
      <h3>DÜNYADAN TEPKİ, İSRAİL’DEN ÖVGÜ</h3>
      <p>Washİngton yönetiminin skandal kararı Filistin ve Avrupa Birliği’nde tepki görürken, İsrail yönetiminden destek aldı. Pompeo’nun söz konusu açıklaması sonrası İsrail Başbakanı Benjamin Netanyahu, ABD’nin haksız yere yapılan bir suçlamayı düzelttiğini belirterek, şunları söyledi:</p>
      <p>“Trump yönetimi Yahudiye ve Samarya’daki İsrail yerleşimlerinin uluslararası hukuka aykırı olduğu yönündeki iddiayı reddederek, tarihi bir yanlışı düzelten bir politika duruşu aldı. Bu politika, Yahudiye ve Samarya’daki Yahudilerin sömürgeci olmadığı yönünde tarihi bir olguyu yansıtıyor.”</p>
      <p>Netanyahu’nun yanında ABD İsrail büyükelçisi David Friedman, ABD yönetiminden gelen yeni açıklamanın İsrail ve Filistin arasındaki “barış” (!) sürecini hızlandırabileceğini öne sürdü.</p>
      <p>İsrail Başbakanlık Ofisinden yapılan yazılı açıklamada ise, İsrail’in, aldıkları karardan dolayı Trump ve Pompeo’ya minnettar olduğu belirtildi.</p>
      <p>Mavi-Beyaz İttifakı lideri Benny Gantz da, aldığı karardan dolayı ABD yönetimini tebrik ederken, Washington yönetiminin bir kez daha kararlı şekilde İsrail’in yanında yer aldığını ortaya koyduğunu kaydetti.</p>
      <h3>İSRAİL KANUNLARLA ALAY EDİYOR</h3>
      <p>Filistin Başbakanı Muhammed Iştiyye, işgal birimlerini artık yasa dışı olarak görmeme kararı almasının, uluslararası kanunların hafife alınması anlamına geldiğini belirtti. Iştiyye, “ABD’nin İsrail’deki en radikal akımlardan birinin tarafgirliğini yapması, onu, uluslararası kanunların temel ilkelerini görmekten alıkoyuyor. Bu, başbakanlık yarışının son anlarında Netanyahu’ya destek olma çabasından başka bir şey değildir” ifadesini kullandı.</p>
      <h3>İSRAİL NE  İSTEDİYSE YAPTILAR</h3>
      <p>ABD Başkanı Donald Trump, baŞkanlık koltuĞuna oturduĞu 20 Ocak 2017’den bu yana Tel Avİv’İ memnun edecek kararlar almaya devam edİyor</p>
      <h3> 6 ARALIK 2017</h3>
      <p>ABD yönetimi Kudüs’ü ‘İsrail’in başkenti’ olarak tanıdı.</p>
      <h3> 8 MAYIS 2018</h3>
      <p>ABD, İran ile nükleer anlaşmadan çekildi.</p>
      <h3> 14 MAYIS 2018</h3>
      <p>ABD’nin Tel Aviv’deki büyükelçiliği Kudüs’e taşındı.</p>
      <h3> 31 AĞUSTOS 2018</h3>
      <p>Trump yönetimi, ABD’nin Birleşmiş Milletler Filistinli Mültecilere Yardım Ajansı’na (UNRWA) mali yardımları tamamen durdurma kararı aldı.</p>
      <h3> 8 EYLÜL 2018</h3>
      <p>Washington yönetimi işgal altındaki Doğu Kudüs’te bulunan ve şehirde yaşayan Filistinlilere hizmet veren hastanelere yapacağı 20 milyon dolardan fazla yardımı kesti.</p>
      <h3> 10 EYLÜL 2018</h3>
      <p>Trump yönetimi, Filistin Kurtuluş Örgütü’nün (FKÖ) Washington’daki ofisini kapatma kararı aldı.</p>
      <h3> 25 MART 2019</h3>
      <p>1967’den bu yana işgal altındaki Suriye toprağı Golan Tepeleri üzerinde “İsrail’in egemenliğini ABD’nin resmen tanıdığını” ilan eden başkanlık kararnamesini imzaladı.</p>
      <h3> 18 KASIM 2019</h3>
      <p>İsgal altındaki Batı Şeria’da yer alan yasa dışı Yahudi yerleşim birimlerini artık yasa dışı olarak görmeme kararı aldı.</p>
    </article>
  </body>
</html>