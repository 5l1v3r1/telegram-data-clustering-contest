<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/luknja-v-androidu-omogoca-snemanje-brez-dovoljenj/194265/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Luknja v Androidu omogoča snemanje brez dovoljenj"/>
    <meta property="og:description" content="V Androidu so odkrili ranljivost, ki napadalcem omogoča, da vam prisluškujejo in vas snemajo, četudi zlonamerni aplikaciji sploh nismo dali dovoljenj za to."/>
  </head>
  <body>
    <article>
      <h1>Luknja v Androidu omogoča snemanje brez dovoljenj</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b>V Androidu so odkrili ranljivost, ki napadalcem omogoča, da vam prisluškujejo in vas snemajo, četudi zlonamerni aplikaciji sploh nismo dali dovoljenj za to. Zadostuje že, če ima aplikacija dovoljenje za shranjevanje podatkov, kar običajno zahtevajo vse aplikacije. Toda zaradi hrošča je to dovolj, da lahko takšna aplikacija dostopa tudi do kamere. Google in Samsung sta ranljivost v svojih telefonih že odpravila, v ostalih telefonih pa se še lahko skriva.</b>
      </p>
      <p>Priznati je treba, da je zloraba te luknje očitna. Telefon v primeru snemanja dejansko odpre aplikacijo kamera, kar uporabnik tudi vidi – če gleda v telefon. Če pa telefona nima v vidnem polju, tega ne opazi, aplikacija pa vseeno snema dogajanje, ki ga lahko potem tudi posreduje na upravljavčeve strežnike. Če imajo fotografije ali videoposnetki vgrajen zapis GPS, nam lahko resnično sledi.</p>
      <p>Ali je telefon ranljiv, lahko preverimo tudi sami, tako da sledimo navodilom na straneh odkriteljev. Potrebovali bomo dostop do terminala. V vsakem primeru pa velja upoštevati, da na telefon ne nalagamo sumljivih aplikacij. In za tiste bolj paranoične – če imate v isti sobi vključen telefon, obstoji vsaj teoretična možnost, da vaše besede niso namenjene samo ljudem v tej sobi.</p>
      <p>
        <a href="https://www.checkmarx.com/blog/how-attackers-could-hijack-your-android-camera">Checkmarx</a>
      </p>
      <figure>
        <img src="https://www.monitor.si/media/monitor/slike/novice/2019/november/__1200/checkmarx.jpg"/>
      </figure>
    </article>
  </body>
</html>