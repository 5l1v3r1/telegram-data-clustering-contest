<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/pariste-700-cocuk-geceyi-sokakta-geciriyor/1651051"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Paris'te 700 çocuk geceyi sokakta geçiriyor"/>
    <meta property="og:description" content="Paris'te yıl başından bu yana sokakta yaşayan 8 çocuğun hayatını kaybettiği bildirildi."/>
  </head>
  <body>
    <article>
      <h1>Paris'te 700 çocuk geceyi sokakta geçiriyor</h1>
      <h2>Paris'te yıl başından bu yana sokakta yaşayan 8 çocuğun hayatını kaybettiği bildirildi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Yusuf Özcan  </a></address>
      <h4>Paris</h4>
      <p>Fransa'nın başkenti <b>Paris</b>'te 700 çocuğun ailesiyle sokakta yaşadığı ortaya çıktı.</p>
      <p>Ülkede faaliyet gösteren 12 dernekten yapılan yazılı açıklamada, hükümetten, sokakta yaşamak zorunda kalanların yerleştirilmesi için acil şekilde<b> barınma merkezi açması talep edildi</b>.</p>
      <p>Açıklamada, Paris ve çevresinde<b> 700 çocuğun ailesiyle sokakta yaşadığı </b>ve 18 yaşından küçük 20 bin çocuğun geçici yerlerde kaldığı belirtilerek, bu durumun Fransa'ya yakışmadığı vurgulandı.</p>
      <p>Sokakta kalan evsizlere ilişkin çalışmalar yapan "Collectif des morts de la rue" derneğine göre, yıl başından bu yana 8 çocuk sokakta yaşamını yitirdi.</p>
      <p>Geçen yıl sokakta yaşayan 18 kişi, çeşitli nedenlerle hayatını kaybetmişti.</p>
      <p>Paris Belediyesinin geçen sene yaptığı çalışmada, 3 bine yakın kişinin sokakta yaşamak zorunda kaldığı tespit edilmişti.</p>
      <p>Fransa Cumhurbaşkanı Emmanuel Macron, 2017'nin yazında yaptığı açıklamada, "2017 sonuna kadar sokakta yaşayan kimsenin kalmayacağı" sözünü vermişti.</p>
      <related>
        <a href="https://www.aa.com.tr/tr/dunya/pariste-700-cocuk-geceyi-sokakta-geciriyor/1651051"/>
        <a href="https://www.aa.com.tr/tr/politika/-aile-calisma-ve-sosyal-hizmetler-bakani-selcuk-cocuklarimiz-gelecegimizin-teminati/1650825"/>
        <a href="https://www.aa.com.tr/tr/dunya/suriye-ic-savasinda-29-binden-fazla-cocuk-oldu/1650750"/>
        <a href="https://www.aa.com.tr/tr/dunya/unicef-yemende-12-milyon-cocuk-acil-yardima-muhtac/1649986"/>
        <a href="https://www.aa.com.tr/tr/dunya/fransiz-askerleri-suriyede-abd-himayesinde-varlik-gosteriyor/1649595"/>
        <a href="https://www.aa.com.tr/tr/dunya/fransada-kopru-coktu-2-olu/1649144"/>
      </related>
    </article>
  </body>
</html>