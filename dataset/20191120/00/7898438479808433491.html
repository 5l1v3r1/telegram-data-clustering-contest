<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e-forologia.gr/cms/viewContents.aspx?id=215833"/>
    <meta property="og:site_name" content="e-forologia"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Παράταση για την υποβολή ετήσιων χρηματοοικονομικών καταστάσεων από νομικά πρόσωπα του μη χρηματοπιστωτικού τομέα"/>
    <meta property="og:description" content="Η Τράπεζα της Ελλάδος, ανταποκρινόμενη στο αίτημα κυρίως μικρών επιχειρήσεων και φοροτεχνικών γραφείων, δίνει παράταση ως..."/>
  </head>
  <body>
    <article>
      <h1>Παράταση για την υποβολή ετήσιων χρηματοοικονομικών καταστάσεων από νομικά πρόσωπα του μη χρηματοπιστωτικού τομέα</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Η Τράπεζα της Ελλάδος, ανταποκρινόμενη στο αίτημα κυρίως μικρών επιχειρήσεων και φοροτεχνικών γραφείων, δίνει παράταση ως τις <b>15 Ιανουαρίου 2020</b> για την υποβολή ετήσιων χρηματοοικονομικών καταστάσεων από νομικά πρόσωπα του μη χρηματοπιστωτικού τομέα. Η πρώτη υποβολή, που αφορά τις εταιρικές χρήσεις 2016, 2017 και 2018, είχε καταληκτική ημερομηνία την 30ή Νοεμβρίου 2019.</p>
      <p>Υπενθυμίζεται ότι η Τράπεζα της Ελλάδος με την <u><a href="https://www.e-forologia.gr/lawbank/document.aspx?digest=872D6C41134FC5F0.1D031AEA53&amp;version=2019/06/03">Πράξη Διοικητή Αριθ. 2682/03.06.2019</a> </u>δημιούργησε Κεντρικό Γραφείο Ισολογισμών, με σκοπό τη συλλογή και παροχή εξειδικευμένης στατιστικής πληροφόρησης για τα χρηματοοικονομικά στοιχεία των νομικών προσώπων του μη χρηματοπιστωτικού τομέα που δραστηριοποιούνται στην Ελλάδα.</p>
      <p>Η Τράπεζα της Ελλάδος ευχαριστεί τις χιλιάδες επιχειρήσεις που ήδη έχουν προχωρήσει στην υποβολή των καταστάσεων και συνιστά σε όσες είναι έτοιμες να υποβάλουν τα στοιχεία τους να το πράξουν εγκαίρως πριν από την καταληκτική ημερομηνία, για να αποφευχθεί η υπερφόρτωση του δικτύου.</p>
      <p>Μπορείτε <a href="https://www.bankofgreece.gr/statistika/ypovolh-stoixeiwn/ethsies-xrhmatooikonomikes-katastaseis-apo-epixeirhseis-toy-mh-xrhmatopistwtikoy-tomea"><u>εδώ</u></a> να βρείτε τις Τεχνικές Οδηγίες, τις Συνοπτικές Οδηγίες και τα αρχεία προς υποβολή.</p>
      <p>Περισσότερες πληροφορίες παρέχονται από τη Διεύθυνση Στατιστικής της Τράπεζας της Ελλάδος στα τηλέφωνα: 210 3203868, 210 3203857, 210 3202413, 210 3203866 και 210 3203846 κατά τις ώρες 10.00-13.00.</p>
    </article>
  </body>
</html>