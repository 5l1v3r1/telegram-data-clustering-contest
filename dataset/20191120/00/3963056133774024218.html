<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/euro2020_mancini_balotelli_ha_mesi_sorteggio_rischio_francia_portogallo-4875327.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Euro2020, Mancini: «Balotelli? Ha sei mesi. Sorteggio? Rischio Francia e Portogallo»"/>
    <meta property="og:description" content="«Balotelli ad Euro2020? Ha sei mesi, sono lunghi». Roberto Mancini, ct dell’Italia, sorride mentre sale sul palco del Social Football Summit, in programma oggi e domani..."/>
  </head>
  <body>
    <article>
      <h1>Euro2020, Mancini: «Balotelli? Ha sei mesi. Sorteggio? Rischio Francia e Portogallo»</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Valerio Cassetta</a></address>
      <p>«Balotelli ad Euro2020? Ha sei mesi, sono lunghi». Roberto Mancini, ct dell’Italia, sorride mentre sale sul palco del Social Football Summit, in programma oggi e domani all’Olimpico di Roma, e non chiude ad una convocazione per Super Mario. La testa è già agli Europei, una competizione in cui ci «saranno tante squadre forti e al momento è difficile indicare una favorita». Mancini predica cauto ottimismo: «Questa nazionale non mi ricorda altre formazioni perché non abbiamo vinto ancora nulla, vedremo a giugno cosa avremmo fatto. Intanto, complimenti ai ragazzi. Sono contento che sia tornato entusiasmo tra i tifosi». Sul nuovo corso intrapreso a Coverciano il ct svela: «Chiamare Zaniolo che aveva zero presenze in A e in B poteva essere una cosa da pazzo. Lui Tonali, Kean, Scamacca... sono giocatori di qualità che abbiamo deciso di portare per vederli e con l’aiuto di quelli più esperti siamo riusciti a creare un buon gruppo». Infine, un pensiero a Sinisa Mihajlovic: «È un grande piacere sapere  che stia andando bene e che si stia riprendendo. Tornare a casa e una cosa bella. Gli vogliamo bene». Sul sorteggio per gli Europeo aggiunge: «Anche se siamo testa di serie c'è il rischio di incontrare Francia e Portogallo, ma non sono preoccupato. La cosa bella è che giocheremo qui all'Olimpico».</p>
      <footer>Ultimo aggiornamento: 22:49<br/>© RIPRODUZIONE RISERVATA</footer>
    </article>
  </body>
</html>