<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342954/sport:/title:partizanov-rastanak-sa-parahovskim-belorusu-75-000-evra"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Partizanov rastanak sa Parahovskim, Belorusu 75.000 evra"/>
    <meta property="og:description" content="U Humskoj aktivno rade na pronalaženju novog rešenja u reketu"/>
  </head>
  <body>
    <article>
      <h1>Partizanov rastanak sa Parahovskim, Belorusu 75.000 evra</h1>
      <h2>U Humskoj aktivno rade na pronalaženju novog rešenja u reketu</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Artjom Parahovski</b> više nije igrač Partizana. Kako piše dnevni list <b><a href="https://www.kurir.rs/sport/kosarka/3361413/rastali-se-partizan-i-parahuski-ostoja-mijailovic-za-kurir-njemu-ce-biti-isplacen-samo-jedan-deo-foto">Kurir</a></b>, dve strane su pronašle način za raskid saradnje, pa će Belorusu biti isplaćena jedna i po plata, što je oko 75.000 evra.</p>
      <p>Konačnim dogovorom zadovoljni su i u taboru Partizana, iako je <b>Parahovski</b> došao kao kao najskuplje pojačanje, u čije se mogućnosti nije dovodila nikakva sumnja. Ipak, bivši igrač Ritasa, Makabija, Nižnjeg i Hapoela je potpuno podbacio.<br/>"<b>Da, do kraja dana raskidamo ugovor s njim. Jedino što mogu da vam kažem jeste da je klub napravio dobar dogovor s Parahovskim i njemu će biti isplaćen samo jedan deo ugovora. Mi sada tražimo drugo adekvatno rešenje na toj poziciji</b>", rekao je za Kurir predsednik Partizana <b>Ostoja</b> <b>Mijailović</b>.</p>
      <figure>
        <img src="https://mozzartsport.com/upload/CKEditor/18.11.2019/770x200-PFK.png"/>
      </figure>
      <p>Crno-beli su u ovom trenutku u reketu imaju trojicu "lakših" centara <b>Vilijama Mozlija</b>, <b>Nikolu</b> <b>Jankovića</b> i mladog <b>Dušana Miletića</b>, pa čelnici kluba iz Humske aktivno rade na pronalaženju još jednog visokog igrača, koji bi ozbiljno pojačao konkurenciju i olakšao posao i mogućnosti treneru <b>Andrei Trinkijeriju</b>.</p>
      <p>Parahovskiu je ove sezone zabeležio zvega četiri nastupa u ABA ligi, gde je prosečno provodio 8,5 minuta na terenu, uz prosek od tri postignuta poena i 0,8 skokova. U Evrokupu je odigrao jedan meč više, prosečno je na terenu bio osam minuta, a postizao 1,6 skokova, uz 1,2 skoka po utakmici.</p>
      <figure>
        <img src="https://mozzartsport.com/upload/CKEditor/20.11.2019/borac.png"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>