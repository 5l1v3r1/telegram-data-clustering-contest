<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/technologie/strazenia-citlivych-udajov-sa-uz-netreba-bat.html"/>
    <meta property="og:site_name" content="TREND.sk"/>
    <meta property="article:published_time" content="2019-11-20T00:05:00+00:00"/>
    <meta property="og:title" content="Stráženia citlivých údajov sa už netreba báť"/>
    <meta property="og:description" content="Inzercia | Ako dlho vám potrvá, kým zistíte, že si jeden z vašich zamestnancov skopíroval z databázy cenné údaje?"/>
  </head>
  <body>
    <article>
      <h1>Stráženia citlivých údajov sa už netreba báť</h1>
      <address><time datetime="2019-11-20T00:05:00+00:00">20 Nov 2019, 00:05</time> by <a rel="author">PR</a></address>
      <p>
        <b><b>Inzercia</b> | Ako dlho vám potrvá, kým zistíte, že si jeden z vašich zamestnancov skopíroval z databázy cenné údaje? Dáta sú dnes často tým najcennejším aktívom, ktoré firmy majú.</b>
      </p>
      <p>Ich bezpečnosť pritom už nie je len vnútornou záležitosťou podniku, ale podlieha i viacerým reguláciám, ako je napríklad GDPR. Za jej podcenenie hrozia vysoké pokuty, nehovoriac o reputačnom riziku či priamom dopade na prevádzku spoločnosti. Preto ju nemožno ignorovať.</p>
      <p><i>„Ideálny spôsob, ako pristupovať k ochrane citlivých údajov, je vyčleniť si na prípravu dostatok času,“</i> hovorí Petr Němec, odborník spoločnosti Atos na bezpečnostné riešenia. <i>„Treba si vziať všetky smernice a bezpečnostné politiky, zanalyzovať si ich a v prvom rade si určiť, čo vaša firma naozaj potrebuje. Na základe toho potom dokážete omnoho lepšie navrhnúť architektúru bezpečnostného riešenia,“</i> vysvetľuje.</p>
      <h3>Kompletná ochrana databáz</h3>
      <p>Ochrana databáz a citlivých údajov sa po zavedení GDPR stala kľúčovou súčasťou bezpečnostných riešení. Európske nariadenie, ale i národná legislatíva vyžadujú, aby firmy zaistili ochranu osobných údajov pred krádežou a zneužitím a zároveň ukladajú povinnosť hlásiť závažné bezpečnostné incidenty. Práve s bezpečnosťou databáz môže firmám pomôcť riešenie IBM Guardium, ktoré Atos poskytuje.</p>
      <p><i>„Jeho kľúčovou vlastnosťou je, že kompletne ochráni databázy, dáta i súbory,“</i> hovorí Němec. <i>„Guardium dokáže monitorovať databázové aktivity v reálnom čase, okamžite varovať v prípade porušenia pravidiel databázovej bezpečnosti a pôsobí dokonca preventívne proti zneužitiu dát. Načítava chyby, ktoré databáza vracia, takže vie sledovať napríklad neúspešné prihlásenia, upozorňuje na podozrivé príkazy, ktoré sa snažia trebárs o zrušenie či zmenu práv v tabuľkách a monitoruje procedúry, ktoré na databázach bežia,“</i> vysvetľuje odborník Atosu.</p>
      <h3>Rýchle riešenie</h3>
      <p>Firmy dnes prevádzkujú zložité prostredia, v ktorých možno k dátam pristupovať rôznymi spôsobmi. Tie sú navyše distribuované naprieč infraštruktúrou či aplikáciami. Výhodou riešenia je, že v porovnaní s natívnym auditom databáz je neinvazívne. Kým natívny audit môže rýchlosť  databáz spomaliť, Guardium do nich nič nepridáva a nevyžaduje si žiadne zmeny v ich konfigurácii. Má tak minimálny vplyv na ich výkonnosť.</p>
      <p>Riešenie je zároveň predstupňom komplexnej správy bezpečnostných informácií a incidentov (SIEM), keďže už samotné dokáže vyriešiť množstvo bezpečnostných udalostí. Filtruje ich a do SIEM sa tak dostávajú len vážne bezpečnostné incidenty, takže nie je zahltený zbytočnými informáciami.</p>
      <h3>Prednastavené šablóny</h3>
      <p><i>„Z pohľadu auditov je veľmi dôležité, že Guardium je zamknutý. Firma k nemu nemá administrátorský prístup, riešenie je tak certifikované na nepopierateľnosť údajov,“</i> hovorí Němec. „<i>Pri databázovom audite možno zaručiť, že s dátami, ktoré systém nazbieral a uložil, sa nemanipulovalo. Sú nepopierateľné, pretože ani administrátor firmy ich nemôže zmeniť,“</i> hovorí.</p>
      <p>Systém je konfigurovateľný, takže si používateľ môže sám určiť rozsah citlivých údajov. Guardium potom automaticky začne logovať prístupy a v prípade rozšíreného nastavenia až na úroveň presných jednotlivých dopytov.</p>
      <p>Okrem toho obsahuje už prednastavené šablóny napríklad na GDPR. Dokáže tak preskenovať databázy a automaticky vyhľadať dáta, ktoré sú podľa legislatívy citlivé. Umožňuje v záznamoch vyhľadávať anomálie. „Ak napríklad nejaký zamestnanec mimo svojich kompetencií začne vo veľkom dávať dopyty napríklad na ľudí v určitom veku, systém na to automaticky upozorní,“ hovorí odborník spoločnosti Atos.</p>
    </article>
  </body>
</html>