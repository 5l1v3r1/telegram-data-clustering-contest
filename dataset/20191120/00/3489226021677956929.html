<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/protash-gia-to-prosfygiko-apo-th-rena-doyroy-sto-perifereiako-symboylio"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Πρόταση για το προσφυγικό από τη Ρένα Δούρου στο Περιφερειακό Συμβούλιο"/>
    <meta property="og:description" content="Την πρόταση για συζήτηση και τη λήψη απόφασης στην επόμενη συνεδρίαση του Περιφερειακού Συμβουλίου Αττικής, σχετικά με την ανάληψη πρωτοβουλιών για την αντιμετώπιση του προσφυγικού – μεταναστευτικού ζητήματος από την Περιφέρεια Αττικής, κατέθεσε η επικεφαλής της “Δύναμης Ζωής”, Ρένα Δούρου."/>
  </head>
  <body>
    <article>
      <h1>Πρόταση για το προσφυγικό από τη Ρένα Δούρου στο Περιφερειακό Συμβούλιο</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Την πρόταση για συζήτηση και τη λήψη απόφασης στην επόμενη συνεδρίαση του Περιφερειακού Συμβουλίου Αττικής, σχετικά με την ανάληψη πρωτοβουλιών για την αντιμετώπιση του προσφυγικού – μεταναστευτικού ζητήματος από την Περιφέρεια Αττικής, κατέθεσε η επικεφαλής της “Δύναμης Ζωής”, Ρένα Δούρου.</h4>
      <p>Η Ρένα Δούρου, πρότεινε τη διεξαγωγή σχετικής συζήτησης και λήψης απόφασης στο επόμενο συμβούλιο, τονίζοντας ότι η συζήτηση αυτή έχει καθυστερήσει, υπογραμμίζοντας παράλληλα ότι αυτό δεν οφείλεται σε διαδικαστικά θέματα αλλά στην αδιαφορία της Περιφερειακής Αρχής για το θέμα. </p>
      <p>Παράλληλα, υπογράμμισε τη σημασία του ρόλου της Τοπικής Αυτοδιοίκησης στην υποδοχή και αντιμετώπιση των πρώτων αναγκών των προσφύγων και των μεταναστών, και μάλιστα σε μια περίοδο που η κυβέρνηση επιχειρεί, με μεγάλη καθυστέρηση, να λάβει σχετικές αποφάσεις. Η συζήτηση αυτή στο Περιφερειακό Συμβούλιο έπρεπε να είχε γίνει πολύ νωρίτερα, καθώς η Διοίκηση της Δύναμης Ζωής είχε συστηματικά ασχοληθεί με το ζήτημα, ιδρύοντας μάλιστα το Κέντρο Logistics, μια δομή που, όπως τόνισε η ίδια, «απέσπασε τα εύσημα του Συμβουλίου της Ευρώπης, αποτελώντας πια καλή ευρωπαϊκή πρακτική». Πλέον, παρατήρησε, η κα Δούρου, η Δύναμη Ζωής έχει επεξεργασμένες προτάσεις να συνεισφέρει στον διάλογο, υπό το πρίσμα των νέων εξελίξεων στο θέμα και των νέων κυβερνητικών αποφάσεων που αφορούν, μεταξύ άλλων, και στη δράση της Τοπικής Αυτοδιοίκησης και των Περιφερειών ειδικότερα. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>