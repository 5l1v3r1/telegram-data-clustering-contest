<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699159/%D8%B1%D8%A8%DB%8C%D8%B9%DB%8C-%D8%A7%D8%BA%D8%AA%D8%B4%D8%A7%D8%B4%E2%80%8C%D9%87%D8%A7%DB%8C-%D8%AE%DB%8C%D8%A7%D8%A8%D8%A7%D9%86%DB%8C-%D8%B5%D8%AF%D8%A7%DB%8C-%D8%A7%D8%B9%D8%AA%D8%B1%D8%A7%D8%B6-%D9%85%D8%AF%D9%86%DB%8C-%D8%B1%D8%A7-%D8%A8%D9%87-%D8%AD%D8%A7%D8%B4%DB%8C%D9%87-%D9%85%DB%8C-%D8%A8%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ربیعی: اغتشاش‌های خیابانی صدای اعتراض مدنی را به حاشیه می برد"/>
    <meta property="og:description" content="علی ربیعی ‏دستیار ارتباطات اجتماعی رییس جمهوری و سخنگوی دولت در توئیتی با تاکید بر اینکه جفای خشونت‌ها و اغتشاش‌های خیابانی این است که صدای اعتراض مدنی را به حاشیه می‌برد، گفت: این حاشیه‌رانی، خواست بدخواهان ایران و تروریست‌ها است."/>
  </head>
  <body>
    <article>
      <h1>ربیعی: اغتشاش‌های خیابانی صدای اعتراض مدنی را به حاشیه می برد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038723_390.jpg"/>
      </figure>
      <p>علی ربیعی ‏دستیار ارتباطات اجتماعی رییس جمهوری و سخنگوی دولت در توئیتی با تاکید بر اینکه جفای خشونت‌ها و اغتشاش‌های خیابانی این است که صدای اعتراض مدنی را به حاشیه می‌برد، گفت: این حاشیه‌رانی، خواست بدخواهان ایران و تروریست‌ها است.</p>
      <p>به گزارش ایرنا ربیعی بامداد چهارشنبه در این توئیت افزود: من در نشست سخنگویی گفتم پدیده اغتشاشات بیش از دو روز دوام نخواهد داشت. احساس کردم مرزبندی میان اعتراض مدنی و خشونت ضد مردمی تعمیق شده است.</p>
      <p>وی تصریح کرد: جفای خشونت‌ها و اغتشاش‌های خیابانی این است که صدای اعتراض مدنی را به حاشیه می برد. این حاشیه‌رانی، خواست بدخواهان ایران و تروریست‌ها است.</p>
      <p>او ادامه داد: دوگانه اعتراض یا اغتشاش، دوگانه گفت‌وگوی اجتماعی یا خشونت است. اولی سبب پویش و دومی عامل فرسایش است. نخبگان، انجمن‌های علمی و احزاب می‌توانند پیشرو گفت‌وگو باشند. دست همه اهل گفت‌وگو را می‌فشاریم.</p>
    </article>
  </body>
</html>