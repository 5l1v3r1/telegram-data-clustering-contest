<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/intrattenimento/photogallery/2019/11/20/goonies-attori-oggi.html"/>
    <meta property="og:site_name" content="Sky TG24"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="I Goonies tornano al cinema in 4K: ecco cosa fanno oggi gli attori del film cult. FOTO"/>
    <meta property="og:description" content="Ecco cosa fanno oggi gli attori de I Goonies, film cult d'avventura del 1985 che a dicembre torna al cinema in versione rimasterizzata in 4K"/>
  </head>
  <body>
    <article>
      <h1>I Goonies tornano al cinema in 4K: ecco cosa fanno oggi gli attori del film cult. FOTO</h1>
      <h2>Il 9, 10 e 11 dicembre torna sul grande schermo in versione rimasterizzata in 4K il grande classico d'avventura del 1985. In attesa dell'uscita nelle sale cinematografiche, ecco che fine hanno fatto i protagonisti principali del film. LA GALLERY</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/Agenzia_Fotogramma_IPA1092877.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Fotogramma</cite>
        </figcaption>
      </figure>
      <p>"I Goonies", un grande classico del cinema anni Ottanta per ragazzi, tornano al cinema il 9, 10 e 11 dicembre in versione rimasterizzata in 4K</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/I_GOONIES_-_9_10_11_dicembre_al_cinema__4_.jpg/jcr:content/renditions/cq5dam.web.738.462.jpeg"/>
      </figure>
      <p>Tutti giovanissimi, alcuni dei protagonisti del film cult d'avventura del 1985 hanno proseguito nel mondo del cinema, altri hanno preso strade diverse</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/Agenzia_Fotogramma_Goonies.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Fotogramma</cite>
        </figcaption>
      </figure>
      <p>Nel 1988 era scomparsa a causa di un tumore l'attrice Anne Ramsey, che vestiva i panni della cattiva "mamma" della banda Fratelli. Nella foto il bacio finale tra Brandon Walsh (Josh Brolin) e Andy Carmichael (Kerri Green)</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/Agenzia_Fotogramma_Goonies_12.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Fotogramma</cite>
        </figcaption>
      </figure>
      <p>Un anno più tardi, nel 1989, era scomparso anche l'attore John Matuszak che interpretava invece "Sloth", il fratello deforme della banda</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/I_GOONIES_-_9_10_11_dicembre_al_cinema__2_.jpg/jcr:content/renditions/cq5dam.web.738.462.jpeg"/>
      </figure>
      <p>Frutto dell’immaginazione di Steven Spielberg e diretta da Richard Donner ("Superman", "Arma Letale"), la pellicola racconta di una banda composta da piccoli eroi, impegnati in un’avventurosa caccia al tesoro</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/I_GOONIES_-_9_10_11_dicembre_al_cinema__3_.jpg/jcr:content/renditions/cq5dam.web.738.462.jpeg"/>
      </figure>
      <p>La trama evolve attraverso imprevisti di ogni genere, trappole esplosive e vecchie navi pirata colme di dobloni, per un film entrato di diritto nella storia del cinema del genere avventura per ragazzi</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/I_GOONIES_-_9_10_11_dicembre_al_cinema.jpg/jcr:content/renditions/cq5dam.web.738.462.jpeg"/>
      </figure>
      <p>Tra i protagonisti della pellicola del 1985 Jeff Cohen che interpretava il piccolo Lawrence Cohen, soprannominato Chunk</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/GettyImages-Jeff_Cohen.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Getty Images</cite>
        </figcaption>
      </figure>
      <p>Oggi Cohen (nella foto al centro tra Corey Feldman e Robert Davi, altri due protagonisti del film) non è più un attore e lavora come avvocato</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/GettyImages-Sean_Astin.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Getty Images</cite>
        </figcaption>
      </figure>
      <p>Sean Astin era Mikey Walsh e dopo l'esperienza de "I Goonies" ha proseguito nel mondo del cinema facendosi apprezzare soprattutto per il ruolo di Sam nella saga de "Il Signore degli anelli". Di recente è comparso nella seconda stagione di "Stranger Things"</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/GettyImages-josh_brolin.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Getty Images</cite>
        </figcaption>
      </figure>
      <p>Nella pellicola del 1985, il fratello maggiore di Mikey, Brandon, era interpretato da Josh Brolin, oggi uno degli attori più famosi e apprezzati del panorama di Hollywood, che vanta collaborazioni con registi del calibro di Woody Allen, Ridley Scott e Oliver Stone. Ha lavorato anche alla saga Marvel degli Avengers, interpretando Thanos</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/Getty_Ke_Quan.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Getty Images</cite>
        </figcaption>
      </figure>
      <p>Ke Quan, invece, vestiva i panni di Richard "Data" Wang. Da piccolo ha anche recitato nel film "Indiana Jones e il tempio maledetto". Da adulto ha lavorato alla realizzazione di X-Men in qualità di coreografo degli stuntman</p>
      <figure>
        <img src="https://nst.sky.it/content/dam/static/contentimages/original/sezioni/tg24/spettacolo/2019/11/20/Goonies/GettyImages-Corey_Feldman.jpg/jcr:content/renditions/cq5dam.web.738.462.jpeg"/>
        <figcaption>
          <cite>©Getty Images</cite>
        </figcaption>
      </figure>
      <p>Corey Feldman (Clark "Mouth" Devereaux) ha avuto una vita piuttosto movimentata e caraterizzata da dipendenze di ogni tipo. Non ha lasciato il mondo dello spettacolo, lavorando perlopiù in televisione</p>
      <related>
        <a href="https://tg24.sky.it/intrattenimento/2019/11/20/goonies-trailer-film.html"/>
        <a href="https://tg24.sky.it/spettacolo/2017/09/22/goonies-reunion-instagram-32-anni-dopo.html"/>
      </related>
    </article>
  </body>
</html>