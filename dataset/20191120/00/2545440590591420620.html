<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/israil-polisi-kuduste-bir-camiyi-kapatti/1651311"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="İsrail polisi Kudüs'te bir camiyi kapattı"/>
    <meta property="og:description" content="İsrail polisi, işgal altındaki Doğu Kudüs'ün Eski Şehir bölgesinde Kudüs İslami Vakıflar İdaresine bağlı bir caminin kapısına kilit vurdu."/>
  </head>
  <body>
    <article>
      <h1>İsrail polisi Kudüs'te bir camiyi kapattı</h1>
      <h2>İsrail polisi, işgal altındaki Doğu Kudüs'ün Eski Şehir bölgesinde Kudüs İslami Vakıflar İdaresine bağlı bir caminin kapısına kilit vurdu.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Esat Fırat  </a></address>
      <h4>Kudüs</h4>
      <p>İsrail polisi, işgal altındaki Doğu Kudüs'ün Eski Şehir bölgesinde Kudüs İslami Vakıflar İdaresine bağlı bir caminin kapısına kilit vurdu.</p>
      <p>Mescid-i Aksa'nın Meclis (Nazır) Kapısı'nın karşı tarafında bulunan Er-Rasasi Mescidi, İsrail tarafından 6 aylığına kapatıldı.</p>
      <p>İsrail polisi, bazı kısımlarının Filistin yönetimine bağlı Kudüs Eğitim Müdürlüğü tarafından ofis olarak kullanılmasını caminin kapatılmasına gerekçe gösterdi.</p>
      <p>Filistin Devlet Televizyonu ve Filistin Milli Eğitim Müdürlüğünün Doğu Kudüs'teki ofisleri de İsrail güçlerince sabah düzenlenen baskının ardından 6 ay süreyle kapatılmıştı.</p>
      <p>İsrail polisi ile İç İstihbarat Servisi Şin-Bet (Şabak), işgal altındaki Doğu Kudüs'te bulunan Filistin kurumlarına "Filistin yönetimiyle bağlantılı oldukları" gerekçesiyle baskın düzenlemişti.</p>
      <p>ABD Başkanı Donald Trump'ın Aralık 2017'de Kudüs'ü "İsrail'in başkenti olarak" kabul ettiğini açıklamasının ardından İsrail makamları, Kudüs'teki Filistin kurumları ile Filistin toplumunun önde gelen isimlerine yönelik ihlal ve baskılarını arttırdı.</p>
      <related>
        <a href="https://www.aa.com.tr/tr/dunya/israil-polisi-kuduste-bir-camiyi-kapatti/1651311"/>
        <a href="https://www.aa.com.tr/tr/dunya/abdden-israil-ve-filistine-dogrudan-muzakere-teklifi/1651264"/>
        <a href="https://www.aa.com.tr/tr/dunya/israilde-netanyahunun-ardindan-gantz-da-hukumeti-kuramadi-/1651223"/>
        <a href="https://www.aa.com.tr/tr/politika/fahrettin-altun-filistin-topraklarinin-isgali-asla-mesrulastirilamayacak/1651200"/>
        <a href="https://www.aa.com.tr/tr/dunya/bmgk-uyesi-5-ab-ulkesi-israil-yasa-disi-yerlesimlere-son-vermeli/1651160"/>
        <a href="https://www.aa.com.tr/tr/dunya/israil-2019da-745-filistinli-cocugu-gozaltina-aldi/1650944"/>
      </related>
    </article>
  </body>
</html>