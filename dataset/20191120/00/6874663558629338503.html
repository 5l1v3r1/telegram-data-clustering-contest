<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774107,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="חברת הפינטק הישראלית קפיטוליס גייסה 40 מיליון דולר"/>
    <meta property="og:description" content="את סבב הגיוס הנוכחי הובילו הקרנות Spark Capital ו- SVB Capital ובהשתתפות המשקיעים הקיימים בחברה: Index Ventures, Sequoia Capital ו- S Capital. עם השלמת הסבב, סך ההשקעות בחברה מסתכמות ב-70 מיליון דולר"/>
  </head>
  <body>
    <article>
      <h1>חברת הפינטק הישראלית קפיטוליס גייסה 40 מיליון דולר</h1>
      <h2>את סבב הגיוס הנוכחי הובילו הקרנות Spark Capital ו- SVB Capital ובהשתתפות המשקיעים הקיימים בחברה: Index Ventures, Sequoia Capital ו- S Capital. עם השלמת הסבב, סך ההשקעות בחברה מסתכמות ב-70 מיליון דולר</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">מאיר אורבך</a></address>
      <p>חברת הפינטק הישראלית Capitolis, גייסה 40 מיליון דולר. את סבב הגיוס הנוכחי הובילו הקרנות Spark Capital ו- SVB Capital ובהשתתפות המשקיעים הקיימים בחברה: Index Ventures, Sequoia Capital ו- S Capital. עם השלמת הסבב הנוכחי, סך ההשקעות בחברה מסתכמות ב-70 מיליון דולר. באמצעות הפלטפורמה הטכנולוגית קפיטוליס מאפשרת לבנקים וגופי פיננסים גדולים לשתף פעולה ביניהם על גבי הפלטפורמה על מנת למקסם את היעילות הפיננסית של הפעילות שלהן בשוקי ההון.</p>
      <figure>
        <img src="https://images1.calcalist.co.il/PicServer3/2019/02/11/883672/18_l.jpg"/>
        <figcaption>גיל מנדלזיס <br/>צילום: James Bell</figcaption>
      </figure>
      <p>החברה שהוקמה לפני שנתיים מעסיקה 55 עובדים בתל אביב, ניו-יורק ולונדון. עם כניסתה של קרן ספארק כמשקיעה בחברה יצטרף ג'רמי פיליפס, שותף בכיר בקרן, למועצת המנהלים של קפיטוליס. פיליפס הינו יזם סדרתי שהקים את חברת ecorp וסייע להפיכתה לחברה מובילה באוסטרליה. קפיטוליס הוקמה בשנת 2017 על ידי היזם הסדרתי גיל מנדלזיס, טום גלוסר ואיגור טלשבסקי. מנדלזיס, המכהן כמנכ"ל קפיטוליס, הינו המייסד לשעבר של חברת הפינטק טריאנה שנרכשה ע"י ICAP ב-250 מיליון דולר. גלוסר שימש בעבר כמנכ"ל 'תומסון רויטרס' וטלשבסקי היה סמנכ"ל הטכנולוגיות של טריאנה.</p>
      <p>"בעקבות נפילת הבנקים בעולם הרגולטורים רצו שהבנקים יהיו בטוחים וקטנים יותר אנחנו מנסים לעזור לבנק לעמוד בבהלימות ההון שלהם.לבנקים יש כסף רב מיותר", אומר גיל מנדלזיס לכלכליסט. "אנחנו עוזרים לבנקים למצא עסקאות מיותרות שמתנהלות בין גופים פיננסים ומעלימים פוזיציות מיותרות. אנחנו מנסים למצא מקומות זולים לפוזיציות הבנקאיות שלך".</p>
      <p>"אנחנו נשקיע את הכסף בפיתוח של הטכנולוגיה שלנו אנחנו מאמינים שאופטימיזציה של הבנקים תיעשה כל הזמן בין כל הבנקים", אומר מנדלזיס. "נגדיל את ההשקעה בשיווק ומכירות".</p>
      <p>"בתוך פחות משנה, הצליחה קפיטוליס להביא הן את הבנקים הגדולים בעולם והן את קרנות הגידור המובילות בעולם, לשתף פעולה ביניהם, על בסיס הפלטפורמה ודרך כך להביא לגופים אלה ערך ממשי", אומר גיל מנדלזיס, מנכ"ל מייסד קפיטוליס. "בזמן קצר זה, הגופים הפיננסים העבירו במערכת טריליוני דולרים ואנו משוכנעים כי החברה תמשיך בהיקפי הצמיחה שלה ותצרף למערכת גופים פיננסים מובילים נוספים. עם ההשקעה הנוכחית, אנו מתכוונים להרחיב פעילות זו, להגדיל את היצע השירותים שלנו, לגייס עובדים נוספים ולהמשיך את ההתרחבות הגלובלית".</p>
      <p>טום גלוסר, יו"ר קפיטוליס "עתה יש לנו את ההון הנדרש, הצוות האיכותי ביותר ושורה של לקוחות דגל על מנת להפוך את קפיטוליס לכוח עולה ומשמעותי בשוקי ההון בעולם", הדגיש גלוסר.</p>
    </article>
  </body>
</html>