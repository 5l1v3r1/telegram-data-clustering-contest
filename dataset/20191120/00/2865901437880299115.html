<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/de-brujne-besan-na-uefa-sramota-igramo-lazno-evropsko-prvenstvo/342943"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="De Brujne besan na UEFA: Sramota! Igramo lažno Evropsko prvenstvo..."/>
    <meta property="og:description" content="Vezista Belgije i Mančester Sitija se naljutio zbog tretmana prema njegovom timu"/>
  </head>
  <body>
    <article>
      <h1>De Brujne besan na UEFA: Sramota! Igramo lažno Evropsko prvenstvo...</h1>
      <h2>Vezista Belgije i Mančester Sitija se naljutio zbog tretmana prema njegovom timu</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Kvalifikacije za Evropsko prvenstvo su završene, preostaje nam žreb za baraž (petak), zatim i za šampionat Starog kontinenta (30. novembra), ali ono što mnogima i dalje smeta je nejasnoća koja prati promenjeni format kvalifikacija koje smo ispratili. Za sada su nezadovoljstvo iskazivali samo navijači, a od sinoć i jedan fudbaler. Zvezda Mančester Sitija <b>Kevin De Brujne</b> kaže da je sramotno ono što se radi njegovoj selekciji.</p>
      <p>A o čemu se radi? Iz razloga što će 12 reprezentacija biti domaćini završnog trunira, sve te selekcije koje su se kvalifikovale imaju prednost prilikom određivanja domaćinstva. Zbog toga će pojedine najbolje selekcije iz grupa, poput Belgije, biti samo strpane u unapred napravljenu grupu na Evropskom prvenstvu, što je ni nalik žrebu koji smo gledali do ove godine.</p>
      <p>Belgijanci su bili domainantni u svojoj kvalifikacionoj grupi (deset pobeda), ali zbog specifičnog formata neće biti u prednosti kada dođe žreb, niti imati lake rivale po zasluzi već će biti automatski ubačeni u grupu B zajedno sa Danskom i Rusijom i Velsom ili Finskom. Sve to opasno nervira vezistu Građana.<br/><b>"Sramota! Takve stvari me teraju da smatram Evropsko prvenstvo lažnim takmičenjem. Fudbal je sve više postao biznis"</b>, rekao je <b>De Brujne</b> u kameru belgijske televizije nakon trijumfa nad Kiprom od 6:1.</p>
      <p>I verovatno je u pravu, jedino što mu moderni fudbal i biznis ne smetaju kad dođe vreme da se primi plata u Mančester Sitiju...</p>
      <figure>
        <img src="https://mozzartsport.com/upload/CKEditor/Baneri/1.%20Humanitarni%20tiket%20za%20fondaciju%20Budi%20human%201080x1080.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>