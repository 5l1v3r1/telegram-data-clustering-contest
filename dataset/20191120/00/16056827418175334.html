<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200082"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="কাশ্মীরে গণধর্ষণের ডাক ভারতীয় সাবেক উচ্চপদস্থ সেনা কর্মকর্তার"/>
    <meta property="og:description" content="ভারতীয় সেনাবাহিনীর একজন সাবেক মেজর জেনারেল দেশটির বিরোধপূর্ণ অঞ্চল কাশ্মীরে নারীদের ধর্ষণের ডাক দিয়েছেন। এক টিভি বিতর্ক চলাকালে রাগান্বিত কণ্ঠে তিনি বলেন, হত্যার বদলে হত্যা, ধর্ষণের বদলে ধর্ষণ করতে হবে। টিভি৯ ভারতবর্ষ চ্যানেলে এক রাজনৈতিক টক-শো চলাকালে এসপি সিনহা নামে ওই উচ্চপদস্থ সাবেক সেনা কর্মকর্তা এই মন্তব্য করেন। এ খবর দিয়েছে দ্য প্রিন্ট ও আরটি। তবে তখনই উপস্থিত অন্য অতিথিরা তার এই মন্তব্যের নিন্দা জানান ও ক্ষমা চাইতে বলেন। কিন্তু অবসরপ্রাপ্ত এই সেনা কর্মকর্তা নিজের বক্তব্যে অটল থাকেন। এমনকি তাকে তখন সমর্থন দেন দর্শক সারির কেউ কেউ।ওই অনুষ্ঠানের ভিডিও সামাজিক যোগাযোগ মাধ্যমে ভাইরাল হয়ে গেছে। ভারতের অনেক সাবেক সেনা কর্মকর্তা অবশ্য তার ওই মন্তব্যের নিন্দা জানিয়েছেন। অবসরপ্রাপ্ত লেফটেন্যান্ট জেনারেল বিনোদ ভাটিয়া ও লেফটন্যান্ট জেনারেল সৈয়দ আতা হাসনাইন তার কড়া সমালোচনা করেছেন।ভারতীয় সামরিক বাহিনী অবশ্য আনুষ্ঠানিকভাবে ওই মন্তব্য নিয়ে তেমন কিছু বলতে রাজি হয়নি। সংস্থাটি বলেছে, সাবেক কর্মকর্তারা কর্মরত জওয়ান বা কর্মকর্তাদের মতো সামরিক বাহিনীর আচরণবিধির আওতায় পড়েন না।"/>
  </head>
  <body>
    <article>
      <h1>কাশ্মীরে গণধর্ষণের ডাক ভারতীয় সাবেক উচ্চপদস্থ সেনা কর্মকর্তার</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">মানবজমিন ডেস্ক</a></address>
      <p>ভারতীয় সেনাবাহিনীর একজন সাবেক মেজর জেনারেল দেশটির বিরোধপূর্ণ অঞ্চল কাশ্মীরে নারীদের ধর্ষণের ডাক দিয়েছেন। এক টিভি বিতর্ক চলাকালে রাগান্বিত কণ্ঠে তিনি বলেন, হত্যার বদলে হত্যা, ধর্ষণের বদলে ধর্ষণ করতে হবে। টিভি৯ ভারতবর্ষ চ্যানেলে এক রাজনৈতিক টক-শো চলাকালে এসপি সিনহা নামে ওই উচ্চপদস্থ সাবেক সেনা কর্মকর্তা এই মন্তব্য করেন। এ খবর দিয়েছে দ্য প্রিন্ট ও আরটি।</p>
      <p>তবে তখনই উপস্থিত অন্য অতিথিরা তার এই মন্তব্যের নিন্দা জানান ও ক্ষমা চাইতে বলেন। কিন্তু অবসরপ্রাপ্ত এই সেনা কর্মকর্তা নিজের বক্তব্যে অটল থাকেন। এমনকি তাকে তখন সমর্থন দেন দর্শক সারির কেউ কেউ।</p>
      <p>ওই অনুষ্ঠানের ভিডিও সামাজিক যোগাযোগ মাধ্যমে ভাইরাল হয়ে গেছে। ভারতের অনেক সাবেক সেনা কর্মকর্তা অবশ্য তার ওই মন্তব্যের নিন্দা জানিয়েছেন।</p>
      <p>অবসরপ্রাপ্ত লেফটেন্যান্ট জেনারেল বিনোদ ভাটিয়া ও লেফটন্যান্ট জেনারেল সৈয়দ আতা হাসনাইন তার কড়া সমালোচনা করেছেন।</p>
      <p>ভারতীয় সামরিক বাহিনী অবশ্য আনুষ্ঠানিকভাবে ওই মন্তব্য নিয়ে তেমন কিছু বলতে রাজি হয়নি। সংস্থাটি বলেছে, সাবেক কর্মকর্তারা কর্মরত জওয়ান বা কর্মকর্তাদের মতো সামরিক বাহিনীর আচরণবিধির আওতায় পড়েন না।</p>
      <p>এই বিভাগের সর্বাধিক পঠিত</p>
    </article>
  </body>
</html>