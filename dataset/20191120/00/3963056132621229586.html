<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/morta_figlia_calciatore_casertana_lettera_tifosi_ultime_notizie_20_novembre-4875008.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Morta la figlia del calciatore Cruciani, commovente lettera dei tifosi della Casertana: «Ciao Victoria»"/>
    <meta property="og:description" content="Non ce l'ha fatta la piccola Victoria, 5 anni, la figlia del calciatore Michel Cruciani. Con una commovente lettera, i tifosi della Casertana Calcio, team di Lega Pro, hanno voluto manifestare la..."/>
  </head>
  <body>
    <article>
      <h1>Morta la figlia del calciatore Cruciani, commovente lettera dei tifosi della Casertana: «Ciao Victoria»</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Non ce l'ha fatta la piccola <b>Victoria</b>, 5 anni, la <b><a href="https://www.ilmessaggero.it/ricerca/figlia/">figlia</a></b> del calciatore <b>Michel Cruciani</b>. Con una commovente lettera, i tifosi della <b><a href="https://www.ilmessaggero.it/ricerca/casertana/">Casertana</a> Calcio</b>, team di Lega Pro, hanno voluto manifestare la propria vicinanza all'ex centrocampista rossoblù, oggi alla Lucchese, per la perdita della figlia; a favore della piccola, stroncata a 5 anni da gravi problemi di salute dopo essere nata prematura, i fan della Casertana avevano anche promosso una raccolta fondi. Cruciani ha militato nel team casertano tra il 2013 al 2015, ed è stato uno dei beniamini dei tifosi, che lo chiamavano «il guerriero».</p>
      <p>LEGGI ANCHE <b><a href="https://sport.ilmessaggero.it/calcio/luis_enrique_figlia_xana_morta_ultimissime_news_oggi_ultima_ora_30_agosto_2019-4704319.html">Luis Enrique, morta la figlia: da Francesco Totti a CR7 dolore senza fine</a></b></p>
      <p>«Ciao Michel.... - inizia così la lettera - a Te che in campo hai dato sempre il massimo con i nostri colori, a te che il calcio non è solo un gioco oppure un lavoro ma un sentimento forte che attraverso le sfide che hai dovuto affrontare è stato la tua scuola di vita. Persona umile, attaccato ai colori e non ai ricavi, con la tua umiltà e impeccabile professionalità, hai saputo regalarci grandi gioie diventando uno di noi, dalla vita però non sappiamo mai cosa ci aspetta.... tu con il tuo grande cuore hai affrontato la più grande sfida con tutta la forza che avevi diventando un gladiatore e lottando fino alla fine. Non ci sono parole per colmare il vuoto che abbiamo dentro, le stelle più belle sono in cielo, ed ora anche lei è tornata ad essere una bellissima stella e non possiamo fare altro che ammirare lo spettacolo dal basso. Il cuore dei Casertani è con voi... Ciao Victoria».</p>
      <footer>Ultimo aggiornamento: 11:32<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/sport/calcio/spagna_euro2020_luis_enrique_dopo_la_morte_della_figlia_torna_ct-4871154.html"/>
        <a href="https://www.ilmessaggero.it/sport/calcio/luis_enrique_figlia_morta_xana_ultime_notizie_oggi_31_agosto_2019-4704886.html"/>
        <a href="https://www.ilmessaggero.it/sport/calcio/luis_enrique_figlia_xana_morta_ultimissime_news_oggi_ultima_ora_30_agosto_2019-4704319.html"/>
        <a href="https://www.ilmessaggero.it/sport/calcio/luis_enrique_morta_figlia_xana_ultime_notizie_leo_messi-4704008.html"/>
        <a href="https://www.ilmessaggero.it/sport/calcio/luis_enrique_morta_figlia_francesco_totti-4703972.html"/>
        <a href="https://www.ilmessaggero.it/fotogallery/sport/spagna_luis_enrique_ct-4872924.html"/>
        <a href="https://www.ilmessaggero.it/fotogallery/sport/luis_enrique_figlia_morta_lutto_instagram_twitter_foto-4704333.html"/>
      </related>
    </article>
  </body>
</html>