<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774170,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Loom Systems גייסה 10 מיליון דולר"/>
    <meta property="og:description" content="החברה מתמחה בניתוח אוטומטי של מערכות המיועד לחזות תקלות IT; את הגיוס הובילה Flint Capital והשתתפו בו המשקיעים הקיימים JVP, Meron Capital ו-Global Brain"/>
  </head>
  <body>
    <article>
      <h1>Loom Systems גייסה 10 מיליון דולר</h1>
      <h2>החברה מתמחה בניתוח אוטומטי של מערכות המיועד לחזות תקלות IT; את הגיוס הובילה Flint Capital והשתתפו בו המשקיעים הקיימים JVP, Meron Capital ו-Global Brain</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">מאיר אורבך</a></address>
      <p>Loom Systems (לום מערכות) גייסה 10 מיליון דולר בהובלת Flint Capital, ובהשתתפות המשקיעים הקיימים JVP, Meron Capital ו-Global Brain. החברה מתמקדת בניתוח אוטומטי של מידע קיים במערכות המידע הארגוניות ל מנת לחזות תקלות במערכות התוכנה הארגונית לפני שלקוחות נתקלים בהן ומציעה סדר פעולות על מנת לפתור אותן. מטרת גיוס ההון היה בכדי לאפשר לחברה להגדיל את צוות המכירות בארה״ב וכניסה לשוק האירופאי</p>
      <p>Loom Systems מאפשרת לחברות דרך פשוטה למצוא גורמים המעידים על תקלה עתידית ובכך למנוע תקלות משמעותיות בסביבת מערכות המידע הארגוניות. המערכת מאפשרת לחבר מידע ממערכות קיימות במספר דקות ומתחילה לנתח אותו באופן אוטומטי על מנת להוריד את הלחץ מצוותי IT לנתח כמויות עצומות של מידע בזמן אמת.</p>
      <p>המערכת של החברה מתבססת על טכנולוגיה של בינה מלאכותית עם מנגנוני למידה עצמאיים כך שאינה דורשת זמן לימוד מהמפעיל ומאפשרת הטמעה קצרה אצל לקוחות גדולים.</p>
      <figure>
        <img src="https://images1.calcalist.co.il/PicServer3/2019/11/20/948870/1L.jpg"/>
        <figcaption>גבי מנחם מנכ''ל Loom Systems <br/>צילום: Loom Systems</figcaption>
      </figure>
      <p>לדברי מנכל החברה, גבי מנחם, בשנה האחרונה גדלו הכנסות החברה ב-300% בעיקר מלקוחות מובילים ב-Fortune 100 ונוספו לקוחות משמעותיים מתחום הבנקאות וה-Telco באירופה. כפועל יוצא, החליטה החברה לצאת לסיבוב גיוס במטרה להכפיל את כמות העובדים במשרדיה בישראל, ניו יורק, סן פרנסיסקו וגרמניה.</p>
      <p>החברה הוקמה ב-2015 בידי גבי מנחם (מנכ"ל), דרור מן (סגן נשיא למוצרים) ורוני ליהמן, הטכנולוג הבכיר של החברה .התחום בו עוסקת החברה, AIOps, מוגדר כשימוש בבינה מלאכותית על מנת לשפר תהליכים בתפעול של מערכות המחשוב (IT Operations). החברה מעסיקה כיום 35 עובדים. בגיוס הקודם והיחיד של החברה שהיה ב-2017 היא גייסה 6 מיליון דולר.</p>
    </article>
  </body>
</html>