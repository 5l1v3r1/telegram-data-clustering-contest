<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/nba/2019/11/20-63566234/nba_lebron_james_fa_la_storia_tripla_doppia_contro_tutte_le_squadre/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Nba, LeBron James fa la storia: tripla doppia contro tutte le squadre"/>
    <meta property="og:description" content="I Los Angeles Lakers vincono contro i Thunder di Gallinari grazie all'ennesimo record dell'ex Cavs. Altro successo per Melli con i Pelicans "/>
  </head>
  <body>
    <article>
      <h1>Nba, LeBron James fa la storia: tripla doppia contro tutte le squadre</h1>
      <h2>I Los Angeles Lakers vincono contro i Thunder di Gallinari grazie all'ennesimo record dell'ex Cavs. Altro successo per Melli con i Pelicans </h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>TORINO</b> - Non basta un super <a href="https://www.tuttosport.com/news/basket/nba/2019/11/19-63528181/nba_ko_da_ex_per_gallinari_fallisce_il_tiro_della_vittoria_contro_i_clippers/"><b>Danilo Gallinari</b></a> a evitare la sconfitta di <b>Oklahoma City</b> nella regular-season dell'<b>Nba</b>. Nella notte italiana, la 31enne ala piccola di Sant'Angelo Lodigiano mette a segno <b>25 punti</b> (con 6 rimbalzi e 1 assist) in 31 minuti di impiego ma i <b>Thunder</b> si arrendono per 112-107 ai <b>Los Angeles Lakers</b>, trascinati dai 34 punti di <b>Anthony Davis</b>, top-scorer dell'incontro. Un altro record per <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/"><b>LeBron James</b></a>: 25 punti, 11 rimbalzi e 10 assist, primo nella storia dell'Nba a infilare una <b>tripla doppia contro tutte e trenta le franchigie</b>. Buona performance di <b>Nicolò Melli</b>, autore di 14 punti (piu' 6 rimbalzi e 4 assist) in 28 minuti nel successo dei <b>New Orleans Pelicans</b> per 115-104 sui Portland Trail Blazers del debuttante <b>Carmelo Anthony</b> (10 punti). Affermazione esterna dei <b>Golden State Warriors</b>, che espugnano per 114-95 il parquet dei Memphis Grizzlies, mentre i <b>Sacramento Kings</b> mettono al tappeto i Phoenix Suns per 120-116.</p>
      <figure>
        <video src="http://media.tuttosport.com/omnisport/2019/10/17/171019_IT_PERFORM_NBA5POINTS_N_1571302656959_1065.mp4"/>
        <figcaption>NBA al via, 5 spunti per il 2019-20</figcaption>
      </figure>
      <related>
        <a href="https://www.tuttosport.com/news/basket/nba/2019/11/17-63457888/nba_belinelli_e_melli_ko_harden_mostruoso_contro_minnesota/"/>
        <a href="https://www.tuttosport.com/news/basket/champions-league/2019/11/19-63551227/sassari_vince_in_israele_quarta_vittoria_di_fila_in_champions_league/"/>
        <a href="https://www.tuttosport.com/archivio/basket/nba"/>
        <a href="https://www.tuttosport.com/news/basket/nba/2019/11/19-63528181/nba_ko_da_ex_per_gallinari_fallisce_il_tiro_della_vittoria_contro_i_clippers/?related_news"/>
        <a href="https://www.tuttosport.com/news/basket/nba/2019/11/18-63491728/nba_lebron_james_trascina_i_lakers_vittoria_per_i_pelicans_di_melli/?related_news"/>
        <a href="https://www.tuttosport.com/news/basket/nba/2019/11/14-63360676/nba_harden_trascina_houston_con_47_punti_sconfitta_per_belinelli/?related_news"/>
        <a href="https://www.tuttosport.com/news/basket/nba/2019/11/13-63338846/nba_vittoria_e_primato_per_i_lakers_indiana_schiaccia_i_thunder_di_gallinari/?related_news"/>
      </related>
    </article>
  </body>
</html>