<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/beauty/parfyum/leti-lepestok-aromat-initio-atomic-rose-v-sanahunt.html"/>
    <meta property="og:site_name" content="Vogue UA"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Лети, пелюстко: аромат Initio Atomic Rose в Sanahunt"/>
    <meta property="og:description" content="Паризький нішевий бренд Initio представив свій новий аромат Atomic Rose в Sanahunt. Розповідаємо, що слід знати про новинку."/>
  </head>
  <body>
    <article>
      <h1>Лети, пелюстко: аромат Initio Atomic Rose в Sanahunt</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b>Паризький нішевий бренд Initio представив свій новий аромат Atomic Rose в Sanahunt. Розповідаємо, що слід знати про новинку.</b>
      </p>
      <figure>
        <img src="https://vogue.ua/media/cache/resolve/inline_990x/uploads/article-inline/7ce/7e2/194/5dd51947e27ce.jpeg"/>
        <figcaption> Atomic Rose, Initio</figcaption>
      </figure>
      <p>Марка Initio працює з ідеями спокуси, чуттєвості і сексу. Але подає цю концепцію з несподіваного боку: тут стверджують, що сила аромату несвідомо впливає на поведінку, і на кожному кроці згадують феромони. В принципі, не дуже грішать проти істини: існування феромонів (продуктів зовнішньої секреції, які допомагають тваринам і комахам комунікувати одне з одним, впливають на емоційний стан і поведінку), доведене наукою. Інша річ, що люди влаштовані складніше, тому феромони не можуть драматично змінити людську поведінку. Але це вже за лаштунками, непотрібна частина історії.</p>
      <figure>
        <img src="https://vogue.ua/media/cache/resolve/inline_990x/uploads/article-inline/dbb/b57/122/5dd5122b57dbb.jpeg"/>
        <figcaption> Atomic Rose, Initio</figcaption>
      </figure>
      <p>До творіння Initio включають Naturoprint – молекулу, синтезовану спеціально для бренду. Вона пахне як тваринна амбра і тваринний мускус, які заборонено додавати в парфуми за міжнародними правилами IFRA. Молекула дивно пахне сама по собі, але надає ароматам марки нового звучання.</p>
      <figure>
        <img src="https://vogue.ua/media/cache/resolve/inline_990x/uploads/article-inline/8c2/968/1a1/5dd51a19688c2.jpeg"/>
        <figcaption>Аромати Initio</figcaption>
      </figure>
      <p>У новому Atomic Rose наявна ще одна цікава молекула, гедіон. Її теж синтезують хімічним шляхом, а в живій природі вона є складовою ароматів жасмину і чаю (сам по собі гедіон не пахне нічим для більшості людей). Але головна нота аромату, як зрозуміло з назви, – троянда. Її відтінили наддозою амбри (і це буде приємне, впізнаване сусідство для шанувальників Baccarat Rouge 540) і ваніллю. Аромат стійкий, шлейфовий, особливо вдало звучить у холодну погоду. Про аромати з зігрівальним ефектом ми писали <a href="http://vogue.ua/article/beauty/parfyum/teplo-v-serdce-6-novyh-sogrevayushchih-aromatov.html">тут</a>, <a href="http://vogue.ua/article/beauty/parfyum/kak-perezhit-zimu-layfhaki-parfyumera.html">тут</a> і <a href="http://vogue.ua/article/beauty/parfyum/budet-zharko-aromaty-s-sogrevayushchim-effektom.html">тут.</a> Знайти його можна в Sanahunt Luxury Department Store – єдиній точці в Україні. Крім Sanahunt, Initio продається в Lafayette, Harrod's, Selfridges. Як минула презентація аромату, дивіться в галереї.</p>
      <slideshow>
        <figure>
          <img src="https://vogue.ua/cache/gallery_x750/uploads/image/0a6/99d/383/5dd438399d0a6.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/801/c99/383/5dd4383c99801.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/dde/dcc/383/5dd4383dccdde.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/7da/213/384/5dd43842137da.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/1bd/365/384/5dd43843651bd.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/f71/455/384/5dd4384455f71.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/093/dba/387/5dd4387dba093.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/58a/ed3/387/5dd4387ed358a.jpeg"/>
        </figure>
        <figure>
          <img src="https://vogue.ua/cache/gallery_x750/uploads/image/b3f/0ad/388/5dd43880adb3f.jpeg"/>
          <figcaption>Тибо Дезбазей, международный тренинг-менеджер Initio</figcaption>
        </figure>
      </slideshow>
      <related>
        <h4>Читайте також:</h4>
        <a href="https://vogue.ua/ua/article/beauty/parfyum/utopiya-aromaty-kotorye-delayut-realnost-luchshe.html"/>
        <a href="https://vogue.ua/ua/article/beauty/parfyum/9-osennih-aromatov-s-kotorymi-nado-poznakomitsya-pryamo-seychas.html"/>
        <a href="https://vogue.ua/ua/article/beauty/parfyum/gorod-solnca-aromaty-s-kotorymi-leto-ne-konchaetsya.html"/>
      </related>
    </article>
  </body>
</html>