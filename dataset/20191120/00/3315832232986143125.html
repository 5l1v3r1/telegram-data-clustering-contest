<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3063c68cded86852/se-face-transferul-secolului-kylian-mbappe-la-real-madrid-impresarul-jucatorului-a-facut-anuntu.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Se face transferul secolului! Kylian Mbappe la Real Madrid, impresarul jucătorului a făcut anunţu"/>
    <meta property="og:description" content="Transferul"/>
  </head>
  <body>
    <article>
      <h1>Se face transferul secolului! Kylian Mbappe la Real Madrid, impresarul jucătorului a făcut anunţu</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Jurnal.md</a></address>
      <p>
        <b>Transferul "galactic" al lui Kylian Mbappe la Real Madrid este tot mai aproape de a fi realitate. Presa din Spania a anunţat că fotbalistul francez a făcut un pas important spre realizarea acestei mutări.</b>
      </p>
      <p>Cotidianul spaniol Sport, care îl citează pe reputatul jurnalist Eduardo Inda, susţine că mama fotbalistului, care este totodată şi impresarul său, i-a anunţat pe şeicii de la Paris Saint-Germain că marea speranţă a fotbalului francez va refuza orice propunere de prelungire a contractului.</p>
      <p>Mai departe, spaniolii spun că această decizie a agentului lui Mbappe a fost luată tocmai pentru a forţa plecarea lui de pe Parc des Prince şi totodată pentru a facilita negocierile cu Real Madrid. Mbappe mai are contract până în 2022 cu PSG, iar odată cu trecerea timpului, oficialii clubului vor simţi o presiune şi mai mare de a îl vinde pe Mbappe, pentru a evita eventuala situaţie în care acesta ar putea pleca gratis, la final de contract.</p>
      <p>Evident, Real Madrid nu vrea să aştepte până în 2022 şi Florentino Perez a pregătit deja banii pentru Mbappe.</p>
      <p>Preşedintele clubului Real Madrid vrea să dea marea lovitură pe piaţa transferurilor vara viitoare. Conform presei iberice, acesta este motivul pentru care Perez nu a făcut nici măcar o încercare de a-l transfera pe Neymar la Real Madrid vara trecută. Din acelaşi motiv, Florentino Perez a strâns din dinţi şi a apelat la un nou credit bancar, care va ajuta Real Madrid să dea cea mai mare lovitură din toate timpurile.</p>
      <p>Real Madrid îl vrea pe Mbappe şi vrea să-l transfere încă din 2020, nu din 2021 aşa cum se credea iniţial. Operaţiunea este cu adevărat galatică.</p>
      <p>Mai marele blanco ştie că 300 de milioane de euro cât se pregătea să ofere iniţial nu vor fi suficiente pentru a-l aduce pe super starul parizienilor pe Santiago Bernabeu. Din acest motiv, Florentino este pregătit cu o ofertă şi mai mare: 400 de milioane de euro! Marele său avantaj? Ei bine, marele său avantaj este chiar Mbappe, pentru că francezul nu doar că vrea să plece de la Paris, dar vrea să o facă doar la Real Madrid.</p>
      <p>Suma de 400 de milioane de euro este confirmată şi de francezii de la Le Parisien, care susţin că cei de la Madrid au aflat că acesta ar fi preţul despărţirii dintre PSG şi Kylian Mabppe. Mai mult, cei de la Business Insider anunţă că Real Madrid ar putea mări oferta chiar şi la 500 de milioane de euro. Cam atât de mult şi-l doreşte Florentino Perez pe Mbappe la Real Madrid. ”Niciodată, preşedintele Realului nu a dorit la Real Madrid un fotbalist mai mult ca pe Mbappe” a confirmat şi MARCA.</p>
    </article>
  </body>
</html>