<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-moetley-cruee-anakoinwsan-oti-einai-kai-pali-mazi"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Οι Mötley Crüe ανακοίνωσαν ότι είναι και πάλι μαζί"/>
    <meta property="og:description" content="Το hard rock συγκρότημα επιβεβαίωσε με δήλωσή του ότι η πρόσφατη βιογραφική ταινία του Netflix &quot;The Dirt&quot; ενέπνευσε τον μπασίστα Nikki Sixx, τον ντράμερ Tommy Lee, τον κιθαρίστα Mick Mars και τον τραγουδιστή Vince Neil να αφήσουν στην άκρη τις διαφορές τους και να ξεκινήσουν περιοδεία με τους Poison και Def Leppard."/>
  </head>
  <body>
    <article>
      <h1>Οι Mötley Crüe ανακοίνωσαν ότι είναι και πάλι μαζί</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Το hard rock συγκρότημα επιβεβαίωσε με δήλωσή του ότι η πρόσφατη βιογραφική ταινία του Netflix "The Dirt" ενέπνευσε τον μπασίστα Nikki Sixx, τον ντράμερ Tommy Lee, τον κιθαρίστα Mick Mars και τον τραγουδιστή Vince Neil να αφήσουν στην άκρη τις διαφορές τους και να ξεκινήσουν περιοδεία με τους Poison και Def Leppard.</h4>
      <p>Ο<b> Machine Gun Kelly</b>, ο οποίος υποδύθηκε τον <b>Tommy Lee</b> στη μεταφορά στην οθόνη του βιβλίου <b>"The Dirt",</b> ανακοίνωσε σε ένα βίντεο ότι η μπάντα ανακαλεί την απόφαση "παύσης του συμβολαίου περιοδειών" επειδή οι θαυμαστές απαίτησαν επανασύνδεση.</p>
      <p><i>"Από τότε που υποδύθηκαν τον Tommy Lee τόσοι πολλοί θαυμαστές μου είπαν ότι θα ήθελαν να δουν τους πραγματικούς Mötley Crüe να παίζουν ζωντανά"</i> εξήγησε. <i>"Δεν σκέφτηκα ποτέ ότι θα ερχόταν η ημέρα που αυτό θα γίνει πραγματικότητα" αναφέρει ο Kelly σε δελτίο τύπου. "Αλλά οι θαυμαστές μίλησαν και οι Mötley Crüe άκουσαν!".</i></p>
      <p>Προτού ξεκινήσουν την τελευταία τους περιοδεία το <b>2014-2015</b>. στη διάρκεια της οποίας έδωσαν 158 συναυλίες, τα μέλη της μπάντας υπέγραψαν <i>"παύση του συμβολαίου περιοδειών" </i>η οποία, όπως εξήγησαν ήταν ένα δεσμευτικό έγγραφο που τους απαγόρευε να παίζουν ξανά μετά την ολοκλήρωση της Final Tour.</p>
      <p>Τότε ο Sixx είχε δηλώσει στο Rolling Stone: <i>“Νομικά, δεν μπορούμε να εμφανιστούμε ξανά… Το μόνο νομικό κενό είναι ότι εάν τα τέσσερα μέλη της μπάντας συμφωνήσουν να το κάνουν, θα μπορούσαμε να παρακάμψουμε το δικό μας συμβόλαιο. Αλλά γνωρίζουμε ότι ποτέ δεν θα συμβεί".</i></p>
      <p>Εκπρόσωπος του συγκροτήματος δήλωσε στο EW δεν υπάρχει προς το παρόν ανακοίνωση για περιοδεία. Όμως, το <b>Rolling Stone </b>αναφέρει ότι το συγκρότημα θα επανασυνδεθεί για μία περιοδεία με τους <b>Def Leppard </b>and τους <b>Poison </b>το 2020.</p>
      <p>(ΑΠΕ-ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>