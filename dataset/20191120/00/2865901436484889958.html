<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/sok-za-mirka-vucinica-oduzimaju-mu-imovinu-zbog-neplacenog-poreza/342976"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Šok za Mirka Vučinića – oduzimaju mu imovinu zbog neplaćenog poreza"/>
    <meta property="og:description" content="Bivši kapiten reprezentacije Crne Gore utajio porez od 5,8 miliona evra dok je igrao za Al Džaziru"/>
  </head>
  <body>
    <article>
      <h1>Šok za Mirka Vučinića – oduzimaju mu imovinu zbog neplaćenog poreza</h1>
      <h2>Bivši kapiten reprezentacije Crne Gore utajio porez od 5,8 miliona evra dok je igrao za Al Džaziru</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Jedan od najboljih napadača u novijoj istoriji Balkana <b>Mirko Vučinić </b>suočio sa sa velikim životnim problemom. Poreske vlasti u Italiji pokrenule su istragu protiv bivšeg centarfora Rome i Juventusa zbog osnovane sumnje da je utajio porez u vrednosti od skoro šest miliona evra.</p>
      <p>Bivši kapiten reprezentacije Crne Gore nije prijavio zaradu koju je ostvario igrajući za Al Džaziru iz Ujedinjenih Arapskih Emirata. Prema navodima italijanskih medija, V<b>učinić</b> je trebalo da plati porez u iznosu od 1, 4 miliona evra 2014. godine, po 1,9 miliona evra 2015. i 2016. godine i 542 hiljade evra 2017. godine.</p>
      <p>Dobro obašteni Mediaset prenosi da je sudija Serđo Tosi prihvatio zahtev tužioca <b>Masimilajana Kardućija</b> da dok traje postupak bude konfiskovana Vučinićeva imovina u vrednosti neplaćenog poreza.</p>
      <p>Crnogorski golgeter je u Italiji igrao za Leće, Romu i Juventus, iz kojeg je 2014. godine otišao u Al Džaziru. U klubu iz Abu Dabija je i završio karijeru.</p>
      <figure>
        <img src="https://mozzartsport.com/upload/CKEditor/01.05.2019/slllavvee/borac%20(1).png"/>
      </figure>
    </article>
  </body>
</html>