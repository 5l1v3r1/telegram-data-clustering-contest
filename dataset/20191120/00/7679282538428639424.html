<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-companies-can-increase-health-insurance-premium-in-delhi-ncr-2859095.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T00:41:23+00:00"/>
    <meta property="og:title" content="दिल्ली-एनसीआर में स्वास्थ्य बीमा का प्रीमियम बढ़ा सकती है कंपनियां"/>
    <meta property="og:description" content="दिल्ली-एनसीआर समेत देश के तमाम छोटे-बड़े शहरों में वायु और जल प्रदूषण बड़ा संकट बन चुका है। खराब जीवनशैली के साथ इस संकट ने इन शहरों के बाशिंदों में गंभीर बीमारियों का खतरा भी बढ़ गया है। यही वजह है..."/>
  </head>
  <body>
    <article>
      <h1>दिल्ली-एनसीआर में स्वास्थ्य बीमा का प्रीमियम बढ़ा सकती है कंपनियां</h1>
      <address><time datetime="2019-11-20T00:41:23+00:00">20 Nov 2019, 00:41</time> by <a rel="author">नई दिल्ली, हिन्दुस्तान टीम</a></address>
      <p>दिल्ली-एनसीआर समेत देश के तमाम छोटे-बड़े शहरों में वायु और जल प्रदूषण बड़ा संकट बन चुका है। खराब जीवनशैली के साथ इस संकट ने इन शहरों के बाशिंदों में गंभीर बीमारियों का खतरा भी बढ़ गया है। यही वजह है कि बीमा कंपनियां स्वास्थ्य बीमा का प्रीमियम बढ़ाने की तैयारी कर रही हैं।</p>
      <p>पॉलिसीबाजार के स्वास्थ्य बीमा प्रमुख अमित छाबड़ा का कहना है कि कुछ कंपनियां पहले ही दिल्ली-एनसीआर समेत पूरे उत्तर भारत में ज्यादा बीमा प्रीमियम वसूल रही हैं, क्योंकि यहां देश के अन्य इलाकों की तुलना में जोखिम ज्यादा है। अन्य कंपनियां भी प्रदूषण से बीमारियों के बढ़ते जोखिम को देखते हुए ऐसा कर सकती हैं। </p>
      <p>दिल्ली-एनसीआर में इलाज का खर्च महंगा होने के कारण भी प्रीमियम पहले ही ज्यादा है। इंश्योरेंस ब्रोकिंग फर्म सिक्योरनाऊ के अभिषेक बोंदिया ने कहा कि दिल्ली-एनसीआर में प्रदूषणजनित बीमारियों के क्लेम बढ़ते हैं तो आने वाले दिनों में प्रीमियम बढ़ सकता है। कंपनियां प्रदूषण के असर को दायरे में लाने वाले विशेष पॉलिसी और प्लान भी ला सकते हैं। बजाज आलियांज के गुरदीप सिंह बत्रा ने कहा कि प्रीमियम बढ़ाने के लिए नियामकीय मंजूरी लेनी पड़ती है। ऐसा फैसला होता है तो छह से नौ माह प्रीमियम में बदलाव में लग सकता है। </p>
    </article>
  </body>
</html>