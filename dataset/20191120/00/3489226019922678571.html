<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xeri-xeri-oi-synetairoi"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Χέρι χέρι οι «συνεταίροι»"/>
    <meta property="og:description" content="Υπάρχουν ακόμη μερικοί που νομίζουν ότι άλλο οι νεοφιλελεύθεροι «μεταρρυθμιστές» της Νέας Δημοκρατίας και άλλο οι ακροδεξιοί «συνεταίροι» τους. Άλλο δηλαδή ο Χατζηδάκης, ο Βρούτσης, η Μιχαηλίδου και άλλο οι αποδέλοιποι, ο Άδωνης που τώρα πια παριστάνει ότι βρίσκεται στη… μέση, ο Βορίδης με τα τσεκουράτα του και ο Σαμαράς με τα εθνικιστικά του δίκτυα."/>
  </head>
  <body>
    <article>
      <h1>Χέρι χέρι οι «συνεταίροι»</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Βαγγέλης Δεληπέτρος</a></address>
      <h4>Υπάρχουν ακόμη μερικοί που νομίζουν ότι άλλο οι νεοφιλελεύθεροι «μεταρρυθμιστές» της Νέας Δημοκρατίας και άλλο οι ακροδεξιοί «συνεταίροι» τους. Άλλο δηλαδή ο Χατζηδάκης, ο Βρούτσης, η Μιχαηλίδου και άλλο οι αποδέλοιποι, ο Άδωνης που τώρα πια παριστάνει ότι βρίσκεται στη… μέση, ο Βορίδης με τα τσεκουράτα του και ο Σαμαράς με τα εθνικιστικά του δίκτυα.</h4>
      <p>Δυστυχώς γι’ αυτούς, και δεν αργεί η στιγμή που θα το αντιληφθούν με τον πιο δύσκολο τρόπο, όλοι είναι τελικώς… ίδιοι! Συνιστώσες της μητσοτακικής Νέας Δημοκρατίας που θέλει να (ξανα)χωρίσει τη χώρα στα δύο, που στήνει κάτω από τις τηλεοπτικές αναφορές για «επιτελικό κράτος» ένα άγριο, πελατειακό και αυταρχικό καθεστωτικό σύστημα. </p>
      <p>Μπορεί η Δόμνα Μιχαηλίδου λόγου χάριν να μην έχει καλοχωνέψει όσα τους λένε και να γίνεται δακτυλοδεικτούμενη με τους «εθελοντές» του ’40 και τα… όπλα της Συρίας που είναι δυο κοντάρια και τρία κράνη που βρέθηκαν σε ένα υπόγειο της ΑΣΟΕΕ, αλλά σε γενικές γραμμές ακόμη κι αυτή έπιασε αυτά που τους έχουν υποβάλει: οι αριστεροί φταίνε για όλα και φταίνε μόνο και μόνο γιατί είναι αριστεροί και δεν σκέφτονται… κανονικά! Αυτό δηλαδή που λέει ο Βορίδης.</p>
      <p>Και αυτές οι ακροβασίες του ψεύδους, οι βολικές και για τους νεοφιλελεύθερους και για τους ακροδεξιούς «επιτελικούς» του ρεσάλτου στο κράτος, πλασάρονται σαν αλήθεια, όχι βέβαια με επιχειρήματα και… αποδείξεις, αλλά με τις «μολότοφ» της παραπληροφόρησης και τα δελτία κρότου-λάμψης των «δικών» τους ΜΜΕ. Και αυτό είναι πλέον το κρίσιμο ζήτημα.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>