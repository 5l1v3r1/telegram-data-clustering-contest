<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/horoszkop-november-20-szerda-2/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T00:11:00+00:00"/>
    <meta property="og:title" content="Horoszkóp: November 20., Szerda"/>
    <meta property="og:description" content="Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat november 20-án is!"/>
  </head>
  <body>
    <article>
      <h1>Horoszkóp: November 20., Szerda</h1>
      <h2>Halihó, Cosmo-lány! Kíváncsi vagy, mi vár rád ma a melóban és a szerelemben? Csekkold le nálunk a horoszkópodat november 20-án is!</h2>
      <address><time datetime="2019-11-20T00:11:00+00:00">20 Nov 2019, 00:11</time> by <a rel="author">Cosmopolitan.hu</a></address>
      <h3>Kos</h3>
      <p>Ma a kávésbögréd lesz a legjobb barátod, főleg ha folyton tele van… Már reggeltől kezdve egy rakás feladat szakad a nyakadba, és ez a hajtás délutánra sem lassul. A jó hír viszont az, hogy holnap már sokkal nyugisabb napod lesz!</p>
      <h3>Bika</h3>
      <p>Pontosan nem is tudod miért, de egész nap az exeiden gondolkozol, különösen egy volt pasid jut újra és újra az eszedbe. Még az is megfordul a fejedben, hogy írsz neki egy üzenetet, de mielőtt a telódért nyúlnál, azt is idézd fel, miért is szakítottatok!</p>
      <h3>Ikrek</h3>
      <p>Húzós időszak előtt állsz, karácsonyig már nem sok szabadidőd lesz. Mi lenne, ha már most készítenél egy listát arról, hogy kinek mit szeretnél venni, és el is kezdenéd beszerezni ezeket a meglepiket?</p>
      <h3>Rák</h3>
      <p>Ha már egy ideje tervezgetsz egy nagyobb dolgot – mindegy, hogy autó vásárlásról, új munkáról, utazásról vagy továbbképzésről van szó, – a mai nap a legtökéletesebb arra, hogy belevágj!</p>
      <h3>Ororszlán</h3>
      <p>Nem érzed magad fizikailag a topon, mintha bujkálna benned a betegség. Sokkal több pihenésre lenne szükséged, főleg most ne hajtsd túl magad, ha nem szeretnél napokra lerobbanni!</p>
      <h3>Szűz</h3>
      <p>Egy teljesen új szakasz kezdődik a szerelmi életedben, amitől rózsaszínben látod a világot és minimum két méterrel a föld felett jársz. Ez az érzés pedig még jó sokáig ki fog tartani!</p>
      <h3>Mérleg</h3>
      <p>Szeretsz minden feladatot, problémát többször is átgondolni, mérlegelni, listát készíteni, és így megtalálni a legjobb, legprecízebb megoldást. Ma viszont erre nem lesz időd, készülj fel, mert többször is hirtelen kell majd döntened!</p>
      <h3>Skorpió</h3>
      <p>Nem kell minden súrlódás, beszólás miatt vérig sértődnöd és napokig duzzognod! Főleg azt ne várd el a pasidtól, hogy minden apróság miatt térden állva kérjen bocsánatot… hiszen ezt te se tennéd meg, nem igaz?</p>
      <h3>Nyilas</h3>
      <p>Közeledik a születésnapod, te pedig semmi másra nem tudsz gondolni, mint: buli, buli, buli! És úgy tűnik, annyi meglepi program vár rád, hogy nem is szülinapot, hanem szülihónapot fogsz tartani!</p>
      <h3>Bak</h3>
      <p>Ma egy olyan feladatot kaphatsz, ami elsőre jelentéktelennek tűnik, de nagy szerepet játszhat a karriered alakulásában. Szóval még akkor is hozd ki magadból a maximumot, ha egyébként semmi kedved a melóhoz!</p>
      <h3>Vízöntő</h3>
      <p>Kisebb káosz alakult ki körülötted, ami miatt úgy érzed, egyszerűen nem bírsz koncentrálni! A mai napot szánd arra, hogy rendbe teszed saját magadat, a gondolataidat és a környezetedet is.</p>
      <h3>Halak</h3>
      <p>Ki vagy merülve, de nem fizikailag, inkább szellemileg fáradtál el. Ezen a sok alvás önmagában nem segít, kicsit vissza kéne venned a hajtásból és több időt szánnod az olvasásra, filmezésre és az edzésekre!</p>
    </article>
  </body>
</html>