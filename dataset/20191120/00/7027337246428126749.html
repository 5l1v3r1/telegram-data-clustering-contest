<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699165/%D8%A7%D9%87%D8%AF%D8%A7%DB%8C-%DA%A9%D8%A7%D8%B1%D8%AA-%D8%A8%D9%84%DB%8C%D8%AA-%D8%B1%D8%A7%DB%8C%DA%AF%D8%A7%D9%86-%D9%85%D8%AA%D8%B1%D9%88-%D9%88-%D8%A7%D8%AA%D9%88%D8%A8%D9%88%D8%B3-%D8%A8%D9%87-%D8%B3%D8%B1%D8%A8%D8%A7%D8%B2%D8%A7%D9%86-%D8%AF%D8%B1-%D8%B5%D9%88%D8%B1%D8%AA-%D8%AA%D8%B5%D9%88%DB%8C%D8%A8-%D8%B4%D9%88%D8%B1%D8%A7%DB%8C-%D8%B4%D9%87%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="اهدای کارت بلیت رایگان مترو و اتوبوس به سربازان در صورت تصویب شورای شهر"/>
    <meta property="og:description" content="عضو کمیسیون حمل و نقل شورای شهر تهران از تصویب اختصاص 2000 سهمیه کارت بلیت 300هزار تومانی به سربازان در این کمیسیون در فاز اول خبر داد."/>
  </head>
  <body>
    <article>
      <h1>اهدای کارت بلیت رایگان مترو و اتوبوس به سربازان در صورت تصویب شورای شهر</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038729_989.jpg"/>
      </figure>
      <p>عضو کمیسیون حمل و نقل شورای شهر تهران از تصویب اختصاص 2000 سهمیه کارت بلیت 300هزار تومانی به سربازان در این کمیسیون در فاز اول خبر داد.</p>
      <p>افشین حبیب زاده در گفت‌وگو با ایسنا، با بیان اینکه کمیسیون حمل و نقل شورای شهر تهران در جلسه‌ای موضوع ارائه کارت بلیت تخفیف دار به سربازان را مورد بررسی قرار داد، گفت: در این جلسه کمیسیون حمل و نقل به این جمع بندی رسید که می‌تواند با کمک ستاد کل نیروهای مسلح کارت بلیت تخفیف دار به سربازان بدهد.</p>
      <p>وی با بیان اینکه با توجه به سهمیه‌ای که برای کارت بلیت‌های تخفیف دار در نظر گرفته شده می‌توان نسبت به صدور اقدام کرد، گفت: بر همین اساس فعلا در فاز اول برای 2000 نفر سرباز تا سقف هر کارت 300 هزار تومان صادر می‌شود.</p>
      <p>رئیس کمیته عمران شورای شهر تهران با بیان اینکه براین اساس نیروهای مسلح، سربازان را به شهرداری معرفی می‌کنند، گفت: کارت بلیت های سربازان 300هزار تومان شارژ می شود اما از این میان 20درصد مبلغ را ستاد کل و 80 درصد را نیز شهرداری تهران پرداخت می‌کند.</p>
      <p>حبیب زاده افزود: این مهم در کمیسیون حمل و نقل شورای شهر مورد تایید قرار گرفته و باید در صحن شورا نیز تصویب شود.</p>
    </article>
  </body>
</html>