<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ucinak-zvezdinih-i-partizanovih-reprezentativaca-zadovoljni-samo-ben-suma-i-degenek/342951"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Učinak Zvezdinih i Partizanovih reprezentativaca: Zadovoljni samo Ben, Suma i Degenek"/>
    <meta property="og:description" content="Mršav bilans"/>
  </head>
  <body>
    <article>
      <h1>Učinak Zvezdinih i Partizanovih reprezentativaca: Zadovoljni samo Ben, Suma i Degenek</h1>
      <h2>Mršav bilans</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Pauza u klupskom fudbalu zbog reprezentativnih akcija je završena, igrači se vraćaju obavezama u klubovima.</p>
      <p>Najviše reprezentativaca iz srpskog fudbala su dali Crvena zvezda i Partizan. Ukupno 16 u devet razčlitih državnih selekcija. Na selektorskim spiskovima se našlo po osam fudbalera Crvene zvezde i Partizana. Učinak im i nije baš neki kada se podvuče crta.</p>
      <p>Od trojice A reprezentativaca Srbije iz tabora večitih, igrao je samo jedan. <b>Milan</b> <b>Rodić</b> je odigrao ceo meč u remiju Srbije sa Ukrajinom (2:2) i pružio je slabu partiju. Prethodni meč protiv Luksemburga nije bio ni na klupi. Oba duela sa klupe za rezervne igrače su posmatrali  <b>Nemanja</b> <b>Milunović</b> i <b>Nemanja</b> <b>Miletić</b>, ali nisu dobili šansu da zaigraju. <b>Milan</b> <b>Pavkov</b> i <b>Marko</b> <b>Gobeljić</b> koji su takođe dobili pozive selektora <b>Tumbakovića</b> nisu mogli zbog povreda da mu se odazivu i preskoćili su reprezentativnu akciju.</p>
      <p>Što se tiče “domaćih stranaca” iz tabora večitih, njihov učinak je za nijansu bolji. Zvezdin golman <b>Milan</b> <b>Borjan</b> se nije dobro proveo sa svojom Kanadom na odlučujućem gostovanju Amerikancima u borbi za plasman na završni turnir KONKAKAF Lige nacija. Primio je četiri gola u gostujućem porazu (1:4), ali se ne može reći da je snosio neku posebnu odgovornost jer su svi golovi bili praktično neodbranjivi. Njegov klupski kolega <b>Miloš Degenek</b> je prošao bolje. On je odigrao svih 90 minuta u kvalifikacionoj pobedi na gostovanju Jordanu (1:0) i najbitnije je da je sačuvao mrežu i upisao tri boda. Njegova Australija ima maksimalan učinak i završila je pola posla.</p>
      <p>Partizanov Crnogorac <b>Igor Vujačić</b> je sa klupe posmatrao kvalifikacioni brodolom njegovih Sokolova na Vembliju i verovatno mu je bilo drago što nije morao da bude na terenu dok je Gordi Albion rešetao mrežu Crne Gore (7:0). Šansu je dobio nekoliko dana kasnije kao starter u prijateljskom meču protiv Belorusije (2:0) i dobro je odradio posao.</p>
      <p>Jedini reprezentativac “večitih” sa konkretnim učinkom je bio <b>Sejduba</b> <b>Suma</b> koji je sa Gvinejom imao ispite u kvalifikacijama za Kup afričkih nacija. U veoma vrednom gostujućem remiju sa Malijem (2:2) nije dobio šansu, ali je u pobedio protiv Namibije (2:0) bio starter i upisao asistenciju posle čega je zamenjen. Sumina Gvineja je u jako dobroj poziciji sa četiri boda pred dvomeč sa autsajderom Čadom i na odličnom je putu da se plasira na KAF.</p>
      <figure>
        <iframe src="https://www.youtube.com/embed/zBCsm8aTdmI" width="425" height="349" data-service="Youtube" scrolling="no"/>
      </figure>
      <p>Možda i najzadovoljniji se sa reprezentativne akcije vraća Zvezdin unoiverzalac <b>El</b> <b>Fardu</b> <b>Ben</b>. On je sa svojom skromnom selekcijom Komorskih Ostrva napravio rezultat vredan poštovanja u kvalifikacijama za Kup afričkih nacija. Nije upisao gol ili asistenciju, ali je kao najbolji igrač tima ima značajan udeo u iznenađujućoj pobedi nad Togom u gostima (1:0) i vrlo vrednom remiju sa Egiptom (0:0) na novootvorenom stadionu na Komorima. Iako su Egipat i Togo favoriti u grupi, <b>Benovi</b> Komori se trenutno nalaze na pravom mestu sa četiri boda, Egiupat i Kenija imaju po dva, a Togo jedan. Slede dva meča sa Kenijom koja je objektivno slabija od Toga i Egipta i ako <b>Benova</b> ekipa tu napravi dobre rezutete, biće jako blizu istorijskog plasmana na prvo veliko takmičenje.</p>
      <p><b>Takuma</b> <b>Asano</b> je opet bio član selekcije Japana, ali bez bitnog učinka. U vrlo važnoj gostujućoj pobedi u Južnoj Koreji (2:0) nije ulazio u igru, ali mu je selektor dao šansu u prijateljskom meču protiv Venecuele u kojem su Samuraji doživeli debakl (1:4), a on je zamenjen. <b>Bibras</b> <b>Natho</b> je igrao, ali se nije radovao. Kao kapiten Izraela je odigrao dva puta po 90 minuta u kvalifikacionim duelima za EP, ali je u oba duela doživeo poraze. Prvo od Poljske, pa potom i od Severne Makedonije.</p>
      <p>Što se mladih reprezentativaca tiče, ni oni se nisu proslavili. Zvezdin <b>Njegoš</b> <b>Petrović</b> je odigrao dobrih sat vremena u ubedljivom trijumfu Orlića nad Estonijom (6:0), ali je u onom bitnijem meču protiv Rusije zamenjen na poluvremenu i podbacio je kao ceo tim. Mladi <b>Gavrić</b> je dobio šansu da uđe protiv Estonije, dok ga protiv Rusa nije bilo ni na klupi. Baš kao ni Partizanovih bisera <b>Strahinje</b> <b>Pavlovića</b> i <b>Filipa</b> <b>Stevanovića</b> koji su zbog lakših povreda propustili kvalifikacione duele. Njihov klupski saigrač Lazar Pavlovič je oba poemnuta meča odgledao sa klupe.</p>
      <p>Zvezdin napadač <b>Nikola</b> <b>Krstović</b> je imao razloga za zadovoljstvo iako nije dao gol. Sa mladom selekcijom Crne Gore je prvo izvukao remi bez golova na gostovanju Izraelu, a potom je zabeležio pobedu 2:0 kod kuće u prijateljskom meću sa Poljskom. U prvom meču je digrao svih 90 minuta, u drugom je zamenjen pred kraj.</p>
      <p>
        <b>UČINAK REPREZENTATIVACA CRVENE ZVEZDE</b>
      </p>
      <p><b>Milan Rodić (SRBIJA) - kvalifikacije za EURO</b><br/>Srbija – Luksemburg 3:2 (van protokola)<br/>Srbija – Ukrajina 2:2 (90 minuta)</p>
      <p><b>Nemanja Milunović (SRBIJA) - kvalifikacije za EURO</b><br/>Srbija – Luksemburg 3:2 (na klupi)<br/>Srbija – Ukrajina 2:2 (na klupi)</p>
      <p><b>El Fardu Ben (KOMORSKA OSTRVA) – kvalifikacije za Kup afričkih nacija</b><br/>Togo - Komorska Ostrva 0:1 (90 minuta)<br/>Komorska Ostrva – Egipat 0:0 (90 minuta)</p>
      <p><b>Milan Borjan (KANADA) - KONKAKAF Liga nacija</b><br/>SAD - Kanada 4:1 (90 minuta)</p>
      <p><b>Miloš Degenek (AUSTRALIJA) - kvalifikacije za SP</b><br/>Jordan – Australija 0:1 (90 minuta)</p>
      <p><b>Njegoš Petrović (SRBIJA U21) - kvalifikacije za EURO U21</b><br/>Srbija – Estonija 6:0 (58 minuta)<br/>Srbija – Rusija 0:2 (45 minuta)</p>
      <p><b>Željko Gavrić (SRBIJA U21) - kvalifikacije za EURO U21</b><br/>Srbija – Estonija 6:0 (16 minuta)<br/>Srbija – Rusija 0:2 (van protokola)</p>
      <p><b>Nikola Krstović (CRNA GORA U21) - kvalifikacije za EURO U21</b><br/>Izrael - Crna Gora 0:0 (90 minuta)<br/>Crna Gora - Poljska 1:0 (81 minut)</p>
      <p>
        <b>UČINAK REPREZENTATIVACA PARTIZANA</b>
      </p>
      <p><b>Nemanja Miletić (SRBIJA) - kvalifikacije za EURO</b><br/>Srbija - Luksemburg 3:2 (na klupi)<br/>Srbija – Ukrajina 2:2 (na klupi)</p>
      <p><b>Igor Vujačić (CRNA GORA) - kvalifikacije za EURO i prijateljska</b><br/>Engleska - Crna Gora 7:0 (na klupi)<br/>Crna Gora – Belorusija 2:0 (90 minuta)</p>
      <p><b>Takuma Asano (JAPAN) - kvalifikacije za SP i prijateljska</b><br/>Južna Koreja – Japan 0:2 (na klupi)<br/>Japan – Venecuela 1:4 (65 minuta)</p>
      <p><b>Sejduba Suma (GVINEJA)</b> - <b>kvalifikacije za Kup afričkih nacija</b><br/>Mali – Gvineja 2:2 (na klupi)<br/>Gvineja – Namibija 2:0 (76 minuta, asistencija)</p>
      <p><b>Bibras Natho (IZRAEL) - kvalifikacije za EURO</b><br/>Izrael – Poljska 1:2 (90 minuta)<br/>Severna Makedonija – Izrael 1:0 (90 minuta)</p>
      <p><b>Lazar Pavlović (SRBIJA U21) - kvalifikacije za EURO U21</b><br/>Srbija – Estonija 6:0 (na klupi)<br/>Srbija – Rusija 0:2 (na klupi)</p>
      <p><b>Strahinja Pavlović (SRBIJA U21) - kvalifikacije za EURO U21</b><br/>Srbija – Estonija 6:0 (van protokola)<br/>Srbija – Rusija 0:2 (van protokola)</p>
      <p><b>Filip Stevanović (SRBIJA U21) - kvalifikacije za EURO U21</b><br/>Srbija – Estonija 6:0 (van protokola)<br/>Srbija – Rusija 0:2 (van protokola)</p>
    </article>
  </body>
</html>