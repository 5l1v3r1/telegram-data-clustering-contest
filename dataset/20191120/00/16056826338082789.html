<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199990"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="কীটনাশকে জমির ধান পুড়ালো দুর্বৃত্তরা"/>
    <meta property="og:description" content="নওগাঁর মহাদেবপুর উপজেলার রাইগাঁ ইউনিয়নের রহট্রা গ্রামের রফিকুল ইসলাম (৩৫) নামে এক কৃষকের সাড়ে পাঁচ বিঘা জমির চিনি আতপ ধানক্ষেতে রাতের আঁধারে বিষাক্ত কীটনাশক প্রয়োগ করেছে দুর্বৃত্তরা। এতে তার জমির ধানগাছ পুড়ে লক্ষাধিক টাকার ক্ষয়ক্ষতি হয়েছে। ক্ষতিগ্রস্ত ওই পরিবারের মাঝে চলছে শোকের মাতম। রাতের অন্ধকারে জমিতে আগাছানাশক দেয়ায় গ্রামজুড়ে আতঙ্ক ছড়িয়ে পড়েছে। গ্রামবাসীরা এখন রাত জেগে  ক্ষেত পাহারা দিচ্ছে। রফিকুল ইসলাম জানান, জমিতে হালচাষ, সার, কীটনাশক, সেচসহ সবকিছুর টাকা আনা হয়েছে এনজিও থেকে লোনের মাধ্যমে। ধান বিক্রি করে এনজিওর লোন পরিশোধ করে বাকি ধানে বছরের যে কয়েক মাস যায় ছেলে-সন্তান নিয়ে দু’বেলা খেয়ে বাঁচবে। কিন্তু দুর্বৃত্তরা রাতের আঁধারে সব শেষ করে দিলো। তিনি আরো জানান, পূর্ব বিরোধের জের ধরে মাঠের ধান পুড়িয়ে দেয়া হয়েছে বলে গত ১৬ই নভেম্বর শনিবার ক্ষতিগ্রস্ত কৃষক রফিকুল ইসলাম বাদী হয়ে একই গ্রামের কয়েক জনের নাম উল্লেখ করে মহাদেবপুর থানায় একটি লিখিত অভিযোগ দায়ের করেন। অভিযোগ প্রাপ্তির সত্যতা নিশ্চিত করে মহাদেবপুর থানার অফিসার ইনচার্জ (ওসি) নজরুল ইসলাম জুয়েল জানান, তদন্তপূর্বক আইনানুগ ব্যবস্থা গ্রহণ করা হবে। এ বিষয়ে উপজেলা…"/>
  </head>
  <body>
    <article>
      <h1>কীটনাশকে জমির ধান পুড়ালো দুর্বৃত্তরা</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">মহাদেবপুর (নওগাঁ) প্রতিনিধি</a></address>
      <p>নওগাঁর মহাদেবপুর উপজেলার রাইগাঁ ইউনিয়নের রহট্রা গ্রামের রফিকুল ইসলাম (৩৫) নামে এক কৃষকের সাড়ে পাঁচ বিঘা জমির চিনি আতপ ধানক্ষেতে রাতের আঁধারে বিষাক্ত কীটনাশক প্রয়োগ করেছে দুর্বৃত্তরা। এতে তার জমির ধানগাছ পুড়ে লক্ষাধিক টাকার ক্ষয়ক্ষতি হয়েছে। ক্ষতিগ্রস্ত ওই পরিবারের মাঝে চলছে শোকের মাতম। রাতের অন্ধকারে জমিতে আগাছানাশক দেয়ায় গ্রামজুড়ে আতঙ্ক ছড়িয়ে পড়েছে। গ্রামবাসীরা এখন রাত জেগে  ক্ষেত পাহারা দিচ্ছে। রফিকুল ইসলাম জানান, জমিতে হালচাষ, সার, কীটনাশক, সেচসহ সবকিছুর টাকা আনা হয়েছে এনজিও থেকে লোনের মাধ্যমে। ধান বিক্রি করে এনজিওর লোন পরিশোধ করে বাকি ধানে বছরের যে কয়েক মাস যায় ছেলে-সন্তান নিয়ে দু’বেলা খেয়ে বাঁচবে। কিন্তু দুর্বৃত্তরা রাতের আঁধারে সব শেষ করে দিলো।</p>
      <p>তিনি আরো জানান, পূর্ব বিরোধের জের ধরে মাঠের ধান পুড়িয়ে দেয়া হয়েছে বলে গত ১৬ই নভেম্বর শনিবার ক্ষতিগ্রস্ত কৃষক রফিকুল ইসলাম বাদী হয়ে একই গ্রামের কয়েক জনের নাম উল্লেখ করে মহাদেবপুর থানায় একটি লিখিত অভিযোগ দায়ের করেন। অভিযোগ প্রাপ্তির সত্যতা নিশ্চিত করে মহাদেবপুর থানার অফিসার ইনচার্জ (ওসি) নজরুল ইসলাম জুয়েল জানান, তদন্তপূর্বক আইনানুগ ব্যবস্থা গ্রহণ করা হবে। এ বিষয়ে উপজেলা কৃষি অফিসার অরুণ চন্দ্র রায় জানান, তিনি ঘটনাস্থল পরিদর্শন করেছেন। সাড়ে পাঁচ বিঘা জমির চিনি আতপ ধান ক্ষেতে আগাছানাশক কীটনাশক প্রয়োগ করার ফলে লক্ষাধিক টাকার ক্ষয়ক্ষতি  হয়েছে বলে তিনি জানান।</p>
      <p>এই বিভাগের সর্বাধিক পঠিত</p>
    </article>
  </body>
</html>