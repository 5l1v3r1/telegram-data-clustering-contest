<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/milan/2019/11/20-63584325/raiola_a_casa_milan_i_tifosi_sognano_ibrahimovic/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Ibrahimovic, ipotesi ritorno: Raiola a casa Milan"/>
    <meta property="og:description" content="L'ex Los Angeles Galaxy vorrebbe tornare il Serie A: su di lui ci sono anche Bologna e Napoli"/>
  </head>
  <body>
    <article>
      <h1>Ibrahimovic, ipotesi ritorno: Raiola a casa Milan</h1>
      <h2>L'ex Los Angeles Galaxy vorrebbe tornare il Serie A: su di lui ci sono anche Bologna e Napoli</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>MILANO - Mino Raiola</b> viene avvistato nei pressi di <b>Casa <a href="https://www.tuttosport.com/news/calcio/calciomercato/2019/11/20-63574296/milan_calhanoglu_sogno_un_top_club_tedesco_mi_manca_la_germania_/">Milan</a></b> e il pubblico rossonero inizia a sognare il grande ritorno di Zlatan <b>Ibrahimovic</b>. L'agente dello svedese ha incontrato i vertici milanisti: l'ormai ex stella dei <b>Los Angeles Galaxy</b> può accordarsi a parametro zero e spera di tornare in Italia. Su Zlatan c'è da tempo il <b>Bologna</b>, ma piace anche al <b>Napoli</b>. L'incontro avvenuto a Casa Milan potrebbe anche essere legato a <a href="https://www.tuttosport.com/news/calcio/serie-a/milan/2019/11/20-63567734/salvini_attacca_suso_battibecco_social_sotto_al_post_del_milan/"><b>Suso</b></a>, del quale Raiola starebbe per prendere la procura, e a un possibile prolungamento contrattuale di Gianluigi <b>Donnarumma</b>.</p>
      <h3>L'Ibra rossonero</h3>
      <p>Il primo arrivo dello svedese al <b>Milan</b> fu uno degli ultimi grandi colpi di <b>Adriano Galliani.</b> Approdato in rossonero in prestito nell'estate del 2010 dopo la rottura con <b>Guardiola</b> e il Barcellona, <b>Ibrahimovic</b> fu il trascinatore del "Diavolo" nell'annata dello scudetto (2010-11), realizzando 21 gol in tutte le competizioni. Perfezionato il riscatto nel giugno del 2011 per 24 milioni, Ibrahimovic cercò di guidare i suoi al bis tricolore, venendo però beffato dalla prima <b>Juve</b> di Antonio <b>Conte</b>, nonostante un campionato da 28 gol in 32 partite, sufficienti per vincere il titolo di capocannoniere. Nell'estate del 2012 arrivò poi la cessione al <b>Paris Saint-Germain</b>.</p>
      <figure>
        <video src="http://media.tuttosport.com/omnisport/2019/11/18/18112019_IT_PERFORM_BROCCHI_IBRA_IV_1574099929868_1065.mp4"/>
        <figcaption>Brocchi: "Ibra al Milan? GIocatore importante..."</figcaption>
      </figure>
      <related>
        <a href="https://www.tuttosport.com/news/calcio/2019/11/18-63496692/prandelli_sarri_bravo_a_non_stravolgere_la_juve_ibra_meglio_bologna_che_milan_/"/>
        <a href="https://www.tuttosport.com/news/calcio/calciomercato/2019/11/17-63461152/a_cosa_serve_ibrahimovic_se_il_milan_non_decolla_/"/>
        <a href="https://www.tuttosport.com/archivio/calcio/serie-a/milan"/>
        <a href="https://www.tuttosport.com/news/calcio/calciomercato/2019/11/20-63574296/milan_calhanoglu_sogno_un_top_club_tedesco_mi_manca_la_germania_/?related_news"/>
        <a href="https://www.tuttosport.com/news/calcio/serie-a/milan/2019/11/20-63567734/salvini_attacca_suso_battibecco_social_sotto_al_post_del_milan/?related_news"/>
        <a href="https://www.tuttosport.com/news/calcio/calcio-estero/dal-mondo/2019/11/19-63543667/paqueta_un_gol_con_la_10_del_brasile_contro_le_critiche/?related_news"/>
        <a href="https://www.tuttosport.com/news/calcio/serie-a/milan/2019/11/18-63497965/milan_la_promessa_di_piatek_tornero_a_sparare_presto_/?related_news"/>
      </related>
    </article>
  </body>
</html>