<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/roma/2019/11/20-63569567/veretout_alla_roma_per_sostituire_de_rossi_una_leggenda_/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Veretout: &quot;Alla Roma per sostituire De Rossi, una leggenda&quot;"/>
    <meta property="og:description" content="In un'intervista concessa a France Football, il centrocampista francese ha parlato delle sue esperienze e del rapporto con Fonseca"/>
  </head>
  <body>
    <article>
      <h1>Veretout: "Alla Roma per sostituire De Rossi, una leggenda"</h1>
      <h2>In un'intervista concessa a France Football, il centrocampista francese ha parlato delle sue esperienze e del rapporto con Fonseca</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>ROMA</b> - "<i>Fonseca mi ha telefonato per parlarmi della sua visione di calcio e di come voleva che evolvessi</i>", parola di <b>Jordan <a href="https://www.tuttosport.com/news/calcio/calciomercato/2019/11/14-63378143/napoli_giuffredi_hysaj_andra_alla_roma_o_partira_a_costo_zero_/">Veretout</a></b>, che ha raccontato un retroscena molto interessante ai microfoni di "France Football" sul suo arrivo alla <a href="https://www.tuttosport.com/news/calcio/serie-a/roma/2019/11/19-63540785/roma_ranieri_parla_di_zaniolo_sara_un_campione_ma_non_e_totti_/"><b>Roma</b></a>. Da quando è arrivato il centrocampista francese si è conquistato i gradi di titolare sul campo. Dieci presenze consecutive senza saltare neanche un minuto in <b>Serie A</b>. "<i>Ho avuto l’occasione di trasferirmi in un top team del campionato francese, non sarebbe stato un passo indietro, ma amo troppo la Serie A per lasciarla. Anche l’opinione di mia moglie ha contato. L’Italia ci piace molto</i>". E sul rapporto con <b>Fonseca</b> ha sottolineato: "Ha guardato quasi tutte le mie partite e mi ha descritto come ho giocato. Mi è sembrato molto interessato. Mi voleva, poi sta a me guadagnarmi il posto sul campo e questo è quello che provo a fare tutti i giorni. Sulla carta <b>sostituisco una leggenda come De Rossi</b>, ma non posso paragonarmi a lui"</p>
      <figure>
        <video src="http://media.tuttosport.com/videos/2019/11/19/cms_20191119_1911-romazaniolo-vale-80-mln-corrmp41574183235.mp4"/>
        <figcaption>Roma, il cartellino di Zaniolo aumenta</figcaption>
      </figure>
      <h3>La Fiorentina e Astori</h3>
      <p>Nantes, Aston Villa e Saint Etienne. Tre esperienze <b>tra Francia e Inghilterra</b> prima di sbarcare in Italia, con la maglia viola: "<i>Ai primi allenamenti <b>nessuno mi conosceva</b> - </i>ha ammesso Veretout<i> - ero un giovane che arrivava campionato francese, ma non mi conoscevano. Per un francese, la Serie A non è il campionato di riferimento, ma mi sono adattato subito alla cultura e alla mentalità italiana. È tutto calcio, calcio, calcio. Sono andato d’accordo con gli italiani e esploso rapidamente. <b>I tifosi della Fiorentina non erano contenti del mio addio</b>, come in tutte le squadre, vorrebbero tenere sempre i migliori giocatori. Astori? Non avevo mai vissuto eventi simili nella mia vita privata. Ci penso ancora molto spesso. <b>Davide, in modo assurdo, è morto nel sonno il giorno di una partita fuori</b>. Era un grande capitano, mi aveva aiutato a integrarmi bene con la Fiorentina</i>".</p>
      <related>
        <a href="https://www.tuttosport.com/video/calcio/2019/11/19-63543899/roma_il_cartellino_di_zaniolo_aumenta/"/>
        <a href="https://www.tuttosport.com/video/calcio/serie-a/roma/2019/11/19-63529890/roma_mkhitaryan_verso_il_rientro/"/>
        <a href="https://www.tuttosport.com/archivio/calcio/serie-a/roma"/>
        <a href="https://www.tuttosport.com/news/calcio/serie-a/roma/2019/11/19-63540785/roma_ranieri_parla_di_zaniolo_sara_un_campione_ma_non_e_totti_/?related_news"/>
        <a href="https://www.tuttosport.com/news/calcio/serie-a/roma/2019/11/18-63492636/roma_con_pellegrini_e_mkhitaryan_fonseca_ritrova_la_qualita_/?related_news"/>
        <a href="https://www.tuttosport.com/news/calcio/serie-a/roma/2019/11/16-63443077/florenzi_la_roma_viene_prima_di_me_rispetto_le_scelte_di_fonseca_/?related_news"/>
        <a href="https://www.tuttosport.com/news/calcio/serie-a/roma/2019/11/13-63353211/roma_affaticamento_muscolare_per_mancini_lascia_il_ritiro_dell_italia/?related_news"/>
      </related>
    </article>
  </body>
</html>