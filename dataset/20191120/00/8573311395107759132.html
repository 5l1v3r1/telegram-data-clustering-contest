<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/show/tv/2019/11/20/il-collegio-4-mario-tricca-martina-brondin-litigata-polemica"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="«Il Collegio 4»: la lite tra Martina Brondin e Mario Tricca, che supera il limite"/>
    <meta property="og:description" content="La penultima puntata del docu-reality di Raidue mostra una delle scene più violente della storia del programma: un atto di bullismo in piena regola che ha fatto chiedere al pubblico se non ci sia un limite alla necessità di ottenere la visibilità"/>
  </head>
  <body>
    <article>
      <h1>«Il Collegio 4»: la lite tra Martina Brondin e Mario Tricca, che supera il limite</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/mmanca" target="_blank">Mario Manca</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/20101348/colke1-950x684.jpg"/>
        </figure>
        <figure>
          <img src="https://images.vanityfair.it/gallery/115844/Big/f64afc1f-238c-404c-809d-5119a7bb9f04.jpg"/>
          <figcaption><b>Il Collegio 4: i protagonisti</b><br/><b>Vincenzo Crispino - </b>16 anni, di Napoli. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/656c212a-c9f5-4f34-aa35-b7befde628fe.jpg"/>
          <figcaption><b>Il Collegio 4: i protagonisti</b><br/><b>Vilma Maria D'Addario - </b>15 anni, di Potenza. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/4fb7a866-c3c4-4395-973e-3f589aa58851.jpg"/>
          <figcaption><b>Il Collegio 4: i protagonisti</b><br/>Sara Piccione - 16 anni, di Dolo (Venezia). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/098a40eb-c048-469f-bf0e-2a4ebeb574f1.jpg"/>
          <figcaption><b>Il Collegio 4: i protagonisti</b><br/><b>Samuele Fassi - </b>17 anni, di Massa. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/f0e80007-a3f2-4879-b9e3-7e831f0a6222.jpg"/>
          <figcaption><b>Il Collegio 4: i protagonisti</b><br/><b>Roberta Maria Zacchero - </b>16 anni, di Torino. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/69d01994-d0e2-4792-a174-ba6642be863a.jpg"/>
          <figcaption><b>Il Collegio 4: i protagonisti</b><br/><b>Martina Brondin - </b>17 anni, di Albignasego. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/ae072b30-46b9-4ab3-b5f7-e96741abe433.jpg"/>
          <figcaption><b>Il Collegio 4: i protagonisti</b><br/><b>Mario Tricca - </b>15 anni, di Castel Madama (Roma). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/e8cda8e4-4d20-458a-a517-521a3fe920d7.jpg"/>
          <figcaption><b>Il Collegio 4: i protagonisti</b><br/><b>Nicolò Robbiano - </b>15 anni, di Quattordio (Alessandria). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/5658bc70-af5d-469e-9330-e2922299a106.jpg"/>
          <figcaption><b>Il Collegio 4: i protagonisti</b><br/><b>Maggy Gioia - </b>14 anni, di Milano. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/46e073c3-62b8-45b1-8095-7f016605d6e1.jpg"/>
          <figcaption><b>Il Collegio 4: i protagonisti</b><br/><b>Giulio Maggio -</b> 15 anni, di Montespertoli (Firenze). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/d1174dbd-3ad3-44e6-8445-44cde7f160f3.jpg"/>
          <figcaption><b>Il Collegio 4: i protagonisti</b><br/><b>Mariana Aresta - </b>16 anni, di Bitritto (Bari). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/8ecf79cc-f482-4f13-abd4-7f032f536244.jpg"/>
          <figcaption><b>Il Collegio 4: i protagonisti</b><br/><b>Gianni Nunzio Musella - </b>17 anni, di Moncalieri (Torino). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/fda76ef9-f7c0-4929-babc-8f7acd4eaec6.jpg"/>
          <figcaption><b>Il Collegio 4: i protagonisti</b><br/><b>Gabriele Montuori - </b>14 anni, di Marcianise (Caserta). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/12c6f6d8-6255-4a74-a72f-19521bf62a3b.jpg"/>
          <figcaption><b>Il Collegio 4: i protagonisti</b><br/><b>Giorgio Ciupilan -</b> 16 anni, di Stella (Savona). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/8184bd57-f8aa-4c06-a798-fd0adbb7ef20.jpg"/>
          <figcaption><b>Il Collegio 4: i protagonisti</b><br/><b>Francesco Cardamone - </b>14 anni, di Roma. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/f3631327-16af-4a10-b17a-40371733d111.jpg"/>
          <figcaption><b>Il Collegio 4: i protagonisti</b><br/><b>Benedettagea Matera - </b>14 anni, di Napoli. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/7978a6ba-3396-4cd0-80ef-b855a34d83f8.jpg"/>
          <figcaption><b>Il Collegio 4: i protagonisti</b><br/><b>Claudia Dorelfi - </b>14 anni, di Roma. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/8341b557-d14f-4f11-8c7d-959ad5c9dfe2.jpg"/>
          <figcaption><b>Il Collegio 4: i protagonisti</b><br/><b>Alice Busciantella Ricci - </b>15 anni, di Trevi.<cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/e5f8ec95-8088-4365-b4b8-35b28f4fee8a.jpg"/>
          <figcaption><b>Il Collegio 4: i protagonisti</b><br/><b>Alex Djordjevic - </b>15 anni, di Nerviano (Milano). <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/326895d9-3f01-4e05-a10c-8e54bd3e5bec.jpg"/>
          <figcaption><b>Il Collegio 4: i protagonisti</b><br/><b>Alysia Piccamiglio - </b>15 anni, di Soldano. <cite>Courtesy press office</cite></figcaption>
        </figure>
        <figure>
          <img src="https://images.vanityfair.it/gallery/115844/Big/41d5f735-70cd-4c19-8f4c-257a0c63799a.jpg"/>
          <figcaption>
            <b>Il Collegio 4: i protagonisti</b>
            <cite>Courtesy press office</cite>
          </figcaption>
        </figure>
        <figcaption>Il Collegio 4: i protagonisti</figcaption>
      </slideshow>
      <p>
        <b>La penultima puntata del docu-reality di Raidue mostra una delle scene più violente della storia del programma: un atto di bullismo in piena regola che ha fatto chiedere al pubblico se non ci sia un limite alla necessità di ottenere la visibilità</b>
      </p>
      <p>In quattro edizioni del <i>Collegio</i> una scena così violenta non l’avevamo mai vista neanche con le sorelle Fazzini, il che è tutto dire. Nella puntata andata in onda il 19 novembre si consuma, infatti,<b> un atto di bullismo in piena regola</b>, gratuito, capace di generare una discussione in Rete talmente forte da rendere tutto il resto ovattato, come sotto una campana di vetro.</p>
      <p><b>Protagonisti della vicenda sono Martina Brondin e <a href="https://www.vanityfair.it/show/tv/2019/10/23/il-collegio-4-prima-puntata-anni-80-simona-ventura-mario-tricca-ansia">l’idolo delle giovanissime Mario Tricca</a></b> che, al momento di una lezione <i>sui generis</i> senza insegnanti, diventa vittima della ragazzina.</p>
      <p>Alla cattedra, per espressa volontà del preside, ci sono Brondin e Asia Busciantella, impegnate a spiegare ai maschi la lezione a cui hanno appena assistito. Il clima, però, si fa subito incandescente: i ragazzi le prevaricano, non sembrano interessati a ciò che hanno da dire e Tricca non è da meno. Fa per un attimo il verso alla Brondin, poi si alza e si offre di prendere il loro posto perché non sono capaci di insegnare come farebbe lui.</p>
      <figure>
        <embed-post data-src="https://www.instagram.com/p/B4yI9XqovS_" data-service="Instagram"/>
      </figure>
      <p>A quel punto la ragazza, che all’inizio di questa edizione del<i> Collegio</i> aveva spiegato di aver sofferto per atti di bullismo, perde il controllo: prima si alza in piedi per mettere le mani addosso a Mario e poi, non contenta, arriva di fronte al suo banco rovesciando tutti i suoi effetti personali, dai libri agli astucci<b>. Il colpo finale, però, è un altro: convinta che Tricca le abbia mancato di rispetto, decide di prendere il suo quaderno di italiano e di strapparlo pagina per pagina,</b> con la faccia deformata in una smorfia di odio nero. Il ragazzo, nel frattempo, s<b>coppia a piangere mentre la compagna non sembra minimamente turbata dalla sua reazione</b>. Anzi. È come se ne traesse soddisfazione. Immediato il provvedimento del preside, che sceglie di sospendere sia Brondin che Tricca dalla gita scolastica in modo da appianare quanto accaduto tra le mura dell’istituto. La convivenza forzata, però, non sembra funzionare. Da una parte c’è la Brondin che minaccia di «buttarsi di sotto» pur di non stare da sola con Mario e dall’altra c’è Tricca che, a intervalli regolari, esplode in un pianto liberatorio non capendo il perché sia stato sospeso anche lui.</p>
      <figure>
        <embed-post data-src="https://www.instagram.com/p/B5EImNOICUb" data-service="Instagram"/>
      </figure>
      <p><a href="https://www.vanityfair.it/show/tv/2019/11/19/alessandro-carnevale-intervista-il-collegio-artista-gossip">Grazie agli esercizi suggeriti dal professor Carnevale</a> e dall’obbligo di parlarsi per garantire un canale di comunicazione aperto sembra, tuttavia, che i due ritrovino parte della loro serenità. <b>Su Instagram, diversi mesi dopo le registrazioni del<i> Collegio</i>, Brondin e Tricca sembrano affiatatissimi, l’uno nella braccia dell’altra:</b> una scena che non convince i telespettatori e che li spinge a chiedersi se <b>quanto è andato in onda sia vero o solo una montatura</b>. I ragazzi, dal canto loro, spiegano che nella vita si cambia, ieri si era nemici e oggi amici. Il che, insomma, è del tutto plausibile. <b>Ciò che turba il pubblico rimane, però, una certa aggressività gratuita della Brondin</b>: specie quando, al momento della sua reazione, spiega che si sia buttata su Mario «perché a Vincenzo non potevo certo dargliele». <a href="https://www.vanityfair.it/show/tv/2019/11/06/il-collegio-claudia-dorelfi-mario-tricca-tv">Un atteggiamento prevaricatore che si aggiunge a quello di Claudia Dorelfi che, dopo diverse intemperanze, viene (finalmente) espulsa dal <i>Collegio</i> con il solito tatto, mandando a quel paese un po’ tutti e dimostrando di non avere imparato la lezione.</a> Fin dove si spingerà la maleducazione e l’aggressività pur di far parlare di sé? Una domanda che, per ora, rimane sospesa nel vuoto, ma che suggerisce agli internauti i giusti mezzi per capire quando si esageri e quando no.</p>
      <related>
        <h4>LEGGI ANCHE</h4>
        <a href="https://www.vanityfair.it/show/tv/2019/11/06/il-collegio-claudia-dorelfi-mario-tricca-tv"/>
        <a href="https://www.vanityfair.it/show/tv/2019/10/23/il-collegio-4-prima-puntata-anni-80-simona-ventura-mario-tricca-ansia"/>
        <a href="https://www.vanityfair.it/show/tv/2019/11/19/alessandro-carnevale-intervista-il-collegio-artista-gossip"/>
      </related>
    </article>
  </body>
</html>