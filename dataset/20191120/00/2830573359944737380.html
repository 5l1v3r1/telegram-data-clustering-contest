<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/pallavolo/2019/11/20-63566678/sit2play_l_italia_in_semifinale/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Sit2Play: l'Italia in semifinale"/>
    <meta property="og:description" content="Si è svolta a Roma la 1a giornata del torneo inclusivo che vede la partecipazione di squadre scolastiche provenienti da sei nazioni europee"/>
  </head>
  <body>
    <article>
      <h1>Sit2Play: l'Italia in semifinale</h1>
      <h2>Si è svolta a Roma la 1a giornata del torneo inclusivo che vede la partecipazione di squadre scolastiche provenienti da sei nazioni europee</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>ROMA</b>- Si è conclusa a Roma, in un clima di grande entusiasmo, la prima giornata dell’evento finale del Sit2Play. Le delegazioni scolastiche delle 6 nazioni partner del progetto europeo finanziato dal programma Erasmus + sono scese in campo al Bocciodromo dell’Eur per una giornata interamente dedicata a sitting volley e inclusione sociale. Sotto gli occhi del presidente del Paravolley Europe, Mihorko Branko, del consigliere della Fipav e referente del settore sitting, Guido Pasciari, e del testimonial ed icona del volley italiano, Andrea Lucky Lucchetta, circa 90 studenti provenienti da Italia, Finlandia, Bulgaria, Turchia, Estonia e Slovenia, si sono seduti in campo abbattendo ogni tipo di barriera culturale e fisica circa il tema della disabilità. Divertimento, schiacciate, scivolamenti e socializzazione hanno accompagnato la fase agonistica del progetto che ha anche emesso i primi verdetti. Al termine della fase a gironi, Istituto Calamandrei (Italia) e Karaman Karmasi (Turchia) hanno staccato il pass per le semifinali chiudendo in testa i rispettivi raggruppamenti a punteggio pieno. Tabellone a eliminazione diretta completato da istituto sloveno ŠC Ravne na Koroškem – Gimnazija e rappresentativa di istituti bulgari Vasil Levski, Pencho Slavejkov, Georgi Angushev, che nonostante le sconfitte con Italia e Turchia sono rimaste in gioco per la vittoria finale. Finlandia ed Estonia, infine, si sfideranno nella finalina di consolazione per 5°-6° posto. A margine del torneo, i C.T. delle nazionali italiane di sitting volley, Emanuele Fracascia (maschile) e Amauri Ribeiro (femminile) hanno incontrato studenti e docenti di tutte le delegazioni promuovendo i principi base del sitting inteso come strumento di emancipazione sportiva e culturale per abbattere ogni barriera che tuttora separa disabili e normodotati nella vita di tutti i giorni.</p>
      <p>
        <b>RISULTATI DELLA PRIMA GIORNATA-</b>
      </p>
      <p>
        <b>Girone A</b>
      </p>
      <p>Bulgaria - Estonia 2-1 (30-32; 25-22; 15-12)</p>
      <p>Italia - Bulgaria 2-1 (25-12; 21-25; 15-8)</p>
      <p>Estonia - Italia 0-2 (14-25; 14-25)</p>
      <p>
        <b>Girone B</b>
      </p>
      <p>Turchia - Finlandia 2-0 (25-10; 25-10)</p>
      <p>Slovenia - Turchia 0-2 (14-25; 19-25)</p>
      <p>Finlandia - Slovenia 0-2 (8-25; 12-25)</p>
      <p>
        <b>PROGRAMMA DI OGGI-</b>
      </p>
      <p>
        <b>Semifinali ore 9.00</b>
      </p>
      <p>Italia - Slovenia</p>
      <p>Turchia - Bulgaria</p>
      <p>
        <b>Finale 5°- 6° posto ore 10.00</b>
      </p>
      <p>Finlandia - Estonia</p>
      <p>
        <b>Finale 3°- 4° posto ore 10.00</b>
      </p>
      <p>
        <b>Finale 1°- 2° posto ore 11.00</b>
      </p>
      <related>
        <a href="https://www.tuttosport.com/news/pallavolo/2019/11/19-63530728/sit2play_e_partito_il_gran_finale_di_roma/"/>
        <a href="https://www.tuttosport.com/news/pallavolo/2019/11/15-63402893/a_roma_il_gran_finale_di_sit2play/?related_news"/>
        <a href="https://www.tuttosport.com/news/pallavolo/2018/12/12-50996888/sitting_volley_nasce_sit2play_il_progetto_di_inclusione_nelle_scuole/"/>
        <a href="https://www.tuttosport.com/archivio/pallavolo"/>
        <a href="https://www.tuttosport.com/news/pallavolo/2019/11/19-63530728/sit2play_e_partito_il_gran_finale_di_roma/?related_news"/>
        <a href="https://www.tuttosport.com/news/pallavolo/2019/11/07-63135243/2100_bambini_a_tito_per_gioca_volley_s3_in_sicurezza/?related_news"/>
        <a href="https://www.tuttosport.com/news/pallavolo/2019/11/04-63019069/gioca_volle_s3_in_sicurezza_arriva_a_tito/?related_news"/>
      </related>
    </article>
  </body>
</html>