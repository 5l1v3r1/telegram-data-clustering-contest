<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134806-zhitomirsk-auditori-proveli-derzhavniy-fnansoviy-audit-byudzhetu-horoshvskoyi-selischnoyi-obyednanoyi-teritoralnoyi-gromadi.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Житомирські аудитори провели державний фінансовий аудит бюджету Хорошівської селищної об’єднаної територіальної громади"/>
    <meta property="og:description" content="Фахівці Управління Північного офісу Держаудитслужби в Житомирській області провели державний фінансовий аудит бюджету Хорошівської селищної об’єднаної територіальної громади за період з 01.01.2017 по завершений звітний період 2019 року.За результатами аудиту встановлено низку проблем і недоліків у формуванні та виконанні селищного бюджету. Неприйняття та/або зволікання з прийняттям посадовими особами Хорошівської селищної ОТГ рішень щодо управління майном та землями громади, недостатній рівень контролю за їх виконанням негативно позначилися на доходах бюджету, виконанням запланованих видатків та ефективності витрачання цих ресурсів. Зокрема, невжиття належних заходів щодо оптимізації діяльності малокомплектних шкіл, дошкільних навчальних закладів та закладів культури призвело до необґрунтованих та нераціональних витрат бюджетних коштів на суму понад 13 млн грн, спрямованих на соціальну сферу.Аудиторським дослідженням установлено невиконання повною мірою наявних можливостей щодо належного відшкодування витрат…"/>
  </head>
  <body>
    <article>
      <h1>Житомирські аудитори провели державний фінансовий аудит бюджету Хорошівської селищної об’єднаної територіальної громади</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Фахівці Управління Північного офісу Держаудитслужби в Житомирській області провели державний фінансовий аудит бюджету Хорошівської селищної об’єднаної територіальної громади за період з 01.01.2017 по завершений звітний період 2019 року.<br/><br/>За результатами аудиту встановлено низку проблем і недоліків у формуванні та виконанні селищного бюджету. Неприйняття та/або зволікання з прийняттям посадовими особами Хорошівської селищної ОТГ рішень щодо управління майном та землями громади, недостатній рівень контролю за їх виконанням негативно позначилися на доходах бюджету, виконанням запланованих видатків та ефективності витрачання цих ресурсів. <br/><br/>Зокрема, невжиття належних заходів щодо оптимізації діяльності малокомплектних шкіл, дошкільних навчальних закладів та закладів культури призвело до необґрунтованих та нераціональних витрат бюджетних коштів на суму понад 13 млн грн, спрямованих на соціальну сферу.<br/><br/>Аудиторським дослідженням установлено невиконання повною мірою наявних можливостей щодо належного відшкодування витрат на надання освітніх послуг, забезпечення підвозу учнів, які є мешканцями інших територіальних громад, через що втрачено додаткових надходжень на суму майже 0,7 млн грн.<br/><br/>Брак контролю з боку органу місцевого самоврядування та виконавчої влади за дотриманням земельного законодавства та ефективних управлінських рішень у частині потреби внесення змін до договорів оренди спричинив упущені вигоди та неотримані доходи місцевим бюджетом на суму понад 5,4 млн грн.<br/><br/>Окрім того, запровадження органом місцевого самоврядування відсоткових ставок податку на нерухоме майно нижче максимального рівня, визначеного Податковим кодексом України, призвело до упущеної можливості додаткового отримання доходів бюджетом територіальної громади на суму понад 1,8 млн грн.<br/>Ще понад 0,8 млн грн додаткових доходів до бюджету упущено через ненадання в оренду водних об’єктів.<br/><br/>Неефективні управлінські рішення щодо заповнення вакантних посад, призвели до створення штучної економії коштів на суму понад 1,1 млн грн, які надалі, використано на преміювання посадових осіб Хорошівської селищної ОТГ.<br/><br/>За результатами аудиту надано низку пропозицій, реалізація яких сприятиме забезпеченню дотримання вимог бюджетного законодавства, уникненню необґрунтованих витрат, врахуванню усіх можливих резервів наповнення бюджету територіальної громади та поліпшенню ефективності використання бюджетних коштів.<br/><br/>Нагадаємо, що житомирські аудитори протягом січня ̵ вересня 2019 року забезпечили відшкодування втрат на суму майже 15,8 млн грн.</p>
    </article>
  </body>
</html>