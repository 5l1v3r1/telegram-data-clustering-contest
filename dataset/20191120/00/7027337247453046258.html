<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699341/%D8%AF%D9%84%DB%8C%D9%84-%D9%82%D9%87%D8%B1-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%B1-%D8%AA%D9%85%D8%B1%DB%8C%D9%86-%D8%A7%D8%B3%D8%AA%D9%82%D9%84%D8%A7%D9%84-%D9%85%D8%B4%D8%AE%D8%B5-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="دلیل قهر استراماچونی در تمرین استقلال مشخص شد"/>
    <meta property="og:description" content="سرمربی استقلال تهران در جلسه تمرینی امروز حضور نداشت."/>
  </head>
  <body>
    <article>
      <h1>دلیل قهر استراماچونی در تمرین استقلال مشخص شد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1039040_542.jpg"/>
      </figure>
      <p>سرمربی استقلال تهران در جلسه تمرینی امروز حضور نداشت.</p>
      <p>به گزارش خبرنگار ورزشی ایلنا، آندره ‌آ استراماچونی، سرمربی استقلال تهران در جلسه تمرینی امروز که به میزبانی مجموعه ورزشی انقلاب برگزار می‌شود حضور نداشت. سرمربی ایتالیایی در اعتراض به آنچه اشتباه کادر تدارکات اعلام شده حاضر نشد در این جلسه عملکرد شاگردانش را زیر نظر داشته باشد.</p>
      <p>مدد جباری، مدیر تدارکات باشگاه استقلال تهران درخصوص دلیل قهر استراماچونی اظهار داشت: "تمامی بازیکنان تیم استقلال لباس دارند، بازیکنان خارجی و اعضای خارجی کادر مربیگری دو دست لباس اضافه دارند. بعد از هر جلسه تمرینی یکی از اعضای کادر تدارکات مسئول می‌شود تا برای شست‌وشو لباس‌ها را تحویل بگیرد و پیش از آغاز جلسه تمرینی بعدی به همراه خودش بیاورد. لباس‌ها و کفش‌های تمام بازیکنان و کادر مربیگری در مجموعه تهرانسر بوده و یکی از اعضای کادرفنی که آنها را به مجموعه انقلاب آورده تنها کفش آقای استراماچونی را نیاورده بود که باعث ناراحتی سرمربی شد. حتی ما با یک آژانس کفش‌ها را به محل تمرین آوردیم اما پیش از آن استراماچونی محل تمرین را ترک کرده بود."</p>
    </article>
  </body>
</html>