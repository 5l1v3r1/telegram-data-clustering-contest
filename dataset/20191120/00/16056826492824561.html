<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199982"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="হৃদির নতুন"/>
    <meta property="og:description" content="ডিসেম্বরের প্রথম দিন মঞ্চে নতুন নাটক নিয়ে আসছেন অভিনেত্রী হৃদি হক। নাটকটির নাম ‘আকাশে ফুইটেছে ফুল’। লিখেছেন ড. রতন সিদ্দিকী। নির্দেশনার পাশাপাশি হৃদি হক এই নাটকে অভিনয়ও করেছেন। তার চরিত্রের নাম শাহিদা। প্রায় চার বছর পর নতুন এই নাটকের নির্দেশনা দিলেন বলে জানান হৃদি। মঞ্চে এটি তার তৃতীয় নির্দেশনা। এর আগে নাগরিক নাট্যাঙ্গনের হয়ে তিনি প্রথম মঞ্চে নির্দেশনা দেন ‘গহর বাদশা ও বানেছা পরী’ নাটকটি। ঢাকার মঞ্চে নাটকটি বেশ সাড়া পায়। এরপর মঞ্চে নির্দেশনা দেন ‘৭১ ও একজন’ নামের নাটক। নতুন নাটকটি  প্রসঙ্গে হৃদি বলেন, প্রায়  ছয় মাস ধরে এ নাটকটি নিয়ে আমরা রিহার্সেল করছি। ১৯০৫ থেকে ১৯১১ সালকে ঘিরে লেটো গানের ওপর একটা ভাটা পড়েছিল। তখন কবি কাজী নজরুল ইসলাম এসে লেটো গানের হাল ধরেন। মূলত লেটো গানের ওপর ভিত্তি করেই এই নাটকের গল্প এগিয়ে যাবে। এদিকে এনটিভিতে সম্প্রতি প্রচার শুরু হয়েছে হৃদি অভিনীত ‘রূপ’ শিরোনামের একটি ধারাবাহিক। এটি নির্মাণ করেছেন কামরুজ্জামান রনি।"/>
  </head>
  <body>
    <article>
      <h1>হৃদির নতুন</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">স্টাফ রিপোর্টার</a></address>
      <p>ডিসেম্বরের প্রথম দিন মঞ্চে নতুন নাটক নিয়ে আসছেন অভিনেত্রী হৃদি হক। নাটকটির নাম ‘আকাশে ফুইটেছে ফুল’। লিখেছেন ড. রতন সিদ্দিকী। নির্দেশনার পাশাপাশি হৃদি হক এই নাটকে অভিনয়ও করেছেন। তার চরিত্রের নাম শাহিদা। প্রায় চার বছর পর নতুন এই নাটকের নির্দেশনা দিলেন বলে জানান হৃদি। মঞ্চে এটি তার তৃতীয় নির্দেশনা। এর আগে নাগরিক নাট্যাঙ্গনের হয়ে তিনি প্রথম মঞ্চে নির্দেশনা দেন ‘গহর বাদশা ও বানেছা পরী’ নাটকটি।</p>
      <p>ঢাকার মঞ্চে নাটকটি বেশ সাড়া পায়। এরপর মঞ্চে নির্দেশনা দেন ‘৭১ ও একজন’ নামের নাটক। নতুন নাটকটি  প্রসঙ্গে হৃদি বলেন, প্রায়  ছয় মাস ধরে এ নাটকটি নিয়ে আমরা রিহার্সেল করছি। ১৯০৫ থেকে ১৯১১ সালকে ঘিরে লেটো গানের ওপর একটা ভাটা পড়েছিল। তখন কবি কাজী নজরুল ইসলাম এসে লেটো গানের হাল ধরেন। মূলত লেটো গানের ওপর ভিত্তি করেই এই নাটকের গল্প এগিয়ে যাবে। এদিকে এনটিভিতে সম্প্রতি প্রচার শুরু হয়েছে হৃদি অভিনীত ‘রূপ’ শিরোনামের একটি ধারাবাহিক। এটি নির্মাণ করেছেন কামরুজ্জামান রনি।</p>
      <p>এই বিভাগের সর্বাধিক পঠিত</p>
    </article>
  </body>
</html>