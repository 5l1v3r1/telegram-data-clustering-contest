<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/20-63574296/milan_calhanoglu_sogno_un_top_club_tedesco_mi_manca_la_germania_/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Milan, Calhanoglu: &quot;Sogno un top club tedesco, mi manca la Germania&quot;"/>
    <meta property="og:description" content="Il centrocampista turco: &quot;Normale aspirare a squadre come Bayern Monaco o Borussia Dortmund. Gattuso? E' stato molto importante nel mio peggior momento&quot;"/>
  </head>
  <body>
    <article>
      <h1>Milan, Calhanoglu: "Sogno un top club tedesco, mi manca la Germania"</h1>
      <h2>Il centrocampista turco: "Normale aspirare a squadre come Bayern Monaco o Borussia Dortmund. Gattuso? E' stato molto importante nel mio peggior momento"</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>MILANO</b> - Il centrocampista del <a href="https://www.tuttosport.com/squadre/SerieA/Milan/t120"><b>Milan</b> </a>Hakan <b>Calhanoglu</b>, a <i>Sport Bild</i>, ha ripercorso la sua carriera svelando la sua voglia di tornare in <b>Bundesliga</b>, campionato che ha lasciato nel 2017 per arrivare in rossonero dopo aver vissuto le sue migliori stagioni al <b>Bayer Leverkusen</b>: "<i>La Germania mi manca e il Leverkusen fu fantastico per il mio sviluppo, lì per me sarà sempre casa. Sono cresciuto in Germania e dal punto di vista sportivo è normale aspirare a grandi club come Bayern Monaco o <b>Borussia Dortmund</b></i>". E a proposito di <b>Bayern</b>, i bavaresi avevano provato a prenderlo già nel <b>2014</b>, senza esito, visto il suo rifiuto: "<i>A quel tempo le posizioni di esterni di attacco erano occupate da <b>Robben</b> e <b>Ribery</b>, non dico che non ce l'avrei fatta, ma sarebbe stato sicuramente complicato</i>". Poi il rapporto con mister <b>Gattuso</b> che, nell'ultima travagliata stagione, è stata molto importante: "<i>Mi ha aiutato nella fase peggiore della mia carriera</i> - ha svelato <b>Calhanoglu</b> - <i>viste le difficoltà che ho avuto ad ambientarmi a Milano. Non avevo ritmo partita, il corpo non rispondeva e mi ero incupito</i>". Poi la chiosa finale "<i>ho ancora altri dieci anni di esperienze professionali davanti e vorrei mettermi alla prova con i club delle migliori leghe europee</i>".</p>
      <figure>
        <video src="http://media.tuttosport.com/omnisport/2019/11/18/18112019_IT_PERFORM_BROCCHI_IBRA_IV_1574099929868_1065.mp4"/>
        <figcaption>Brocchi: "Ibra al Milan? GIocatore importante..."</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/serie-a/milan/2019/11/20-63567734/salvini_attacca_suso_battibecco_social_sotto_al_post_del_milan/"/>
        <a href="https://www.tuttosport.com/news/calcio/calcio-estero/dal-mondo/2019/11/19-63543667/paqueta_un_gol_con_la_10_del_brasile_contro_le_critiche/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/20-63568362/torino_allarme_infortuni_ora_bonifazi_pu_restare/?related_news"/>
        <a href="https://www.tuttosport.com/news/calcio/calciomercato/2019/11/20-63566040/juve_dopo_bonucci_tutti_in_fila_per_il_rinnovo/?related_news"/>
        <a href="https://www.tuttosport.com/news/calcio/calciomercato/2019/11/19-63552017/tottenham_pochettino_esonerato_e_ufficiale/?related_news"/>
        <a href="https://www.tuttosport.com/news/calcio/calciomercato/2019/11/19-63534828/tankovic_il_genoa_mi_vuole_e_io_mi_vedo_bene_li_/?related_news"/>
      </related>
    </article>
  </body>
</html>