<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/krajinovic-preslisao-sugitu-srbija-vodi-s-1-0/342944"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Krajinović preslišao Sugitu, Srbija vodi s 1:0"/>
    <meta property="og:description" content="Uspešan start Orlova na Dejvis kupu u Madridu"/>
  </head>
  <body>
    <article>
      <h1>Krajinović preslišao Sugitu, Srbija vodi s 1:0</h1>
      <h2>Uspešan start Orlova na Dejvis kupu u Madridu</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Muška teniska reprezentacija Srbije povela je sa 1:0 u meču drugog kola Dejvis kupa u Madridu protiv Japana zahvaljujući trijumfu <b>Filipa Krajinovića</b> nad <b>Juičijem Sugitom</b> od 2:0, po setovima 6:2, 6:4.</p>
      <p>Za nešto više od sat vremena naš igrač je preslišao 104. tenisera sveta i napravio lepu uvertiru u okršaj između <b>Novaka Đokovića</b> i <b>Keija Nišikorija</b> koji počinje za 20-ak minuta.</p>
      <p><b>Krajinović</b> je dominirao od početka pa do kraja duela, što na servisu što na riternu, a posebno je impresivan bio u prvom setu koji je dobio sa 6:2 uz dva izborena brejka. Ni u drugom setu nije bilo problema za 40. tenisera sveta koji je na vreme napravio brejk u trećem gemu i trasirao svoj put ka trijumfu.</p>
      <p>Koliko je Srbin bio dominantan u ovom meču potvrđuje i činjenica da <b>Krajinović</b> nije dopuštao Japancu ni da pomisli da može do brejk lopte, a kamoli brejka tokom meča. U svakom slučaju lep početak za Orlove koji imaju šansu da preko <b>Novaka Đokovića</b> stignu do 2:0 i konačnog trijumfa nad Japancima.</p>
      <p>Ukoliko drugi reket sveta zabeleži pobedu nad <b>Nišikorijem</b>, dubl koji je planiran za 14 časova neće se ni igrati, jer će duel biti rešen.  </p>
      <figure>
        <img src="https://mozzartsport.com/upload/CKEditor/Baneri/2.Predstava%20Idealna%20Polovina%201080x1080.jpg"/>
      </figure>
      <p><b>Foto</b>: <i>Reuters </i> </p>
    </article>
  </body>
</html>