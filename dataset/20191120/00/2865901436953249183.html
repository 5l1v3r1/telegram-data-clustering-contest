<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/poceli-pregovori-podolski-nikad-blize-svom-najdrazem-klubu/342964"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Počeli pregovori, Podolski nikad bliže svom najdražem klubu"/>
    <meta property="og:description" content="Sad ili nikad..."/>
  </head>
  <body>
    <article>
      <h1>Počeli pregovori, Podolski nikad bliže svom najdražem klubu</h1>
      <h2>Sad ili nikad...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Sad ili nikad! Lukas Podolski neće imati bolju šansu da ispusni svoje dečačke snove i zaigra za klub za koji je u mladosti navijao - Gornjik iz Zabža. Svesni su toga i čelnici ovog poljskog kluba, pa su stupili u akciju i pokušavaju da naprave dogovor sa Poldijem kako bi u januaru potpisao višegodišnji ugovor sa Gornjikom</b>. </p>
      <p>Kako javljaju lokalni mediji u Poljskoj, japanski Visel Kobe, čiji je <b>Poldolski </b>član, nema nameru da mu ponudi produžetak saradnje koja ističe s poslednjim danom 2019. godine, a i sam fudbaler je izrazio želju da se vrati u Evropu nakon nepune dve godine iskustva u dalekom Japanu. Tu činjenicu uprava Gornjika želi da iskoristi, pa već danima intenzivno "podseća" Poldija na njegove reči. Više puta tokom karijere nekadašnji nemački reprezentativac i šampion sveta iz 2014. govorio je kako mu je želja da u Zabžu završi karijeru, mestu koje u neposrednoj blizini njegovih rodnih Gljivica.<br/><b>"Nikada nećeu reči kategorčki ne, ali jasno je svima da bi mnogi faktori morali da se poklope kako bi došlo do mog angažmana u Gornjiku"</b>, rekao je prošle godine Poldi. </p>
      <p>Poljski mediji navode da je on izuzetno vezan za svoju prvu domovinu, te da često odlazi da poseti porodicu.Takođe, pokazao je interes da svoj biznis proširi na teritoriju Poljske. <b>Podolski </b>se bavi ugostiteljstvom, pošto je vlasnik nekoliko restorana i pabova u Kelnu, klubu u kom je steklao veliku slavu.</p>
      <p>Gornjik je uz Vislu najtrofejniji klub Poljske <i>(po 14 titula šampiona)</i> i jedini je klub iz te velike države koji je igrao finale nekog evropskog kupa. Bilo je to 1970. godine, kada je od Mančester Sitija izgubio bitku za trofej Kupa pobednika kupova. Dve godine ranije Mančester Junajted ga je sprečio da uđe u polufinale Kupa šampiona.</p>
      <p>Najveća klupska legenda je <b>Vlodzimerž Lubanski</b>, drugi strelac u istoriji Poljske, u novija vremena Gornjik može da se pohvali kako je formirao <b>Arkadijuša Milika</b>. Ukoliko bi prihvatio ponudu da se u veteranskim danima okuša u dresu Gornjika nema sumnje da bi i <b>Lukas Podolski </b>stekao status ikone u Zabžu. </p>
      <p>
        <i><b>Foto</b>: Reuters</i>
      </p>
    </article>
  </body>
</html>