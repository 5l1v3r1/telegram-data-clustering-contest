<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/sms-popularnosc-polska-94-procent"/>
    <meta property="og:site_name" content="Telepolis"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="SMS-y w naszym kraju mają się świetnie - używa ich 94% Polaków"/>
    <meta property="og:description" content="Prawie 94% Polaków używa SMS-ów do komunikacji, wynika z najnowszego wydania raportu serwisu SerwerSMS.pl. Taki sposób komunikacji trzyma się mocno, pomimo stale pojawiającym się alternatywom w postaci komunikatorów internetowych."/>
  </head>
  <body>
    <article>
      <h1>SMS-y w naszym kraju mają się świetnie - używa ich 94% Polaków</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">msnet</a></address>
      <p>
        <b>Prawie 94% Polaków używa SMS-ów do komunikacji, wynika z najnowszego wydania raportu serwisu SerwerSMS.pl. Taki sposób komunikacji trzyma się mocno, pomimo stale pojawiającym się alternatywom w postaci komunikatorów internetowych.</b>
      </p>
      <p>Historia tradycyjnych SMS-ów ma już <b>ponad 35 lat</b>. Za ich pomysłodawcę uznaje się <b>Mattiego Makkonena</b>. Dzięki jego przełomowemu odkryciu, komunikacja międzyludzka nabrała zawrotnego tempa, co przełożyło się na znaczne zainteresowanie tym tematem i dynamiczny rozwój tego sposobu komunikacji. Dziś, w dobie wszędobylskich komunikatorów internetowych i portali społecznościowych, nadal trudno nam wyobrazić sobie codzienne funkcjonowanie bez krótkich wiadomości tekstowych (SMS - short message service).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/aplikacje-i-rozrywka/facebook-z-samymi-tylko-zdjeciami"/>
        <a href="https://www.telepolis.pl/wiadomosci/aplikacje-i-rozrywka/instagram-testuje-reels-edycje-wideo-w-stylu-tiktoka"/>
      </related>
      <p>Według najnowszego raportu <b>„Komunikacja SMS w Polsce”</b>, SMS-y mają się dobrze zarówno w sferze konsumenckiej, jak i biznesowej. Prawie <b>94% respondentów</b> potwierdziło, że odbiera i/lub wysyła SMS-y, 65% badanych wysyła je codziennie, a 25% kilka razy w tygodniu. Co ciekawe, <b>popularność niniejszego narzędzia komunikacji nie spada, a wręcz rośnie</b>.</p>
      <h3>Dlaczego SMS-y?</h3>
      <p>Polacy cenią sobie wiadomości SMS przede wszystkim za ich szybkość (50,5%) oraz niski koszt (48,6%). Ponad 42% badanych zgadza się również, że wysyłanie krótkich wiadomości tekstowych stanowi niezawodny sposób na dotarcie informacji do odbiorcy. Ponadto blisko 41% ankietowanych przyznaje, że obsługa SMS-ów jest prosta i mają do nich łatwy dostęp.</p>
      <p>Dla ponad 70% badanych SMS-owe powiadomienia, na przykład o statusie przesyłki, bardzo ułatwiają codzienne życie i są użyteczne. Rosnący trend zakupów online pozwala sądzić, iż obecna forma komunikacji będzie wykorzystywana w coraz większym stopniu, podobnie jak wysyłanie wiadomości z przypomnieniami o umówionej wizycie, nieopłaconej fakturze (62,1%) czy zawiadomienia od instytucji państwowych lub urzędów (50,2%).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/wiadomosci-rcs-sms-komunikator-messenger"/>
        <a href="https://www.telepolis.pl/wiadomosci/wydarzenia/rcs-w-polsce-telekomy-rozmawiaja-w-sprawie-wdrozenia-nowego-standardu-wiadomosci"/>
      </related>
      <p>Platformy do wysyłki SMS-ów znalazły swoje zastosowanie także w postaci ostrzeżeń o zagrożeniu lub alertach pogodowych. Najczęściej używane przez placówki takie jak, Rządowe Centrum Bezpieczeństwa, samorządy (urzędy miast i gmin, starostwa powiatowe). Przesyłały one do mieszkańców przebywających na zagrożonych terenach odpowiednie komunikaty, stanowiąc bez wątpliwości szybką i skuteczną formę komunikacji międzyludzkiej.</p>
      <blockquote>- W ramach komunikacji konsument – konsument (P2P), zauważamy, że popularne są zarówno SMS-y, jak i komunikatory. Notujemy natomiast coraz większy wzrost wykorzystania  krótkich wiadomości tekstowych w komunikacji firma/instytucja – konsument. Z naszych obserwacji wynika, że jest to spowodowane uniwersalnością kanału SMS, do którego wszyscy mamy dostęp. Aktualnie razem z Google jesteśmy również w trakcie realizacji projektu SMS 2.0, który rozszerzy funkcjonalność komunikacji tekstowej.</blockquote>
      <p>- powiedział Daniel Zawiliński, managing director Platformy SerwerSMS.pl</p>
      <h3>SMS-y przypominają o ważnych sprawach</h3>
      <p>W  ciągu ostatniego roku zwiększyła się liczba wiadomości od instytucji publicznych, urzędów, przychodni lub ze szkoły. Z roku na rok placówki te starają się podnieść standardy obsługi, wykorzystując usługi SMS. W najnowszym badaniu ponad 64% respondentów przyznało, że dostało podobne powiadomienia, podnosząc wynik o 20% w odniesieniu do badań z roku poprzedniego. Najwięcej, bo ponad 70% SMS-ów, było kierowanych do dużych miast, od 200 tys. do 500 tys. mieszkańców oraz tych powyżej 500 tys. ludzi (69,6%). Obywatele otrzymywali między innymi przypomnienie o wizycie czy gotowych dokumentach do odbioru w urzędzie.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/ministerstwo-cyfryzacji-wysyla-sms-y-przypominajace-o-koniecznosci-wymiany-dowodu-osobistego"/>
        <a href="https://www.telepolis.pl/wiadomosci/taryfy-promocje-uslugi/sms-rodzice-dzieci-wakacje-autostop"/>
      </related>
      <h3>SMS z ofertą handlową</h3>
      <p>Sklepy i firmy chętnie wykorzystują SMS-y do kontaktu z obecnymi lub potencjalnymi klientami, co potwierdza wynik badania. Aż 87,1% ankietowanych przyznało, że dostało SMS-y z ofertą handlową lub informacje o promocjach czy rabatach. W porównaniu z ubiegłym rokiem liczba ta wynosiła 69%. Chęć ich odbierania nadal deklaruje ponad 82% Polaków, najlepiej kilka razy w tygodniu (30,8%) lub 1-2 razy w tygodniu (30,2%). Co więcej, zdecydowana większość, bo ponad 83% respondentów pozytywnie reaguje na krótkie wiadomości tekstowe z powiadomieniami od sklepów internetowych i stacjonarnych, skłaniając się do ich odwiedzin. Najbardziej atrakcyjne w ocenie ankietowanych są informacje o rabacie lub promocji (77,6%), statusie zamówienia (58,6%), nowościach ofertowych (37,2%) czy o godzinach otwarcia sklepów (23,5%).</p>
      <blockquote>- Większość badanych otrzymuje SMS od instytucji publicznych i bardzo wysoko oceniają ich przydatność. Duże znaczenie mają także wiadomości SMS zawierające informacje o aktualnych promocjach sklepów. Skutecznie motywują one do odwiedzenia zarówno sklepu internetowego, jak i stacjonarnego.</blockquote>
      <p>- powiedział Rafał Piszczek z Centrum Badawczo-Rozwojowego Biostat</p>
      <h3>SMS wciąż na topie</h3>
      <p>Oprócz tradycyjnych wiadomości SMS, na polskim rynku dostępne są liczne aplikacje, umożliwiające komunikację na odległość. Wymagają one jednak do działania połączenia z Internetem, w przeciwieństwie do SMS-ów. W tegorocznym raporcie niespełna 80% badanych przyznała, że ma zainstalowane w swoim telefonie właśnie takie narzędzia. Polacy używają między innymi takich aplikacji, jak  <b>Facebook Messenger</b> (86%), <b>WhatsApp</b> (44%), <b>Skype</b> (23%) czy <b>Twitter</b> (19,3%).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/poczta-polska-ostrzega-przed-falszywymi-sms-ami"/>
        <a href="https://www.telepolis.pl/wiadomosci/wydarzenia/inpost-ostrzega-falszywe-wiadomosci-sms-zlosliwe-oprogramowanie-cerberus"/>
      </related>
      <p>Ankieta<br/><br/><b><a href="https://www.telepolis.pl/ankiety/jak-czesto-wysylasz-sms-y-2019">Jak często wysyłasz SMS-y?<br/></a></b>Co najmniej raz dziennie <br/>Kilka razy w tygodniu <br/>Kilka razy w miesiącu <br/>Sporadycznie <br/>SMS? A co to takiego? <br/>Nie wiem / nie pamiętam <br/>GŁOSUJ<br/><a href="https://www.telepolis.pl/ankiety/jak-czesto-wysylasz-sms-y-2019?result=true">Zobacz wyniki </a><a href="https://www.telepolis.pl/ankiety"> Archiwum</a></p>
      <p>Źródło tekstu: SerwerSMS.pl</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/serwersms-po-raz-kolejny-obecny-na-festiwalu-w-kostrzynie-nad-odra"/>
        <a href="https://www.telepolis.pl/wiadomosci/wydarzenia/automatyzacja-sms-nowa-funkcja-platformy-serwersms-pl"/>
        <a href="https://www.telepolis.pl/wiadomosci/prawo-finanse-statystyki/za-co-polacy-placa-sms-ami"/>
        <a href="https://www.telepolis.pl/wiadomosci/taryfy-promocje-uslugi/wiadomosci-rcs-sms-komunikator-messenger"/>
        <a href="https://www.telepolis.pl/wiadomosci/wydarzenia/ministerstwo-cyfryzacji-wysyla-sms-y-przypominajace-o-koniecznosci-wymiany-dowodu-osobistego"/>
      </related>
    </article>
  </body>
</html>