<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/justitie/un-jandarm-din-bihor-a-murit-intr-un-accident-la-constanta-verdict-final-document-galerie-foto-video-705579.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Un jandarm din Bihor a murit într-un accident la Constanţa. Verdict final (document+galerie foto+video)"/>
    <meta property="og:description" content="Judecatorii de la Curtea Militara de Apel Bucuresti au decis ieri condamnarea definitiva a unui jandarm din cadrul Inspectoratului de Jandarmi Judetean Bihor, pentru savarsirea infractiuni de ucidere ..."/>
  </head>
  <body>
    <article>
      <h1>Un jandarm din Bihor a murit într-un accident la Constanţa. Verdict final (document+galerie foto+video) </h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Ionuț ZAGONEANU</a></address>
      <p>
        <a href="https://www.ziuaconstanta.ro/stiri/justitie/un-jandarm-din-bihor-a-murit-intr-un-accident-la-constanta-verdict-final-document-galerie-foto-video-705579.html?documente=1#scroll">📄 Documente (1)</a>
      </p>
      <p>
        <a href="https://www.ziuaconstanta.ro/stiri/justitie/un-jandarm-din-bihor-a-murit-intr-un-accident-la-constanta-verdict-final-document-galerie-foto-video-705579.html?imagini=1#scroll">🖼️ Galerie foto (13)</a>
      </p>
      <p>
        <a href="https://www.ziuaconstanta.ro/stiri/justitie/un-jandarm-din-bihor-a-murit-intr-un-accident-la-constanta-verdict-final-document-galerie-foto-video-705579.html?video=1#scroll">📽️ Video (5)</a>
      </p>
      <p>Judecătorii de la Curtea Militară de Apel Bucureşti au decis ieri condamnarea definitivă a unui jandarm din cadrul Inspectoratului de Jandarmi Judeţean Bihor, pentru săvârşirea infracţiuni de ucidere din culpă. Cel în cauză a fost găsit vinovat de producerea unui grav accident rutier soldat cu moartea unui coleg. Tragedia a avut loc în seara zilei de 7 iunie 2016, la ieşirea din Constanţa, spre Valu lui Traian.<br/><br/><br/>În rechizitoriu, procurorii militari arată că în perioada 08 – 10 iunie 2016 s-a organizat la sediul Inspectoratului de Jandarmi Judeţean Constanţa o convocare de specialitate, evenimentul desfăşurându-se în staţiunea Mamaia.<br/><br/><br/>În seara zilei de 7 iunie 2016, aproape de ora 22.00, inculpatul plt. maj. a condus un microbuz marca Renault, model Trafic, cu numărul de înmatriculare MAI (...), rula pe DN 3 din judeţul Constanţa, pe banda numărul 1, dinspre Constanţa către Valu lui Traian.<br/> </p>
      <h3>Șoferul realizase că a greşit drumul</h3>
      <p>În momentul în care a ajuns la kilometrul 253, şoferul (care realizase că a greşit drumul) a efectuat o manevră de întoarcere peste marcajul longitudinal dublu continuu, moment în care a intrat în coliziune cu autoturismul marca BMW (...) condus în aceeaşi direcţie de mers, pe banda nr. II de către un civil. În urma producerii accidentului rutier a rezultat vătămarea corporală gravă a unui jandarm, precum şi vătămarea corporală uşoară a altor doi angajaţi ai M.A.I, toţi pasageri în microbuzul ministerului. De asemenea, au mai fost răniţi şi trei civili, pasageri în autoturismul marca BMW. Ulterior, în urma vătămărilor corporale suferite, jandarmul rănit grav a decedat la Spitalul de Urgenţă Floreasca din Bucureşti.</p>
      <h3>Trimiterea în judecată</h3>
      <p>La finele cercetărilor specifice, procurorii militari au decis trimiterea în judecată a inculpatului pentru săvârşirea infracţiunilor de ucidere din culpă şi pentru nerespectarea măsurilor legale de securitate şi sănătate în muncă.<br/><br/><br/>Dosarul a fost trimis spre soluţionare Tribunalului Militar Bucureşti, instanţă care a decis condamnarea inculpatului la cinci ani şi patru luni de închisoare cu executare. De asemenea, magistraţii au mai acordat daune morale şi materiale în valoare de peste 500.000 de lei.<br/> </p>
      <h3>Achitare</h3>
      <p>Decizia Tribunalului Militar Bucureşti a fost contestată la Curtea Militară de Apel Bucureşti, instanţă care ieri a decis achitarea inculpatului pentru săvârşirea infracţiunii de nerespectarea măsurilor legale de securitate şi sănătate în muncă.<br/><br/><br/>Mai mult decât atât, judecătorii Curţii de Apel au decis reducerea pedepsei pentru săvârşirea infracţiunii de ucidere din culpă la trei ani închisoare. În final, militarul a fost condamnat la trei ani de închisoare cu suspendare sub supraveghere.<br/><br/><br/>Decizia judecătorilor de la Curtea Militară de Apel Bucureşti este definitivă.<br/> </p>
      <h3>În secţiunea Documente pot fi parcurse deciziile judecătorilor.</h3>
      <p>Impactul a avut loc între microbuz și un autoturism. Se pare că în urma impactului au rezultat 7 victime. </p>
      <figure>
        <iframe src="https://www.youtube.com/embed/TglxR0ReeI8" width="855" height="455" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Ct3V61ewCSE" width="855" height="455" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/GwLcW_3Pz04" width="855" height="455" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/s5DDjFlE4s8" width="855" height="455" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/QxxwU8VwnTE" width="855" height="455" data-service="Youtube" scrolling="no"/>
      </figure>
      <p><b>Citeşte şi:</b><br/><br/><br/><a href="https://www.ziuaconstanta.ro/diverse/stiri-calde/update-sapte-victime-in-urma-unui-grav-accident-la-iesirea-din-constanta-spre-valu-lui-traian-este-implicat-si-un-microbuz-596228.html">UPDATE 8 Nouă victime, în urma unui grav accident, la ieşirea din Constanţa, spre Valu lui Traian. Este implicat şi un microbuz ce aparţine MAI (galerie foto + video)</a><br/><br/><a href="https://www.ziuaconstanta.ro/stiri/justitie/dosarul-militarilor-din-braila-morti-la-constanta-merge-la-curtea-militara-de-apel-bucuresti-704032.html">Dosarul militarilor din Brăila morţi la Constanţa merge la Curtea Militară de Apel Bucureşti</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/diverse/stiri-calde/jandarmul-suspectat-ca-a-provocat-un-accident-rutier-si-a-fugit-de-la-fata-locului-s-a-prezentat-la-politie-690225.html"/>
        <a href="https://www.ziuaconstanta.ro/diverse/stiri-calde/accident-rutier-grav-la-darabani-un-jandarm-s-ar-fi-aflat-la-volan-acesta-este-cautat-de-politisti-dupa-ce-a-fugit-de-la-locul-accidentului-690199.html"/>
        <a href="https://www.ziuaconstanta.ro/diverse/stiri-calde/pericol-in-trafic-in-constanta-soferi-sub-influenta-bauturilor-alcoolice-si-fara-permis-de-conducere-depistati-de-politisti-684723.html"/>
        <a href="https://www.ziuaconstanta.ro/stiri/eveniment/accident-bucurestii-noi-laminorului-brigada-rutiera-accident-politisti-683138.html"/>
        <a href="https://www.ziuaconstanta.ro/diverse/stiri-calde/soferul-implicat-in-accidentul-soldat-cu-moartea-femeii-jandarm-si-ranirea-grava-a-copilului-ei-arestat-preventiv-676590.html"/>
        <a href="https://www.ziuaconstanta.ro/diverse/stiri-calde/judetul-constanta-autospeciala-de-politie-implicata-intr-un-accident-rutier-in-apropiere-de-mihail-kogalniceanu-un-politist-si-un-jandarm-raniti-673560.html"/>
        <a href="https://www.ziuaconstanta.ro/diverse/stiri-calde/politist-prins-baut-la-volan-dupa-ce-a-provocat-un-accident-grav-un-jandarm-a-fost-ranit-670550.html"/>
        <a href="https://www.ziuaconstanta.ro/diverse/stiri-calde/accident-in-fata-palatului-cotroceni-un-jandarm-in-stare-de-ebrietate-a-intrat-cu-camionul-in-sase-masini-645773.html"/>
        <a href="https://www.ziuaconstanta.ro/diverse/stiri-calde/emotionant-pompierii-isu-dobrogea-transmit-condoleante-familiei-jandarmului-marius-nae-decedat-intr-un-teribil-accident-644147.html"/>
        <a href="https://www.ziuaconstanta.ro/diverse/stiri-calde/zeci-de-mesaje-de-condoleante-de-la-colegii-capitanului-marius-nae-de-la-inspectoratul-judetean-de-jandarmi-constanta-jandarmul-a-murit-de-ziua-fiului-sau-644136.html"/>
        <a href="https://www.ziuaconstanta.ro/diverse/stiri-calde/emotionant-colegii-capitanului-marius-nae-deplang-disparitia-acestuia-versuri-pline-de-tristete-dupa-decesul-jandarmului-644044.html"/>
        <a href="https://www.ziuaconstanta.ro/diverse/stiri-calde/oficial-de-la-ipj-constanta-cum-s-a-intamplat-accidentul-de-ieri-in-care-un-jandarm-si-a-piedut-viata-doi-copii-il-asteptau-acasa-644017.html"/>
        <a href="https://www.ziuaconstanta.ro/diverse/stiri-calde/el-este-jandarmul-decedat-in-accidentul-de-la-intrare-din-valu-lui-traian-era-ofiter-la-gruparea-mobila-tomis-constanta-643982.html"/>
        <a href="https://www.ziuaconstanta.ro/diverse/stiri-calde/soferul-decedat-in-accidentul-de-la-valu-lui-traian-este-jandarm-la-gruparea-mobila-tomis-constanta-643980.html"/>
        <a href="https://www.ziuaconstanta.ro/diverse/stiri-calde/accident-rutier-mortal-la-intrare-in-valu-lui-traian-un-autoturism-a-intrat-sub-un-tir-soferul-este-decedat-643979.html"/>
      </related>
    </article>
  </body>
</html>