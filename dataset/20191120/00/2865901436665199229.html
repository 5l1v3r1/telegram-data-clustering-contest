<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/suterski-sou-i-rekord-karijere-bogdana-bogdanovica-video/342920"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Šuterski šou i rekord karijere Bogdana Bogdanovića! (VIDEO)"/>
    <meta property="og:description" content="Odličan i Bjelica u pobedi Kingsa"/>
  </head>
  <body>
    <article>
      <h1>Šuterski šou i rekord karijere Bogdana Bogdanovića! (VIDEO)</h1>
      <h2>Odličan i Bjelica u pobedi Kingsa</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Bogdan Bogdanović</b> je jutros odigrao partiju karijere otkako je došao u NBA ligu.</p>
      <p>Sjajni srpski košarkaš je u pobedi njegovog Sakramenta nad Feniksom (120:116) ubacio čak 31 poen i imao fantastično šutersko veče. Nažalost, meč je završio zbog povrede o kojoj odmah posle meča nije bilo nikakvih detalja, ali se spekuliše da je u pitanju bio samo grč.</p>
      <p><b>Bogdanović</b> je sjajno otvorio meč, do sredine druge četvrtine ubacio 16 poena od čega su četiri bile trojke. Igrao je sa velikim samopouzdanjem i delovao nezaustavljivo u tim trenucima. A sve to je pogodovalo i ekipi koja je odmah stekla dvocifrenu prednost i vodila čak 22 poena razlike pred kraj poluvremena.</p>
      <p><b>Bogdan</b> je rešetao, Kingsi održavali prednost i u trećem kvartalu, ali je Feniks uspeo da priđe na devet poena zaosatatka. <b>Bogdanović</b> je vezao dve trojke i izgledalo je da je pitanje pobednika rešeno, ali su se Sansi još jednom vratili u meč. Smanjili su prednost Kingsa na samo tri poena u poslednjem minutu, <b>Bogdanovića</b> nije bilo na terenu, ali je tim iz Kalifornije uspeo da ostane pribran i zadrži vođstvo do kraja.</p>
      <p><b>Bogdanović</b> je 31 poena ubacio za 36 minuta na parketu uz fantastičnih 78 odsto šuta iz igre! Za dva poena je šutirao 4/5, za tri poena 7/9 što mu je rekord karijere, a sa linije penala je imao 2/2. Dodao je još četiri skoka i sedam asistencija.</p>
      <figure>
        <iframe src="https://www.youtube.com/embed/1pfSyksjMYc" width="425" height="349" data-service="Youtube" scrolling="no"/>
      </figure>
      <p>Odličnu partiju je pružio i <b>Nemanja</b> <b>Bjelica</b> koji je za 30 minuta ubacio 17 poena, za tri poena je šutirao 3/5, za dva 4/7, a zabeležio je i osam skokova. Istakao se i <b>Holmsa</b> sa 20 poena i 15 skokova, a na drugoj strani je <b>Devin</b> <b>Bulker</b> ubacio 30 poena.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/15.11.2019./3.%20Danilovic%CC%81%201080x1080.jpg"/>
      </figure>
    </article>
  </body>
</html>