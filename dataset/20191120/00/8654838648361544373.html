<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/soluzioni/pokemon-spada-e-scudo-debolezze-e-resistenze-per-ogni-tipo.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Pokémon Spada e Scudo: debolezze e resistenze per ogni tipo"/>
    <meta property="og:description" content="Volete conoscere tutti i rapporti tra tipi di Pokémon Spada e Pokémon Scudo e avere la meglio in ogni scontro? Bravi, siete nel posto giusto!. Ogni Pokémon è resistente a determinati tipi di attac..."/>
  </head>
  <body>
    <article>
      <h1>Pokémon Spada e Scudo: debolezze e resistenze per ogni tipo</h1>
      <h2>Volete conoscere tutti i rapporti tra tipi di Pokémon Spada e Pokémon Scudo e avere la meglio in ogni scontro? Bravi, siete nel posto giusto!</h2>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://multiplayer.it/account/utente/1769928/benji-boi/articoli/" target="_blank">Stefano Paglia</a></address>
      <p>Ogni Pokémon è resistente a determinati tipi di attacchi e debole ad altri in base al proprio "<b>Tipo</b>". Una meccanica presente fin dagli albori della serie di Game Freak e che ovviamente non poteva mancare in <b>Pokémon Spada</b> e <b>Pokémon Scudo</b>. <br/><br/>Conoscere i punti di forza e debolezze dei propri compagni e degli avversari vi darà un grande vantaggio negli scontri e nel creare una squadra equilibrata. In questa guida di Pokémon Spada e Scudo vi spiegheremo tutto quello che c'è da sapere sui tipi e come sfruttare debolezze e resistenze dei Pokemon a vostro vantaggio.</p>
      <figure>
        <img src="https://multiplayer.net-cdn.it/thumbs/images/2019/06/11/switch_pokemonswordpokemonshield_e3_screen_09_jpg_1400x0_q85.jpg"/>
      </figure>
      <anchor name="attacchi-superefficaci-e-non-molto-efficaci">
        <h3>Attacchi "superefficaci" e "non molto efficaci"</h3>
        <p>Come in passato, anche in Spada e Scudo ogni Pokémon può appartenere a uno o a due dei 18 tipi possibili. A loro volta anche le mosse corrispondono a un tipo e il loro danno potrebbe aumentare o diminuire in base a quello del bersaglio colpito.<br/><br/>Ad esempio, un attacco di tipo coleottero "<b>è superefficace</b>" (danni raddoppiati) contro Pokémon erba, buio e psico, ma "<b>non è molto efficace</b>" (danni dimezzati) contro quelli spettro, lotta, volante, veleno, acciaio, fuoco e folletto. Alcuni tipi inoltre sono completamente immuni ad alcuni attacchi. Ad esempio, una mossa terra come Terremoto "<b>non ha effetto</b>" (nessun danno) su un Pokémon volante.<br/><br/>Le cose poi si complicano con i Pokémon che hanno due tipi. In questo caso infatti le debolezze e le resistenze si sommano. Un Pokémon erba/veleno sarà dunque debole sia agli attacchi fuoco che a quelli terra. Inoltre se il tipo della mossa è superefficace contro entrambi i tipi del bersaglio (come una mossa terra contro un Pokémon acciaio/roccia) i danni saranno <b>il quadruplo del normale</b>. Viceversa, se la mossa non è molto efficace contro entrambi i tipi del bersaglio (come un attacco erba contro un Pokémon erba/veleno) i danni saranno solo <b>un quarto del normale</b>.</p>
        <anchor name="la-tabella-completa-con-le-debolezze-e-resistenze-per-ogni-tipo">
          <h3>La tabella completa con le debolezze e resistenze per ogni tipo</h3>
          <p>Il trucco per avere la meglio negli scontri di Pokémon Spada e Scudo è quello di assestare quanti più colpi "superefficaci" possibili e al tempo stesso evitare di subirli dagli avversari. Per questo motivo conoscere a menadito i rapporti di forza e debolezza di ogni tipo è fondamentale per creare una squadra imbattibile.<br/><br/>Siete degli allenatori in erba o avete una pessima memoria? Niente paura, abbiamo realizzato per voi una pratica tabella con elencate resistenze e debolezze di ogni tipo. Tenetela sempre sottomano e vedrete che non avrete problemi anche negli scontri più difficili.</p>
          <table bordered="">
            <tr>
              <th>Tipo</th>
              <th>Debole a</th>
              <th>Resistente a</th>
            </tr>
            <tr>
              <td>Normale</td>
              <td>Lotta</td>
              <td>Spettro (immune)</td>
            </tr>
            <tr>
              <td>Fuoco</td>
              <td>Terra, Roccia, Acqua</td>
              <td>Coleottero, Acciaio, Fuoco,<br/>Erba, Ghiaccio, Folletto</td>
            </tr>
            <tr>
              <td>Lotta</td>
              <td>Volante, Psico, Folletto</td>
              <td>Roccia, Coleottero, Buio</td>
            </tr>
            <tr>
              <td>Acqua</td>
              <td>Erba, Elettro</td>
              <td>Acciaio, Fuoco, Acqua, Ghiaccio</td>
            </tr>
            <tr>
              <td>Volante</td>
              <td>Roccia, Elettro, Ghiaccio</td>
              <td>Lotta, Coleottero, Erba,<br/>Terra (immune)</td>
            </tr>
            <tr>
              <td>Erba</td>
              <td>Volante, Veleno, Coleottero,<br/>Fuoco, Ghiaccio</td>
              <td>Terra, Acqua, Erba, Elettro</td>
            </tr>
            <tr>
              <td>Veleno</td>
              <td>Terra, Psico, Lotta,</td>
              <td>Veleno, Coleottero, Erba,<br/>Folletto</td>
            </tr>
            <tr>
              <td>Elettro</td>
              <td>Terra</td>
              <td>Volante, Acciaio, Elettro</td>
            </tr>
            <tr>
              <td>Terra</td>
              <td>Acqua, Erba, Ghiaccio</td>
              <td>Veleno, Roccia, Elettro (immune)</td>
            </tr>
            <tr>
              <td>Psico</td>
              <td>Coleottero, Spettro, Buio</td>
              <td>Lotta, Psico</td>
            </tr>
            <tr>
              <td>Roccia</td>
              <td>Lotta, Terra, Acciaio,<br/>Acqua, Erba</td>
              <td>Normale, Volante, Veleno,<br/>Fuoco</td>
            </tr>
            <tr>
              <td>Ghiaccio</td>
              <td>Lotta, Roccia, Acciaio, Fuoco</td>
              <td>Ghiaccio</td>
            </tr>
            <tr>
              <td>Coleottero</td>
              <td>Volante, Roccia, Fuoco</td>
              <td>Lotta, Terra, Erba</td>
            </tr>
            <tr>
              <td>Drago</td>
              <td>Ghiaccio, Drago, Folletto</td>
              <td>Fuoco, Acqua, Erba,<br/>Elettro</td>
            </tr>
            <tr>
              <td>Spettro</td>
              <td>Spettro, Buio</td>
              <td>Veleno, Coleottero, Normale (immune),<br/>Lotta (immune)</td>
            </tr>
            <tr>
              <td>Buio</td>
              <td>Lotta, Coleottero, Folletto</td>
              <td>Spettro, Buio, Psico (immune)</td>
            </tr>
            <tr>
              <td>Acciaio</td>
              <td>Lotta, Terra, Fuoco</td>
              <td>Normale, Volante, Roccia,<br/>Coleottero, Acciaio, Erba,<br/>Psico, Ghiaccio, Drago,<br/>Folletto, Veleno (immune)</td>
            </tr>
            <tr>
              <td>Folletto</td>
              <td>Veleno, Acciaio</td>
              <td>Lotta, Coleottero, Buio,<br/>Drago (immune)</td>
            </tr>
          </table>
        </anchor>
      </anchor>
    </article>
  </body>
</html>