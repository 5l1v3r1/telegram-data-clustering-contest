<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/Cinema/CinemaNews/2019/11/20182412/50th-International-Film-Festival-of-India-IFFI-in.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="“என்னை வாழ வைக்கும் தமிழ் மக்களுக்கு நன்றி” சிறப்பு விருது பெற்ற பின் ரஜினிகாந்த் பேச்சு"/>
    <meta property="og:description" content="என்னை வாழ வைக்கும் தமிழ் மக்களுக்கும், விருது வழங்கிய மத்திய அரசுக்கும் நன்றி என்று நடிகர் ரஜினிகாந்த் கூறினார்."/>
  </head>
  <body>
    <article>
      <h1>“என்னை வாழ வைக்கும் தமிழ் மக்களுக்கு நன்றி” சிறப்பு விருது பெற்ற பின் ரஜினிகாந்த் பேச்சு</h1>
      <h2>என்னை வாழ வைக்கும் தமிழ் மக்களுக்கும், விருது வழங்கிய மத்திய அரசுக்கும் நன்றி என்று நடிகர் ரஜினிகாந்த் கூறினார்.</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>கோவா,இந்திய அரசின் திரைப்படத்துறை சார்பில் கோவாவில் 50-வது இந்திய சர்வதேச திரைப்பட விழா தொடங்கியது. 50-வது இந்திய சர்வதேச திரைப்பட விழா விழாவை மத்திய மந்திரி பிரகாஷ் ஜவடேகர், நடிகர்கள் ரஜினிகாந்த், அமிதாப் பச்சன் உள்ளிட்டோர் குத்து விளக்கேற்றி தொடங்கி வைத்தனர். இன்று தொடங்கி, 28-ந்தேதி வரை தொடர்ந்து 9 நாட்கள் நடைபெற உள்ளது.  </p>
      <p>இந்நிலையில், கோவாவில் நடைபெறும் 50-வது சர்வதேச திரைப்பட விழாவில் நடிகர் ரஜினிகாந்துக்கு “ஐகான் ஆப் கோல்டன் ஜுப்ளி“ விருது வழங்கப்பட்டது. மத்திய மந்திரி பிரகாஷ் ஜவடேகர், நடிகர் அமிதாப் பச்சன் ஆகியோர் இணைந்து ரஜினிகாந்துக்கு விருதை வழங்கினர்.விருதை பெற்றுக்கொண்ட பின்  நடிகர் ரஜினிகாந்த் பேசியதாவது:- என்னை வாழ வைக்கும் தமிழ் மக்களுக்கும், விருது வழங்கிய மத்திய அரசுக்கும் நன்றி. என்னுடைய திரைப்படங்களில் இணைந்து பணியாற்றியவர்களுக்கு இந்த விருது சமர்ப்பணம். மத்திய மந்திரி பிரகாஷ் ஜவடேகர், கோவா முதல்-மந்திரி, எனக்கு முன்மாதிரியாக திகழும் அமிதாப்பச்சன் ஆகியோருக்கு நன்றி.  தயாரிப்பாளர்கள், இயக்குநர்கள், தொழில்நுட்ப கலைஞர்கள், ரசிகர்களுக்கும் இந்த விருதை சமர்ப்பிக்கிறேன்.இவ்வாறு அவர் கூறினார்.</p>
    </article>
  </body>
</html>