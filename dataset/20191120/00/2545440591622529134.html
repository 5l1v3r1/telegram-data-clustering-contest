<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/universiteli-guleda-cinayetindeki-ihmal-iddialarina-inceleme-/1650815"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Üniversiteli Güleda cinayetindeki ihmal iddialarına inceleme"/>
    <meta property="og:description" content="Isparta Valiliği genç kızın ölümünde ihmali olduğu iddia edilen emniyet ve sağlık görevlileri hakkında inceleme başlattı."/>
  </head>
  <body>
    <article>
      <h1>Üniversiteli Güleda cinayetindeki ihmal iddialarına inceleme</h1>
      <h2>Isparta Valiliği genç kızın ölümünde ihmali olduğu iddia edilen emniyet ve sağlık görevlileri hakkında inceleme başlattı.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Yalçın Çelen  </a></address>
      <h4>Antalya</h4>
      <p>Üniversite öğrencisi <b>Güleda Cankel</b>'in eski erkek arkadaşı tarafından öldürülmesi olayında ihmali bulunduğu iddia edilen kamu görevlileri hakkında <b>Isparta Valiliği</b>nce inceleme başlatıldığı bildirildi.</p>
      <p>AA muhabirinin aldığı bilgiye göre, 19 yaşındaki üniversite öğrencisi Güleda Cankel'in, eski erkek arkadaşı tarafından öldürülmesi sonrası gündeme gelen ihmal iddiaları üzerine, Isparta Valiliği harekete geçti.</p>
      <p>Cankel'in ölümünde ihmali olduğu ileri sürülen kamu görevlileri mercek altına alındı. Bu çalışmalar kapsamında Isparta Valiliğince emniyet ve sağlık görevlilerine yönelik inceleme başlatıldığı bildirildi.</p>
      <p>Fatih Mahallesi'nde dün meydana gelen olayda, bir apartta kalan Isparta Uygulamalı Bilimler Üniversitesi Fotoğrafçılık Bölümü birinci sınıf öğrencisi Güleda Cankel, eski erkek arkadaşı olduğu öne sürülen Zafer P. tarafından bıçaklanarak öldürülmüştü. Olaydan sonra polise teslim olan zanlı tutuklanmıştı.</p>
      <p>Zafer P'nin olaydan önce şikayet üzerine gözaltına alındığı, ifadesinden sonra ise serbest bırakıldığı öne sürülmüştü.</p>
      <related>
        <a href="https://www.aa.com.tr/tr/turkiye/universiteli-guleda-cinayetindeki-ihmal-iddialarina-inceleme-/1650815"/>
      </related>
    </article>
  </body>
</html>