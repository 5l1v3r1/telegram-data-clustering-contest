<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134845-na-zhitomirschin-52-rchniy-batko-rozbeschuvav-maloltnyu-donku.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="На Житомирщині 52-річний «батько» розбещував малолітню доньку"/>
    <meta property="og:description" content="Прокуратурою Житомирської області здійснено публічне обвинувачення у кримінальному провадженні стосовно жителя Радомишльського району за фактом скоєння ним розбещення та задоволення статевої пристрасті щодо малолітньої доньки.Судовим слідством установлено, що так званий «батько» тривалий час глумився над малолітньою донькою, неодноразово вчиняючи розпусні дії у стані алкогольного сп’яніння. У сім’ї, що проживала в одному із сіл Радомишльського району, донька потерпала від сексуального насильства батька із чотирирічного віку, лише у вересні 2018 року злочин викрито. Стороною обвинувачення, на підставі зібраних у ході досудового розслідування фактів, показів свідків, а також результатів проведених судових медичних експертиз доведено беззаперечну вину 52-річного чоловіка у скоєнні тяжкого злочину.Вироком Богунського районного суду міста Житомира від 18.11.2019 особу визнано винним у скоєнні злочину за ч. 3 ст. 15, ч. 3 ст. 153 та ч. 2 ст. 156 КК України (замах на вчинення злочину, не закінчений з причин, що не залежали…"/>
  </head>
  <body>
    <article>
      <h1>На Житомирщині 52-річний «батько» розбещував малолітню доньку</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Прокуратурою Житомирської області здійснено публічне обвинувачення у кримінальному провадженні стосовно жителя Радомишльського району за фактом скоєння ним розбещення та задоволення статевої пристрасті щодо малолітньої доньки.<br/><br/>Судовим слідством установлено, що так званий «батько» тривалий час глумився над малолітньою донькою, неодноразово вчиняючи розпусні дії у стані алкогольного сп’яніння.<br/><br/>У сім’ї, що проживала в одному із сіл Радомишльського району, донька потерпала від сексуального насильства батька із чотирирічного віку, лише у вересні 2018 року злочин викрито. <br/><br/>Стороною обвинувачення, на підставі зібраних у ході досудового розслідування фактів, показів свідків, а також результатів проведених судових медичних експертиз доведено беззаперечну вину 52-річного чоловіка у скоєнні тяжкого злочину.<br/><br/>Вироком Богунського районного суду міста Житомира від 18.11.2019 особу визнано винним у скоєнні злочину за ч. 3 ст. 15, ч. 3 ст. 153 та ч. 2 ст. 156 КК України (замах на вчинення злочину, не закінчений з причин, що не залежали від волі злочинця, задоволення статевої пристрасті неприродним способом та розбещення малолітньої, вчинене близьким родичем – батьком).<br/><br/>За тяжкий злочин судом призначено покарання у виді позбавлення волі строком на 10 років і 1 місяць. Наразі вирок не набув законної сили.</p>
    </article>
  </body>
</html>