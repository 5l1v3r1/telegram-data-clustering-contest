<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699186/%DA%A9%D8%A7%D8%AA%D8%A7%D9%86%DA%86-%D8%B3%D8%B1%D9%85%D8%B1%D8%A8%DB%8C-%D8%B9%D8%B1%D8%A7%D9%82-%D8%A8%D8%A7-%D8%A8%D8%B1%D8%AF-%D8%A7%DB%8C%D8%B1%D8%A7%D9%86-%D9%85%D8%BA%D8%B1%D9%88%D8%B1-%D8%B4%D8%AF%DB%8C%D9%85-%D9%88-%D8%A8%D8%A7%D8%B9%D8%AB-%D8%B4%D8%AF-%D9%85%D9%82%D8%A7%D8%A8%D9%84-%D8%A8%D8%AD%D8%B1%DB%8C%D9%86-%D8%A8%D9%87-%D9%BE%DB%8C%D8%B1%D9%88%D8%B2%DB%8C-%D9%86%D8%B1%D8%B3%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="کاتانچ، سرمربی عراق: با برد ایران مغرور شدیم و باعث شد مقابل بحرین به پیروزی نرسیم"/>
    <meta property="og:description" content="در این بازی بازیکنان خسته بودند و فشار زیادی روی آنها آمد. البته این را نیز باید بگویم که بعد از پیروزی مقابل ایران مغرور شده بودیم و این باعث شد تا 3 امتیاز را از دست بدهیم."/>
  </head>
  <body>
    <article>
      <h1>کاتانچ، سرمربی عراق: با برد ایران مغرور شدیم و باعث شد مقابل بحرین به پیروزی نرسیم</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>در این بازی بازیکنان خسته بودند و فشار زیادی روی آنها آمد. البته این را نیز باید بگویم که بعد از پیروزی مقابل ایران مغرور شده بودیم و این باعث شد تا 3 امتیاز را از دست بدهیم.</b>
      </p>
      <figure>
        <img src="https://cdn.asriran.com/files/fa/news/1398/8/29/1038772_555.jpg"/>
      </figure>
      <p>سرمربی تیم ملی عراق بعد از تساوی مقابل بحرین عنوان کرد که شاگردانش بعد از برد ایران مغرور شدند.<br/><br/>به گزارش  فارس، شب گذشته در ادامه رقابت‌های فوتبال انتخابی جام جهانی 2022 و از گروه C تیم ملی فوتبال عراق در امان اردن میزبان بحرین بود تا شاهد رویارویی همگروه‌های ایران باشیم. این دیدار در نهایت با نتیجه صفر بر صفر به پایان رسید و دو تیم امتیازات را تقسیم کردند. این نتیجه به سود ایران و شاگردان ویلموتس رقم خورد.</p>
      <p>کاتانچ، سرمربی عراق بعد از این تساوی گفت: در این بازی بازیکنان خسته بودند و فشار زیادی روی آنها آمد. البته این را نیز باید بگویم که بعد از پیروزی مقابل ایران مغرور شده بودیم و این باعث شد تا 3 امتیاز را از دست بدهیم. هنوز ما صدر جدول هستیم و با این یک امتیاز ارزشمند جایگاه خود را تحکیم بخشیدیم.</p>
      <p>وی افزود: بعد از اینکه در کربلا باختیم، همه درباره تیم اظهارنظر می کردند اما بعد از پیروزی مقابل ایران در اردن همه چیز تغییر کرد. ما هنوز 3 بازی پیش رو داریم که 2 بازی آن آسان است.</p>
      <p>عراق با این تساوی 11 امتیازی شد و بحرین هم به امتیاز 9 رسید. تیم ملی ایران با یک بازی کمتر 6 امتیازی است. هنگ کنک با 5 امتیاز چهارم است و کامبوج هم با یک امتیاز قعرنشین است.</p>
    </article>
  </body>
</html>