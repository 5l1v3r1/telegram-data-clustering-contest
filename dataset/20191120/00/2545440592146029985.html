<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/yd-ufe-ekimde-aylik-bazda-artti-yillik-bazda-geriledi/1650494"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="YD-ÜFE ekimde aylık bazda arttı yıllık bazda geriledi"/>
    <meta property="og:description" content="Yurt Dışı Üretici Fiyat Endeksi (YD-ÜFE), ekimde bir önceki aya kıyasla yüzde 1,17 artış gösterirken, yıllık bazda yüzde 2,88 geriledi."/>
  </head>
  <body>
    <article>
      <h1>YD-ÜFE ekimde aylık bazda arttı yıllık bazda geriledi</h1>
      <h2>Yurt Dışı Üretici Fiyat Endeksi (YD-ÜFE), ekimde bir önceki aya kıyasla yüzde 1,17 artış gösterirken, yıllık bazda yüzde 2,88 geriledi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Ayşe Böcüoğlu Bodur  </a></address>
      <h4>Ankara</h4>
      <p><b>Türkiye İstatistik Kurumu</b>, ekim ayına ilişkin <b>YD-ÜFE </b>verilerini açıkladı.</p>
      <p>Buna göre, YD-ÜFE ekimde bir önceki aya göre yüzde 1,17, geçen yılın aralık ayına göre yüzde 7,49, 12 aylık ortalamalara göre yüzde 18,32 artarken, geçen yılın aynı ayına göre yüzde 2,88 geriledi.</p>
      <p>Sanayinin iki sektörünün bir önceki aya göre değişimlerine bakıldığında, madencilik ve taş ocakçılığı sektöründe yüzde 0,81, imalat sanayi sektöründe yüzde 1,18 artış görüldü.</p>
      <h3>En fazla artış tütün ürünlerinde</h3>
      <p>Ekimde bir önceki aya göre en fazla artış yüzde 9,58 ile tütün ürünleri, yüzde 3,07 ile kağıt ve kağıt ürünleri, yüzde 2,53 ile makine ve ekipmanlar sektöründe gerçekleşti. Buna karşılık bir önceki aya göre endeksin en fazla düştüğü alt sektörler ise yüzde 0,28 ile metal cevherleri, yüzde 0,17 ile mamul eşyalar, yüzde 0,06 ile ana metaller oldu.</p>
      <p>Ana sanayi grupları sınıflamasına göre ekimde en fazla aylık artış sermaye mallarında görüldü.</p>
      <related>
        <a href="https://www.aa.com.tr/tr/ekonomi/yd-ufe-ekimde-aylik-bazda-artti-yillik-bazda-geriledi/1650494"/>
      </related>
    </article>
  </body>
</html>