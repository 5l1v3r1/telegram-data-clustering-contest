<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959252"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T00:01:05+00:00"/>
    <meta property="og:title" content="రూ.10 లక్షల కోట్ల దిశగా!"/>
    <meta property="og:description" content="ADVT"/>
  </head>
  <body>
    <article>
      <h1>రూ.10 లక్షల కోట్ల దిశగా!</h1>
      <address>
        <time datetime="2019-11-20T00:01:05+00:00">20 Nov 2019, 00:01</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మార్కెట్‌ క్యాప్‌లో ‘రిలయన్స్‌’ రికార్డు</b>
        </li>
      </ul>
      <p><b>ముంబై:</b> స్టాక్‌ మార్కెట్లో రిలయన్స్‌ ఇండస్ట్రీస్‌ లిమిటెడ్‌ (ఆర్‌ఐఎల్‌) షేరు రికార్డుల పరంపర కొనసాగుతోంది. మంగళవారం ఇంట్రాడేలో బీఎ్‌సఈలో ఆర్‌ఐఎల్‌ షేరు ఒక దశలో 3.87 శాతం వరకు లాభపడింది. చివరకు 3.52 శాతం లాభంతో రూ.1,509.80 వద్ద క్లోజైంది. దీంతో కంపెనీ మార్కెట్‌ క్యాప్‌ ఒకే రోజు రూ.32,525.22 కోట్లు పెరిగి రూ.9,57,086.22 కోట్లకు చేరింది. ఒక భారతీయ కంపెనీ మార్కెట్‌ క్యాప్‌ ఈ స్థాయికి చేరడం ఇదే మొదటిసారి. గత 15 నెలల్లోనే రిలయన్స్‌ ఇండస్ట్రీస్‌ మార్కెట్‌ క్యాప్‌ రూ.1.57 లక్షల కోట్లు పెరిగింది.</p>
      <p> </p>
      <p>
        <b>లాభాల్లో మార్కెట్‌</b>
      </p>
      <p>మంగళవారం మార్కెట్‌ ప్రధాన సూచీలూ లాభాల బాటపట్టాయి. సెన్సెక్స్‌ 185.51 పాయింట్ల లాభంతో 40,469 .70 వద్ద, నిఫ్టీ 55.60 పా యింట్ల లాభంతో 11,940.10 వద్ద క్లోజయ్యాయి. పీకల్లోతు ఆర్థిక కష్టాల్లో ఉన్న టెలికాం కంపెనీలను ఆదుకోవచ్చన్న వార్తలతో టెలికాం షేర్లు దూకుడుగా సాగాయి. వొడాఫోన్‌ ఐడియా షేరు బీఎ్‌సఈలో ఒక దశలో 42.95 శాతం లాభంతో రూ.6.39కు చేరింది. చివరికి 34.68 శాతం లాభంతో రూ.6.02 వద్ద క్లోజవగా భారతీ ఎయిర్‌టెల్‌ షేరు 7.36 శాతం లాభంతో రూ.439.25 వద్ద ముగిసింది.</p>
      <p> </p>
      <p>
        <b>సీఎస్‌బీ ఐపీఓ ధర రూ.193-195</b>
      </p>
      <p>సీఎ్‌సబీగా మారిన కేథలిక్‌ సిరియన్‌ బ్యాంక్‌ ఐపీఓ ధరల శ్రేణి ఖరారైంది. రూ.10 ముఖ విలువ ఉండే ఒక్కో షేరును బ్యాంక్‌ రూ.193-195 ధరల శ్రేణిలో జారీ చేస్తోంది. ఈ నెల 22న ప్రారంభమయ్యే ఈ ఐపీఓ 26న ముగుస్తుంది.</p>
    </article>
  </body>
</html>