<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/618476,Jacek-Protas-zawiodlo-urzadzenie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-20T00:30:30+00:00"/>
    <meta property="og:title" content="Jacek Protas: zawiodło urządzenie"/>
    <meta property="og:description" content="Wyglądało to sensacyjnie. Dwóch posłów KO zagłosowało za wotum zaufania dla premiera Mateusza Morawieckiego, a jeden wstrzymał się od głosu. Był wśród nich poseł Jacek Protas, szef PO w naszym regionie."/>
  </head>
  <body>
    <article>
      <h1>Jacek Protas: zawiodło urządzenie</h1>
      <address>
        <time datetime="2019-11-20T00:30:30+00:00">20 Nov 2019, 00:30</time>
      </address>
      <p>
        <b>Wyglądało to sensacyjnie. Dwóch posłów KO zagłosowało za wotum zaufania dla premiera Mateusza Morawieckiego, a jeden wstrzymał się od głosu. Był wśród nich poseł Jacek Protas, szef PO w naszym regionie.</b>
      </p>
      <p>We wtorek wieczorem za wotum zagłosowało 237 posłów, przeciw - 214. 3 wstrzymało się od głosu. Co zrozumiałe, za zagłosowali wszyscy posłowie PiS. Przeciwko wszyscy parlamentarzyści Lewicy i Konfederacji. Z 28 posłów PSL jeden wstrzymał się od głosu, pozostali byli przeciwko. <br/>Koalicja Obywatelska głosowała oczywiście też przeciwko, ale dwóch posłów KO zagłosowało za wotum. Jak potem wyjaśnili doszło do pomyłki, której przyczyną były problemy z nową kartą do głosowania. <br/><br/>Od głosu według oficjalnych wyników wstrzymał się z kolei poseł Jacek Protas, który też przewodzi KO w naszym regionie. Również w tym przypadku winny był system do głosowania.<br/><br/>- Informuję,że podczas dwóch pierwszych głosowań moje urządzenie do głosowania błędnie pokazywało wyniki. Złożyłem w tej sprawie oświadczenie do protokołu z posiedzenia - napisał na Twitterze poseł. <br/><br/><br/><br/>Igor Hrywna</p>
    </article>
  </body>
</html>