<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461952/%E0%A6%AA%E0%A6%A6%E0%A7%8D%E0%A6%AE%E0%A6%BE-%E0%A6%B8%E0%A7%87%E0%A6%A4%E0%A7%81%E0%A6%B0-%E0%A6%B7%E0%A7%8B%E0%A7%9C%E0%A6%B6-%E0%A6%B8%E0%A7%8D%E0%A6%AA%E0%A7%8D%E0%A6%AF%E0%A6%BE%E0%A6%A8-%E0%A6%AC%E0%A6%B8%E0%A7%87%E0%A6%9B%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="পদ্মা সেতুর ষোড়শ স্প্যান বসেছে"/>
    <meta property="og:description" content="স্টাফ রিপোর্টার, মুন্সীগঞ্জ ॥ মঙ্গলবার বেলা সোয়া একটায় পদ্মা সেতুর ষোড়শ স্প্যান ‘৩ডি’ বসেছে। স্প্যানটি ১৬ ও ১৭ নং পিলারের ওপর বসানো হয়েছে। আর এর মধ্য দিয়ে সেতুর ২৪শ’ মিটার বা প্রায় আড়াই কিলোমিটার দৃশ্যমান হলো। এছাড়া এ মাসেই পদ্মা সেতুতে বসতে যাচ্ছে অন্তত আরও ..."/>
  </head>
  <body>
    <article>
      <h1>পদ্মা সেতুর ষোড়শ স্প্যান বসেছে</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>স্টাফ রিপোর্টার, মুন্সীগঞ্জ ॥ মঙ্গলবার বেলা সোয়া একটায় পদ্মা সেতুর ষোড়শ স্প্যান ‘৩ডি’ বসেছে। স্প্যানটি ১৬ ও ১৭ নং পিলারের ওপর বসানো হয়েছে। আর এর মধ্য দিয়ে সেতুর ২৪শ’ মিটার বা প্রায় আড়াই কিলোমিটার দৃশ্যমান হলো। এছাড়া এ মাসেই পদ্মা সেতুতে বসতে যাচ্ছে অন্তত আরও দুটি স্প্যান। এর আগে ১৫টি স্প্যান বসানোর মাধ্যমে ৬.১৫ কিলোমিটার দৈর্ঘ্যরে সেতুটির ২২৫০ মিটার বা ২ কিলোমিটারের অধিক দৃশ্যমান হয়েছে। এখন দিন গড়ানোর সঙ্গে সঙ্গে পদ্মা সেতুর দীর্ঘায়িত অংশ দৃশ্যমান হবে।</p>
      <p>এসব তথ্য দিয়ে পদ্মা সেতুর প্রকৌশলী হুমায়ুন কবির জানান, মঙ্গলবার সকাল ৯টার দিকে ভাসমান ক্রেন তিনাই-ই-তে করে স্প্যানটি মুন্সীগঞ্জের লৌহজং উপজেলার কুমারভোগ পদ্মা সেতুর কনস্ট্রাকশন ইয়ার্ড থেকে নিয়ে যাওয়ার কথা ছিল। তবে নদীতে কুয়াশা থাকায় সকাল পৌনে ১০টায় এটি রওনা হয়। কনস্ট্রাকশন ইয়ার্ড থেকে ১৬ ও ১৭ নং পিলার দূরত্ব কম হওয়ায় এটি নিয়ে যেতে ভাসমান ক্রেনের তেমন সময় লাগেনি। তাই অল্প সময়ের মধ্যেই স্প্যানটি পিলারের ওপর বসানো সম্ভব হয়েছে।</p>
      <p>এরপর কয়েকদিনের মধ্যেই ‘৪ডি’ নম্বর স্প্যানটি ২২ ও ২৩ নম্বর খুঁটিতে বসানো হবে। এটির প্রস্তুতিও প্রায় সম্পন্ন। এ ছাড়া ২১ ও ২২ নং পিলারের ওপর আরও একটি স্প্যান এ মাসেই বসানো হবে।</p>
    </article>
  </body>
</html>