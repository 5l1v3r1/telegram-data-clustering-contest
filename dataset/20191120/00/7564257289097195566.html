<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134805-962-ditini-vdpochili-vltku-za-koshti-mskogo-byudzhetu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="962 дитини відпочили влітку за кошти міського бюджету"/>
    <meta property="og:description" content="Про підсумки проведення оздоровлення та відпочинку дітей міста Житомира у 2019 році доповіла начальник управління сім’ї, молоді та спорту Ірина Ковальчук на засіданні виконавчого комітету міської ради сьогодні, 20 листопада.На організацію та проведення літнього оздоровлення та відпочинку дітей Житомирської міської об’єднаної територіальної громади у 2019 році з місцевого бюджету виділено 7586,0 тис. грн, із них: - 3432,5 тис. грн. для організації відпочинку дітей, які потребують особливої соціальної уваги та підтримки у ПЗОВ «Супутник»;- 199,0 тис. грн. для організації оздоровлення дітей, які потребують особливої соціальної уваги та підтримки у таборах області;- 1228,4 тис. грн. на харчування дітей у пришкільних таборах загальноосвітніх навчальних закладів міста з денним перебуванням;- 925,2 тис. грн. на підготовку ПЗОВ «Супутник» до відпочинкового сезону;- 1800,9 тис. грн. на поліпшення матеріально-технічної бази ПЗОВ «Супутник».За кошти місцевого бюджету упродовж літнього періоду в позаміському закладі оздоровлення…"/>
  </head>
  <body>
    <article>
      <h1>962 дитини відпочили влітку за кошти міського бюджету</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Про підсумки проведення оздоровлення та відпочинку дітей міста Житомира у 2019 році доповіла начальник управління сім’ї, молоді та спорту Ірина Ковальчук на засіданні виконавчого комітету міської ради сьогодні, 20 листопада.<br/><br/>На організацію та проведення літнього оздоровлення та відпочинку дітей Житомирської міської об’єднаної територіальної громади у 2019 році з місцевого бюджету виділено 7586,0 тис. грн, із них:<br/><br/>- 3432,5 тис. грн. для організації відпочинку дітей, які потребують особливої соціальної уваги та підтримки у ПЗОВ «Супутник»;<br/><br/>- 199,0 тис. грн. для організації оздоровлення дітей, які потребують особливої соціальної уваги та підтримки у таборах області;<br/><br/>- 1228,4 тис. грн. на харчування дітей у пришкільних таборах загальноосвітніх навчальних закладів міста з денним перебуванням;<br/><br/>- 925,2 тис. грн. на підготовку ПЗОВ «Супутник» до відпочинкового сезону;<br/><br/>- 1800,9 тис. грн. на поліпшення матеріально-технічної бази ПЗОВ «Супутник».<br/><br/>За кошти місцевого бюджету упродовж літнього періоду в позаміському закладі оздоровлення та відпочинку «Супутник» відпочило 934 дитини пільгових категорій (це діти-сироти, діти, позбавлені батьківського піклування); 50 дітей з інвалідністю; 367 дітей із сімей учасників АТО; 250 дітей з багатодітних і малозабезпечених сімей; 132 творчо обдаровані дитини).<br/><br/>Оздоровлено 28 дітей (5 дітей у дитячому оздоровчому закладі «Дзвіночок» с. Дениші Житомирського району та 23 дитини в таборі «Орлятко»).<br/><br/>За кошти обласного бюджету (2077,9 тис. грн) управлінням у справах сім'ї, молоді та спорту міської ради оздоровлено 251 дитину, а саме:<br/><br/>в дитячому оздоровчому закладі «Лісова казка» Баранівського району – 83 дитини;<br/>в дитячому оздоровчому закладі «Дзвіночок» с. Дениші Житомирського району – 160 дітей;<br/>в таборі «Орлятко» – 8 дітей.<br/>До організації дозвілля дітей другий рік поспіль долучаються приватні організації, клуби, комунальні заклади, приватні школи.<br/><br/>«Усі діти, які направлялися в оздоровчі табори та в заклади санаторного типу, забезпечувалися безкоштовним медичним оглядом та необхідною медичною документацією. Медичними працівниками таборів здійснювався огляд відпочиваючих дітей на початку і в кінці кожної зміни,»- повідомили в управлінні молоді та спорту міської ради.<br/><br/>Окрім того, на базі 29 закладів загальної середньої освіти та навчально-виховних комплексів було організовано 49 мовних таборів/ загонів. 705 учнів мали можливість практично застосувати знання іноземних мов, отриманих упродовж навчального року.</p>
    </article>
  </body>
</html>