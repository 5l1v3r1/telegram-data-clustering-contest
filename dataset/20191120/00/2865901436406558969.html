<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nada-zivi-buducnost-udavila-dzelata-iz-podgorice-0-8-za-17-u-poljskoj/342991"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Nada živi: Budućnost udavila dželata iz Podgorice (0/8) za +17 u Poljskoj"/>
    <meta property="og:description" content="Neće biti lako, ali..."/>
  </head>
  <body>
    <article>
      <h1>Nada živi: Budućnost udavila dželata iz Podgorice (0/8) za +17 u Poljskoj</h1>
      <h2>Neće biti lako, ali...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Džoš Bostik</b> je blistao u Morači, ubacio 19 poena i Arka je usred Podgorice slavila sa 62:59. Budućnost je čekala šansu za osvetom i dočekala. U revanšu u Poljskoj ubedljivih 78:61 za drugu pobedu u Grupi D Evrokupa i nastavak nadanja da bi crnogorska ekipa ipak mogla do TOP 16 faze.</p>
      <p>Neće naravno biti lako, ali šansa postoji, posebno što je Unikaha već osigurala plasman među 16 najboljih, a posle večerašnjih rezultata to su uradili i Galatasaraj i Oldenburg što znači da se za to poslednje mesto bore Budućnost, Arka i Trento, koji doduše ima bolji skor u međusobnim duelima sa ekipom <b>Predraga Mijovića</b>.</p>
      <p>Otežavajuća okolnost je što Trento u narednom golu gostuje baš kod Arke, koja je bez pobede na domaćem terenu, a tu bi Budućnosti igralo da Poljaci slave. U poslednjem kolu Arka ide na noge Galati, dok Trento čeka Unikahu i deluje da bi tu mogle sve kockice da se slože Podgoričanima, naravno ako oni sami savladaju i Galatasaraj u Morači, a potom i Oldenburg u gostima.</p>
      <p>Kako bilo, večeras je to sve izgledalo dobro. <b>Bostik</b>, najbolji strelac Arke sa prosečno 14,4 poena po meču do ovog kola, protiv Budućnosti se nije video. Samo dva njegova poena, uz šut iz igre 0/8 i četiri izgubljene lopte, verovatno najbolje govore o tome kako je Budućnost došla do lagane pobede.</p>
      <p>Na drugoj strani 17 poena <b>Džastina Kobsa</b>, odličan je bio i <b>Martin Hasan</b> sa 14, uz devet skokova.  <b>Nikola Ivanović</b> je stao na 12 koševa, <b>Suad</b> <b>Šehović</b> na 11. U poraženom timu dvocifren je bio samo <b>Lejton Hamonds</b> sa 11. Imao je i osam skokova, ali je objektivno Budućnost dobrom odbranom ugušila rivala. Posebno u drugoj četvrtini kada mu je dozvolila samo 12 poena.</p>
      <p>Sad u Podgorici imaju čemu da se nadaju.</p>
      <p>
        <b>EVROKUP - 8. KOLO</b>
      </p>
      <p>
        <b>GRUPA A</b>
      </p>
      <p>
        <i>Sreda</i>
      </p>
      <p>Promiteas - Ulm 82:77<br/>/Lipovij 16 – Obst 20/</p>
      <p>Monako - Makabi Rišon 77:75<br/>/Lakomb 19, Kol 18 – Sving 19, Vilijams 15, 11sk/</p>
      <p>Andora – Virtus 93:79<br/>/Si 17, Masenat 17, Jelinek 16, Hana 9, 13as – Teodosić 19, Gejns 18/</p>
      <figure>
        <img src="https://mozzartsport.com/upload/CKEditor/20.11.2019/EvrokupAkraj.jpg"/>
      </figure>
      <p>
        <b>GRUPA B</b>
      </p>
      <p>
        <i>Sreda</i>
      </p>
      <p>Tofaš - Venecija 73:80<br/>/Vilijams 16, Jasar 14 – Bramos 28, Čapel 13, Vot 13, 6sk, 6as/</p>
      <p>Partizan - Lijetuvos Ritas 86:81<br/>/Zagorac 17, Tomas 16 – Bendzijus 15/</p>
      <p>
        <b>
          <a href="https://www.mozzartbet.com/sr#/match/4534502">20.45 (5,00) Limož (19,0) Lokomotiva Kubanj (1,20)</a>
        </b>
      </p>
      <p>
        <b>GRUPA C</b>
      </p>
      <p><b>Utorak</b><br/>Cedevita Olimpija - Breša 73:62</p>
      <p>
        <b>Sreda</b>
      </p>
      <p>Uniks – Nanter 72:79<br/>/Mekolum 17, 8as, Smit 16 – Mur 17, Čeri 14</p>
      <p>Darušafaka – Huventud Badalona 92:86<br/>/Ozmirzak 17 - Prepelič 30/</p>
      <figure>
        <img src="https://mozzartsport.com/upload/CKEditor/20.11.2019/EvrokupCkraj.jpg"/>
      </figure>
      <p>
        <b>GRUPA D</b>
      </p>
      <p>Galatasaraj - Unikaha 91:80<br/>/Vitington 18, Harison 16 – Vačinski 17, Adams 16/</p>
      <p>
        <i>Sreda</i>
      </p>
      <p>Oldenburg - Trento 106:88<br/>/Larson 39, Blejks 21 – Blekmon 25, 6sk, Noks 15, 9sk/</p>
      <p>Arka - Budućnost 61:78<br/>/Hamons 11, 8sk – Klobs 17, Hasan 14, 9sk/</p>
      <figure>
        <img src="https://mozzartsport.com/upload/CKEditor/20.11.2019/EvrokupDkraj.jpg"/>
      </figure>
      <p>(FOTO: MN Press)</p>
    </article>
  </body>
</html>