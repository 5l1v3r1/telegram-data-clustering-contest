<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milojevic-imamo-problem-u-poslednjoj-trecini/342987"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Milojević: Imamo problem u poslednjoj trećini"/>
    <meta property="og:description" content="„Nemamo najbolja rešenja, kasnimo“, poručio je trener crveno-belih"/>
  </head>
  <body>
    <article>
      <h1>Milojević: Imamo problem u poslednjoj trećini</h1>
      <h2>„Nemamo najbolja rešenja, kasnimo“, poručio je trener crveno-belih</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Crvena zvezda je prošla u četvrtfinale Kupa Srbije. Međutim, posle svega viđenog u sudaru sa Mačvom navijači i stručni štab crveno-berlih nemaju mnogo razloga za zadovoljstvo. Bunker Mačve je probijen tek u drugom poluvremenu.<br/><b>„Imali smo u prvom poluvremenu problem u ofanzivnoj trećini. Kasnimo, nemamo najbolja rešenja, ne odlučujemo se za udarac. Idemo dalje, bitno je da smo pobedili, okrećemo se drugim utakmicama“, </b>rekao je Vladan Milojević.</p>
      <p>Strateg Šapčana <b>Dragan Aničić </b>nije bio nezadovoljan uprkos porazu:<br/><b>„Moram da priznam da je Zvezda danas bila bolja, ali mi smo uspeli da ih dobro preznojimo. Da smo imali sreće u dve, tri situacije, mogli smo i da povedemo. Nemam šta da zamerim pulenima. Ne znam samo zašto lopta neće u gol, tako je već duže vreme, teško gubimo mečeve, ali ih gubimo“,</b> jasan je bio Aničić.</p>
      <figure>
        <img src="https://mozzartsport.com/upload/CKEditor/01.05.2019/slllavvee/fon.png"/>
      </figure>
    </article>
  </body>
</html>