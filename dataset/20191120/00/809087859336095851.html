<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Juliette+Lewis+i+Christina+Ricci+kanibalkami+w+serialu+Showtime-135558"/>
    <meta property="og:site_name" content="Filmweb"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Juliette Lewis i Christina Ricci kanibalkami w serialu Showtime?"/>
    <meta property="og:description" content="Juliette Lewis i Christina Ricci zagrają główne role w pilocie produkowanego dla Showtime serialu &quot;Yellowjackets&quot;."/>
  </head>
  <body>
    <article>
      <h1>Juliette Lewis i Christina Ricci kanibalkami w serialu Showtime?</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><a href="https://www.filmweb.pl/person/Juliette.Lewis">Juliette Lewis</a> i <a href="https://www.filmweb.pl/person/Christina+Ricci-3964">Christina Ricci</a> zagrają główne role w pilocie produkowanego dla Showtime serialu <b>"Yellowjackets"</b>. </p>
      <p>Serial <a href="https://www.filmweb.pl/person/Ashley+Lyle-588704">Ashley Lyle</a> i <a href="https://www.filmweb.pl/person/Bart+Nickerson-2065612">Barta Nickersona</a> opowie historię licealnej drużyny futbolistek, którym udaje się ujść z życiem z katastrofy samolotu. Uwięzione na dzikich terenach Ontario dziewczyny przechodzą przemianę z nie zawsze zgodnego, ale potrafiącego znaleźć wspólny język zespołu w walczące ze sobą kanibalistyczne frakcje. Jeśli produkcja dojdzie do skutku, będziemy mieli okazję zobaczyć zarówno bezpośrednie następstwa tragedii, jak i wpływ, jaki wywarła ona na życie bohaterek po wielu latach. <br/><br/><a href="https://www.filmweb.pl/person/Juliette.Lewis">Juliette Lewis</a> wcieli się w Natalie, której nastoletnią wersję zagra <a href="https://www.filmweb.pl/person/Sophie+Thatcher-2438013">Sophie Thatcher</a>. Choć dziewczyna jest niezwykle utalentowana, jej miejsce w drużynie stanie pod znakiem zapytania ze względu na smykałkę do wpadania w kłopoty.  W dorosłym życiu będzie walczyć z demonami prześladującymi ją od czasu katastrofy. <a href="https://www.filmweb.pl/person/Christina+Ricci-3964">Christina Ricci</a> i <a href="https://www.filmweb.pl/person/Sammi+Hanratty-291349">Sammi Hanratty </a>zagrają dorosłą i nastoletnią Misty, która skrywa mroczną tajemnicę.  <br/><br/>W pozostałych rolach zobaczymy m.in. <a href="https://www.filmweb.pl/person/Ella+Purnell-1048097">Ellę Purnell</a>, <a href="https://www.filmweb.pl/person/Sophie+N%C3%A9lisse-1730769">Sophie Nélisse</a>, <a href="https://www.filmweb.pl/person/Steven+Krueger-1105796">Stevena Kruegera</a> i <a href="https://www.filmweb.pl/person/Amy+Okuda-1306113">Amy Okudę</a>.</p>
    </article>
  </body>
</html>