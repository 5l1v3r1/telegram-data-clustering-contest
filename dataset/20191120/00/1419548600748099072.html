<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/w4h616"/>
    <meta property="og:site_name" content="News7 Tamil"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="தேசிய குடிமக்கள் பதிவேடு முறை அமல்படுத்தப்படும்: அமித்ஷா"/>
    <meta property="og:description" content="தேசிய குடிமக்கள் பதிவேடு முறை அமல்படுத்தப்படும்: அமித்ஷா"/>
  </head>
  <body>
    <article>
      <h1>தேசிய குடிமக்கள் பதிவேடு முறை அமல்படுத்தப்படும்: அமித்ஷா</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">saravanamanoj</a></address>
      <p>
        <b>நாடு முழுவதும் தேசிய குடிமக்கள் பதிவேடு முறை அமல்படுத்தப்படும் என்று மத்திய உள்துறை அமைச்சர் அமித்ஷா தெரிவித்துள்ளார்.</b>
      </p>
      <p>மாநிலங்களவையில் பேசிய  மத்திய உள்துறை அமைச்சர் அமித்ஷா, அனைத்து குடிமக்கள் குறித்த விவரங்களும் பதிவு செய்யப்பட வேண்டும் என்பதற்காகவே தேசிய குடிமக்கள் பதிவேடு முறை செயல்படுத்த அரசு திட்டமிட்டுள்ளதாகத் தெரிவித்தார். மத வேறுபாடு இன்றி அனைத்து குடிமக்களின் விவரங்களும் சேகரிக்கப்பட வேண்டும் என்பதே இதன் நோக்கம் என்பதால், மத அடிப்படையில் யாரும் அச்சம் கொள்ளத் தேவையில்லை என்று அமித்ஷார் குறிப்பிட்டார். குடிமக்கள் திருத்த மசோதாவில் இருந்து இது முற்றிலும் வேறுபட்டது எனவும் அமித் ஷா  தெரிவித்தார். </p>
      <p>வங்கதேசத்தைச் சேர்ந்த ஏராளமானோர், அஸ்ஸாமில் குடியேறியதை அடுத்து, அவர்களை அடையாளம் கண்டு, சொந்த நாட்டிற்கு திருப்பி அனுப்பும் நோக்கில் அம்மாநிலத்தில் தேசிய குடிமக்கள் பதிவேடு முறை அமல்படுத்தப்பட்டது. இதில், 19 லட்சம் பேரின் பெயர்கள் விடுபட்டன. அவர்கள், அஸ்ஸாமைச் சேர்ந்த இந்திய குடிமக்கள் அல்ல என்பது உறுதிப்படுத்தப்பட்டது. எனினும், அவர்கள் தாங்கள் இந்திய குடிமக்களே என்பதை நிரூபிக்க தீர்ப்பாயத்தை அணுக அறிவுறுத்தப்பட்டுள்ளனர் என்பது குறிப்பிடத்தக்கது. </p>
    </article>
  </body>
</html>