<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699177/40-%D9%87%D8%B2%D8%A7%D8%B1-%D8%A8%D8%A7%D8%B2%D8%B1%D8%B3%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%AA%D8%B4%DA%A9%DB%8C%D9%84-2746-%D9%BE%D8%B1%D9%88%D9%86%D8%AF%D9%87-%D8%AA%D8%AE%D9%84%D9%81-%D8%B5%D9%86%D9%81%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="40 هزار بازرسی در بازار/ تشکیل 2746 پرونده تخلف صنفی"/>
    <meta property="og:description" content="همزمان با تغییر نرخ بنزین در کشور و در راستای جلوگیری از افزایش قیمت انواع کالا و خدمات در سطح عرضه، طرح تشدید بازرسی با همکاری سازمان حمایت مصرف کنندگان و تولیدکنندگان، بازرسی سازمان های صمت استان ها، بازرسی اصناف و همچنین تعزیرات حکومتی در حال اجراست و با هرگونه تخلف گرانفروشی، احتکار و امتناع از عرضه به طور جدی برخورد می شود."/>
  </head>
  <body>
    <article>
      <h1>40 هزار بازرسی در بازار/ تشکیل 2746 پرونده تخلف صنفی</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>همزمان با تغییر نرخ بنزین در کشور و در راستای جلوگیری از افزایش قیمت انواع کالا و خدمات در سطح عرضه، طرح تشدید بازرسی با همکاری سازمان حمایت مصرف کنندگان و تولیدکنندگان، بازرسی سازمان های صمت استان ها، بازرسی اصناف و همچنین تعزیرات حکومتی در حال اجراست و با هرگونه تخلف گرانفروشی، احتکار و امتناع از عرضه به طور جدی برخورد می شود.</b>
      </p>
      <figure>
        <img src="https://cdn.asriran.com/files/fa/news/1398/8/29/1038750_601.jpg"/>
      </figure>
      <p>آمار بازرسی‌های انجام گرفته توسط بازرسان سازمان حمایت، صنعت، معدن و تجارت استان ها و همچنین بازرسی اصناف در ۲ روز نخست اجرای طرح تشدید بازار در سطح کشور منتشر شد.</p>
      <p>به گزارش وزارت صنعت، معدن و تجارت، در روز های شنبه و یکشنبه این هفته در مجموع ۴۰ هزار ۷۹۷ مورد بازرسی در سطح کشور در حوزه عرضه انجام شده است.</p>
      <p>در همین راستا برای ۲ هزار ۷۴۶ متخلف صنفی پرونده تشکیل و برای رسیدگی های بعدی به تعزیرات حکومتی هر یک از استان ها ارسال شده است.</p>
      <p>روز شنبه بازرسان سازمان حمایت و بازرسان سازمان های صنعت، معدن و تجارت استان ها، ۱۵ هزار ۹۳۰ مورد بازرسی انجام داده و برای ۸۹۷ واحد صنفی و خدماتی گزارش تخلف به ارزش بیش از ۱۰ میلیارد و ۳۷۰ میلیون ریال صادر کرده اند.</p>
      <p>همچنین در این روز آمار بازرسی های اتاق اصناف در سطح کشور ۳ هزار ۲۳ مورد اعلام شده که موجب تشکیل پروند برای ۲۸۰ واحد صنفی با ارزش ریالی بالغ بر ۸۴۵ میلیون ریال بوده است.</p>
      <p>روز یکشنبه نیز همزامان با تداوم این طرح در سطح کشور، بازرسان سازمان حمایت و سازمان های صمت استان ها با ۱۵ هزار ۱۳۵ مورد بازرسی برای یکهزار و ۶۷ متخلف به ارزش ۳۲ میلیارد و ۵۴۲ میلیون ریال تشکیل پرونده داده و مراتب را حهت بررسی های بعدی به تعزیرات حکومتی ارجاع کرده‌اند.</p>
      <p>بازرسی اصناف نیز در این روز با افزایش تعداد بازرسی های خود به ۶ هزار و ۷۰۹ مورد، برای ۵۰۲ متخلف برگه گزارش تخلف با ارزش مجموع یک میلیارد و ۲۶۳ میلیون ریال صادر کرده است.</p>
      <p>همزمان با تغییر نرخ بنزین در کشور و در راستای جلوگیری از افزایش قیمت انواع کالا و خدمات در سطح عرضه، طرح تشدید بازرسی با همکاری سازمان حمایت مصرف کنندگان و تولیدکنندگان، بازرسی سازمان های صمت استان ها، بازرسی اصناف و همچنین تعزیرات حکومتی در حال اجراست و با هرگونه تخلف گرانفروشی، احتکار و امتناع از عرضه به طور جدی برخورد می شود.</p>
      <p>آمار بازرسی های انجام گرفته به صورت روزانه، منتشر می شود و همچنین مردم عزیر کشورمان در صورت برخورد با هرگونه تخلف صنفی به ویژه در حوزه گرانفروشی، احتکار و امتناع از عرضه می توانند شکایات خود را به ۴ روش حضوری، تلفن ۱۲۴، سامانه ثبت شکایت ۱۲۴ و آپلیکیشن آپ به اطلاع مراجع نظارتی جهت بررسی های لازم برسانند.</p>
    </article>
  </body>
</html>