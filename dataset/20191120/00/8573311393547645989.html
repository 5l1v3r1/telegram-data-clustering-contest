<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/viaggi-traveller/notizie-viaggio/2019/11/20/il-nuovo-hotel-di-david-beckham"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="David Beckham apre il suo primo hotel: è in Cina ma è come essere a Londra"/>
    <meta property="og:description" content="Si chiamerà The Londoner, aprirà nel 2020 a Macao, e sarà come essere nel cuore di Londra per lo stile, i servizi impeccabili, la cucina firmata Gordon Ramsay"/>
  </head>
  <body>
    <article>
      <h1>David Beckham apre il suo primo hotel: è in Cina ma è come essere a Londra</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/fsalsi" target="_blank">Fabiana Salsi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/19174009/Schermata-2019-11-19-alle-16.35.49-950x684.png"/>
        </figure>
        <figure>
          <img src="https://images.vanityfair.it/gallery/116805/Big/a9841f3e-abdd-49a5-9088-6415eeceebce.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/98095732-1fba-4a86-a3d2-c1c636e56b74.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/a6d86fd4-6e2c-47f7-b4f5-263febbd3081.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/936b98c0-e0ea-4fa9-8b02-9146bbff5db2.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/ac9ae865-2ef0-47c9-ad95-04aca07d7e17.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/9259bd59-9348-4af2-b5b4-471587fff11f.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figure>
          <img src="https://images.vanityfair.it/gallery/116805/Big/07498b36-31bb-408b-a99e-4280ee7eec0d.png"/>
          <figcaption><b>The Londoner, Macao</b><br/>Foto <a href="https://www.londonermacao.com/">www.londonermacao.com</a></figcaption>
        </figure>
        <figcaption>The Londoner, Macao</figcaption>
      </slideshow>
      <p>
        <b>Si chiamerà The Londoner, aprirà nel 2020 a Macao, e sarà come essere nel cuore di Londra per lo stile, i servizi impeccabili, la cucina firmata Gordon Ramsay</b>
      </p>
      <p><b>David Beckham</b> si lancia nel turismo e con la catena <b>Sands</b> apre un hotel di lusso a <b>Macao</b>. Inaugurerà nel 2020 e si chiamerà <i><b>The Londoner</b></i>: sarà un albergo molto lussuoso, in pieno stile British, con più di un tocco dell’ex calciatore marito dell’ex Spice Victoria, che nella <b>Las Vegas della Cina,</b> ha promesso di portare tutte le icone e l’eleganza della sua città.</p>
      <figure>
        <iframe src="https://www.youtube.com/embed/DcZbTh6bxwA" width="640" height="360" data-service="Youtube" scrolling="no"/>
      </figure>
      <p><b>IL NUOVO HOTEL</b><br/>«Londra è la mia città natale, poter portare alcune delle cose che amo da lì a Macao – quel senso di energia, l’umorismo, la passione per le opere d’arte – è <b>una grande emozione</b>», ha raccontato Mr. Beckham a <a href="https://www.travelandleisure.com/travel-tips/celebrity-travel/david-beckham-the-londoner-macao-hotel-opening"><i>Travel + Leisure</i></a>. Ma non sarà solo una questione di atmosfera.  The Londoner Macao è stato progettato per far rivivere il fascino dell’era vittoriana, come <b>un parco dei divertimenti per sentirsi nella City in piena Cina</b>. La facciata esterna riprenderà quella del Palazzo di Westminster, la lobby la Victoria Station, i giardini che circondano l’albergo saranno ispirati a quelli di Kensington Palace. <b>«Avremo di tutto, inclusi i nostri iconici taxi neri all’esterno»</b>, ha svelato ancora l’ex calciatore, che è testimonial della catena per questa apertura e ha anche collaborato alla progettazione degli interni delle <b>suite</b>: ampie camere con zona giorno e notte, con divani Chesterlfied e opere d’arte in ogni dove.</p>
      <figure>
        <iframe src="https://www.youtube.com/embed/zz1gcPkMnO4" width="640" height="360" data-service="Youtube" scrolling="no"/>
      </figure>
      <p><b>IL DIVERTIMENTO, E L’ARROSTO DI RAMSAY</b><br/>Riprendono le più famose strade di Londra anche gli spazi dedicati allo shopping del nuovo mega- hotel: <b>ci saranno più di 200 negozi</b>, tra sartorie di lusso, boutique, persino un Apple Store in un’area che riproduce le iconiche <b>Bond Street e Mayfair</b>. Saranno uno dei tanti passatempi per gli ospiti del The Londoner che a disposizione avranno anche t<b>re spa, quattro centri fitness, un’area di 34mila metri quadri dedicata al divertimento</b> dove, tra le altre cose si terranno sfilate giornaliere con personaggi della storia britannica, spettacoli di Shakespeare, tea party. Venti invece i ristoranti, e tra questi il <b>Gordon Ramsay Pub &amp; Grill by Gordon Ramsay,</b> da sempre amico di Beckham: un pub in stile inglese dove bere birra, cocktail, mangiare fish and chips e non solo. «Gli arrosti della domenica non possono mancare nel menù» ha detto Beckham a <i>Travel + Leisure.<br/></i><br/>Ma più di tutto, ciò che secondo il calciatore caratterizzerà il nuovo hotel sarà il servizio: «Sarà eccezionale. <b>Per me in un hotel a fare la differenza sono le piccole attenzioni:</b> cose come il bar che ricorda il caffè che ti piace al mattino o quale giornale ti piace leggere. Questa attenzione ai dettagli rende un albergo speciale, così sarà al The Londoner». <b><i>Nella gallery sopra le prime foto</i></b></p>
      <p> </p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/sport/storie-sport/2019/08/10/beckham-compra-appartamento-piu-costoso-al-mondo-40-milioni-foto"/>
        <a href="https://www.vanityfair.it/viaggi-traveller/hotel/2019/10/16/loman-dei-ferragnez-allhotel-chedi-di-muscat-dove-fedez-festeggia-il-compleanno"/>
      </related>
    </article>
  </body>
</html>