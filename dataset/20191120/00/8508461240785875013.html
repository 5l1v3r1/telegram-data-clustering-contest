<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/nudia-vas-sluchadla-sony-srs-ws1-je-reproduktor-ktory-si-zavesite-na-krk/"/>
    <meta property="og:site_name" content="TECHBOX"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Nudia vás slúchadlá? Sony SRS-WS1 je reproduktor, ktorý si zavesíte na krk"/>
    <meta property="og:description" content="30 milimetrové vibračné reproduktory majú umocniť zážitok z hry, filmu alebo koncertu. Sony SRS-WS1 dokonca môžete používať súbežne s partnerom."/>
  </head>
  <body>
    <article>
      <h1>Nudia vás slúchadlá? Sony SRS-WS1 je reproduktor, ktorý si zavesíte na krk</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Juraj Recký</a></address>
      <p>
        <b>Netradičná konštrukcia má ponúknuť 3D zážitkový zvuk, oslobodiť od nepohodlia slúchadiel a umožní vám rozprávať sa s okolím aj počas počúvania.</b>
      </p>
      <p>Sony predstavilo nový spôsob, ako si v pohodlí domova netradične vychutnať zvuk filmu, koncertu či hry. Hybrid slúchadiel a reproduktorov Sony SRS-WS1 zaujme netradičnou konštrukciu, ktorú si zavesíte na krk. Konštrukcia však nie je úplným unikátom, podobné riešenie ponúka Bose s modelom Soundwear.</p>
      <figure>
        <img src="https://techbox.dennikn.sk/wp-content/uploads/2019/11/Sony-SRS-WS1-05.jpg"/>
        <figcaption>
          <cite>ZDROJ | Sony</cite>
        </figcaption>
      </figure>
      <p>Konštrukcia reproduktorov je v prvom rade navrhnutá tak, aby vás pri používaní neobmedzovala a vydržali ste SW1 aktívne používať celé hodiny. Na druhej strane sa pri navrhovaní dizajnu prihliadalo aj na to, aby sa reproduktor hodil aj ako bytový doplnok.</p>
      <p>Časť, ktorá prichádza do styku s vašou pokožkou je pokrytá odolnou tkaninou. Tiež je škvrno vzdorná. Tlačidlá sú podľa výrobcu rozložené intuitívne a zároveň sú dostatočne veľké pre pohodlné ovládanie.</p>
      <figure>
        <img src="https://techbox.dennikn.sk/wp-content/uploads/2019/11/Sony-SRS-WS1-04.jpg"/>
        <figcaption>
          <cite>ZDROJ | Sony</cite>
        </figcaption>
      </figure>
      <p>Reproduktory sú v konštrukcii rozmiestnené tak, aby v kombinácií s digitálnym 3D zvukom vytvorili čo najsilnejší zážitok či už z filmu, hry alebo koncertu. Pre čo najčistejší zvuk sú reproduktory osadené do konštrukcie tak, aby bola čo najviac znížená prípadná rezonancia, ktorá by mohla pokaziť zážitok. Naopak vibrovanie cielené vibrovanie ho má umocniť. Priemer reproduktorov je 30 milimetrov.</p>
      <p>Vibrovanie SW1 sa stará o intenzívnejší zážitok a simuluje pocit, ktorý by ste mali zažívať, ak by ste reprodukovaný zvuk vnímali naživo. Intenzitu vibrácií je možné nastaviť na tri úrovne. Slabú, strednú a intenzívnu. Slúchadlá komunikujú na frekvencii 2,4 GHz pre vysokú kvalitu zvuku a čo najmenšiu latenciu.</p>
      <figure>
        <img src="https://techbox.dennikn.sk/wp-content/uploads/2019/11/Sony-SRS-WS1-03.jpg"/>
        <figcaption>
          <cite>ZDROJ | Sony</cite>
        </figcaption>
      </figure>
      <p>Sony upriamuje pozornosť na to, že aj keď budete mať nastavenú nízku hlasitosť zvuk budete dobre a zreteľne počuť. Naopak, veľa dôvodov na to, aby ste sa skrz hlasitosť obmedzovali nie je. Reproduktory sústreďujú zvuk okolo používateľa, teda rušenie okolia má byť minimálne až žiadne. Používateľ zároveň nie je obmedzovaný ako pri používaní bežných slúchadiel, počuje čo sa okolo neho deje a nie je uzavretý do zvukovej bubliny.</p>
      <p>Reproduktor komunikuje so zdrojom hudby pomocou vysielača, ktorý môžete pripojiť pomocou stereo mini jacku alebo optického káblu. Na vysielač je zároveň možné pripojiť a súčasne používať dva reproduktory. V balení je tiež kábel, ktorým SW1 pripojíte k prenosným zariadeniam. Tie však musia mať port pre slúchadlá.</p>
      <figure>
        <img src="https://techbox.dennikn.sk/wp-content/uploads/2019/11/Sony-SRS-WS1-02.jpg"/>
        <figcaption>
          <cite>ZDROJ | Sony</cite>
        </figcaption>
      </figure>
      <p>Nabíjanie je bezkontaktné pomocou pribaleného stojanu. SW1 sa nabijú za približne tri hodiny a vydržať by mali, podľa výrobcu, sedem hodín. Váha reproduktorov je 335 gramov.</p>
      <p>Sony SRS-WS1 prídu na americký trh počas decembra 2019 za odporúčanú cenu 299,99 amerických dolárov. Reproduktor bude za špeciálnu uvádzaciu cenu 249,99 amerických dolárov v období od 18. novembra do 1. decembra 2019.</p>
      <footer>
        <b>Zdroj: </b>
        <a href="https://www.sony.com/en_us/SCA/company-news/press-releases/sony-electronics/2019/sony-electronics-announces-immersive-wearable-speaker-for-home-audio-in-us-market.html">Sony</a>
      </footer>
    </article>
  </body>
</html>