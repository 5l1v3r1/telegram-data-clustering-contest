<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/orlovi-bez-podrske-i-u-barazu-prazne-tribine-zbog-kosovo-je-srbija/342962"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Orlovi bez podrške i u baražu, prazne tribine zbog Kosovo je Srbija"/>
    <meta property="og:description" content="Uefa pokrenula disciplinski postupak"/>
  </head>
  <body>
    <article>
      <h1>Orlovi bez podrške i u baražu, prazne tribine zbog Kosovo je Srbija</h1>
      <h2>Uefa pokrenula disciplinski postupak</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Na tribinama manje od 5.000 ljudi, ali sasvim dovoljno da Fudbalski savez Srbije primi još jednu disciplinsku prijavu Uefe. Prema saznanjima MOZZART Sporta, ovog puta zbog povika “Kosovo je Srbija“ i na južnoj tribini parola sa političkom pozadinom, barem prema tumačenju evropske kuće fudbala.</p>
      <p>A kako je Srbija svakako bila pod uslovnom kaznom zbog sličnog navijanja na utakmici sa Portugalijom, na Terazijama su svesni da će teško izbeći nove sankcije. Već po ustaljenoj praksi u Nionu, jedna ili dve utakmice pred praznim tribinama suštinski su neizbežne.</p>
      <p>U prevodu to znači da će Srbija, čak i ako na gostovanju kod Norveške prođe prvi krug baraža i pride u petak na žrebu dobije domaćinstvo finala, igrati bez podrške navijača. Podsetimo, drugog učesnika finala baraža daće okršaj Škotske i jedne od četiri selekcije koja će biti izvučene na žrebu: Bugarske, Izraela, Mađarske i Rumunije. Preostale tri biće prebačene u “baraž Lige A“ u kome ih čeka Island.</p>
      <p>Put do Evropskog prvenstva 2020. godine, svakako komplikovan i pre vesti iz Niona, upravo je postao još teži.</p>
      <figure>
        <img src="https://mozzartsport.com/upload/CKEditor/20.11.2019/unicef.jpg"/>
      </figure>
      <p>(FOTO: MN Press)</p>
    </article>
  </body>
</html>