<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10727--padne-rekord-ocekavany-duel-federera-a-zvereva-v-byci-arene-se-blizi"/>
    <meta property="og:site_name" content="Tenisový svět"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Padne rekord? Očekávaný duel Federera a Zvereva v býčí aréně se blíží"/>
    <meta property="og:description" content="Již v sobotu proběhne očekávaný souboj Rogera Federera s Alexanderem Zverevem v býčí areně v Mexiku, který bude součástí čtyř exhibičních duelů v jihoamerických městech. Kapacita arény v Mexiko City je 43 tisíc diváků a pořadatelé věří, že padne dosavadní rekord v návštěvnosti, který drží již devět let belgický Brusel."/>
  </head>
  <body>
    <article>
      <h1>Padne rekord? Očekávaný duel Federera a Zvereva v býčí aréně se blíží</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b>Již v sobotu proběhne očekávaný souboj Rogera Federera s Alexanderem Zverevem v býčí areně v Mexiku, který bude součástí čtyř exhibičních duelů v jihoamerických městech. Kapacita arény v Mexiko City je 43 tisíc diváků a pořadatelé věří, že padne dosavadní rekord v návštěvnosti, který drží již devět let belgický Brusel.</b>
      </p>
      <p>Roger Federer s Alexanderem Zverevem se rozhodli prodloužit tenisovou sezonu a v těchto dnech sehrají čtyři exhibiční duely v jihoafrických městech – Santiago de Chile, Bogotá, Mexico City a Quito. </p>
      <p>Z pohledu tenisových fanoušků je nejzajímavějším duelem ten sobotní v Mexiku, který proběhne v největší býčí aréně na světě – Plaza de Toros México, která pojme více než 41 tisíc diváků.</p>
      <p>Na „The Greatest Match“, jak pořadatelé zápas nazývají, se těší i Roger Federer, se kterým v minulých dnech mluvil deblista Santiago Gonzalez. „Ukazoval jsem mu některé fotky z místa a je z toho nadšený. Byl tady prý jen jenou, když byl mladší,“ říká šestatřicetiletý tenista.</p>
      <p>Podle aktuální předpovědi počasí je zde malá šance, že bude v sobotu pršet. „O této možnosti víme. Budeme o tom diskutovat ve čtvrtek,“ zní od pořadatelů.</p>
      <p>Vše nasvědčuje tomu, že diváci v Mexico City budou svědky tenisového zápasu s největší návštěvností v historii. „Myslím, že rekord v návštěvnosti může být pokořen,“ myslí si González.</p>
      <p>Rekord drží aktuálně belgický Brusel, kde se 8. července 2010 uskutečnila exhibice mezi Kim Clijstersovou a Serenou Williamsovou, na kterou dorazilo 35 681 diváků.</p>
      <figure>
        <iframe data-src="https://twitter.com/impactoimer/status/1196899027096354817?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/reformacancha/status/1187033511900921856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <footer>Jan Havlovic, foto: Twitter – ATP Tour</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10546--federer-a-zverev-odehraji-exhibici-v-obri-byci-arene-ve-hre-je-rekord-v-navstevnosti"/>
      </related>
    </article>
  </body>
</html>