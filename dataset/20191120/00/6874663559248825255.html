<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774027,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="יש חיים אחרי יאהו: הסטארט-אפ המסתורי של מריסה מאייר"/>
    <meta property="og:description" content="מנכ&quot;לית יאהו לשעבר הקימה חברה המתמקדת באפליקציות בינה מלאכותית; לדבריה, &quot;הפוקוס הוא באתגרים הגדולים של בינה מלאכותית, כמו רכבים אוטונומיים וזיהוי פנים גלובלי. אבל ישנן אפליקציות קטנות, היעילות במידה דומה, ויכולות לעזור לאנשים בחיי היום יום&quot;"/>
  </head>
  <body>
    <article>
      <h1>יש חיים אחרי יאהו: הסטארט-אפ המסתורי של מריסה מאייר</h1>
      <h2>מנכ"לית יאהו לשעבר הקימה חברה המתמקדת באפליקציות בינה מלאכותית; לדבריה, "הפוקוס הוא באתגרים הגדולים של בינה מלאכותית, כמו רכבים אוטונומיים וזיהוי פנים גלובלי. אבל ישנן אפליקציות קטנות, היעילות במידה דומה, ויכולות לעזור לאנשים בחיי היום יום"</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">שירות כלכליסט</a></address>
      <p>מריסה מאייר <a href="https://www.calcalist.co.il/markets/articles/0,7340,L-3715107,00.html">נעלמה מנוף עמק הסיליקון לפני שנתיים כשעזבה את </a>!Yahoo זמן קצר אחרי מכירת החברה לוורייזון (Verizon communications Inc) תמורת 4.48 מיליארד דולר.</p>
      <p>השבוע נודע כי הקימה עם אנריקה מיונוז טורז, לשעבר סגן נשיא ב-Yahoo, חברת סטארט-אפ ה בשם Lumi Labs. מאייר שמרה על עמימות בכל הקשור למיזם החדש, המתמקד בבניית אפליקציות בינה מלאכותית ללקוחות. Lumi ("שלג" בפינית) ממוקמת באותו משרד בפאלו אלטו, היכן שמאייר החלה את הקריירה שלה בגוגל.</p>
      <figure>
        <img src="https://images1.calcalist.co.il/PicServer2/20122005/487629/207559646_l.jpg"/>
        <figcaption>מריסה מאייר <br/>צילום: בלומברג</figcaption>
      </figure>
      <p>מאייר השתתפה אתמול (ב') בכנס Techonomy בקליפורניה, וחשפה כי Lumi Labs תעסוק בתסבוכת של קשרים דיגיטליים ויצירת קבוצות אשר סותמות את המכשירים של הצרכנים. "זה מביך", היא אמרה.והחברה תעשה את זה באמצעות בינה מלאכותית. לדבריה, המוצר הראשון יוצג בחודשים הקרובים.</p>
      <p>"הפוקוס הוא באתגרים הגדולים של בינה מלאכותית, כמו רכבים אוטונומיים וזיהוי פנים גלובלי",  אמרה מאייר. "אך ישנן אפליקציות קטנות, היעילות במידה דומה, ויכולות לעזור לאנשים בחיי היום יום".</p>
      <p>היא השוותה את האפקט לנחיתה על הירח ב-1969. אתגר גדול נוסף שהוביל לדבר קטן ממנו - אם כי משמעותי בהיסטוריה האנושית - המצאות כמו המצאת שבב המחשב. "אני תמיד אופטימית לגבי טכנולוגיה ומה היא יכולה לעשות כדי לשפר את איכות חייהם של אנשים", אמרה מאייר.</p>
    </article>
  </body>
</html>