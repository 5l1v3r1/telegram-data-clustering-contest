<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/animali/donna_salva_koala_incendio_video-4875402.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Donna si tuffa tra le fiamme per salvare un koala dall'incendio: il video fa il giro del mondo"/>
    <meta property="og:description" content="Le immagini sono drammatiche. Mostrano un koala che tenta di sfuggire alla furia degli incendi. Ferito e terrorizzato, il povero animale, è ripreso mentre cerca una via di fuga dalla furia..."/>
  </head>
  <body>
    <article>
      <h1>Donna si tuffa tra le fiamme per salvare un koala dall'incendio: il video fa il giro del mondo</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Remo Sabatini</a></address>
      <p>Le immagini sono drammatiche. Mostrano un <a href="https://www.ilmessaggero.it/ricerca/koala/">koala</a> che tenta di sfuggire alla furia degli incendi. Ferito e terrorizzato, il povero animale, è ripreso mentre cerca una via di fuga dalla furia delle fiamme che lo circondano e che, da giorni, non danno tregua seminando ovunque morte e distruzione. Poi, qualcuno arriva in suo soccorso. Incurante del fuoco e del pericolo, Toni, una donna che aveva visto l'animale attraversare la strada, decide che bisogna fare qualcosa per salvarlo. Così, senza pensarci due volte, si precipita in suo aiuto.</p>
      <p>
        <a href="https://www.ilmessaggero.it/animali/koala_salvato_incendi_beve_bicchiere_australia-4862608.html">Koala salvato dalle fiamme in Australia beve un bicchiere d'acqua​ </a>
        <br/>
        <a href="https://www.ilmessaggero.it/animali/koala_cane_mamma-4787265.html">Il koala cerca la mamma e si aggrappa a un cagnolino: il video che commuove il web</a>
      </p>
      <p>Una volta raggiunto, si toglie la camicia, lo afferra e lo avvolge teneramente in un abbraccio bagnando delicatamente le ferite. L'incredibile salvataggio, ripreso da una telecamera e diffuso da canali televisivi come 9 News Sidney, racconta l'emergenza ancora in atto in buona parte della costa orientale del Paese. Una catastrofe che sta cancellando boschi e migliaia di ettari di territorio mettendo a rischio la fauna selvatica che li abita da sempre. Animali come il koala, specie considerata a rischio estinzione che, ad oggi, a causa degli incendi, conta centinaia di vittime. Subito dopo il salvataggio, è stata la stessa Toni a portare il koala all'ospedale di Port Macquarie. Lì, nella struttura specializzata nella cura di questi animali, il koala ferito è stato ribattezzato Ellenborough Lewis, in onore del nipote della salvatrice. Curato, si salverà.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F9NewsSydney%2Fvideos%2F757479437998269%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <footer>Ultimo aggiornamento: 19:05<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/video/animali/koala_ustionato_disidratato_beve_acqua_bicchiere-4864718.html"/>
        <a href="https://www.ilmessaggero.it/animali/koala_salvato_incendi_beve_bicchiere_australia-4862608.html"/>
        <a href="https://www.ilmessaggero.it/animali/incendi_australia_koala_ultime_notizie_oggi_sabato_9_novembre_2019-4851838.html"/>
        <a href="https://www.ilmessaggero.it/animali/koala_cane_mamma-4787265.html"/>
      </related>
    </article>
  </body>
</html>