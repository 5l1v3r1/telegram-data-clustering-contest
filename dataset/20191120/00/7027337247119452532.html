<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699264/%D8%B2%D8%B1%DB%8C%D9%86%DA%86%D9%87-%D8%A8%D8%A7-%D9%85%D9%88%D8%A7%D9%81%D9%82%D8%AA-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D8%AA%D8%B9%D9%88%DB%8C%D9%82-%D8%A8%D8%A7%D8%B2%DB%8C-%D8%A8%D8%A7-%D9%86%D8%B3%D8%A7%D8%AC%DB%8C-%D8%AE%D9%88%D8%A7%D9%87%DB%8C%D9%85-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="زرینچه: با موافقت استراماچونی خواستار تعویق بازی با نساجی خواهیم شد"/>
    <meta property="og:description" content="این پیشنهاد باشگاه است که با آقای استراماچونی هماهنگ شود. چون ما بعد از بازی با نساجی باید به مصاف سپاهان برویم و با توجه به لغو دیدارها، سپاهانی‌ها بیشتر استراحت می‌کنند."/>
  </head>
  <body>
    <article>
      <h1>زرینچه: با موافقت استراماچونی خواستار تعویق بازی با نساجی خواهیم شد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>این پیشنهاد باشگاه است که با آقای استراماچونی هماهنگ شود. چون ما بعد از بازی با نساجی باید به مصاف سپاهان برویم و با توجه به لغو دیدارها، سپاهانی‌ها بیشتر استراحت می‌کنند.</b>
      </p>
      <figure>
        <img src="https://cdn.asriran.com/files/fa/news/1398/8/29/1038915_281.jpg"/>
      </figure>
      <p>سرپرست تیم فوتبال استقلال گفت: اگر سرمربی تیم موافق تعویق بازی با نساجی باشد، از سازمان لیگ برای این موضوع استعلام می‌گیریم.<br/><br/>جواد زرینچه در گفت و گو با  فارس، در خصوص اینکه باشگاه استقلال تصمیم دارد با ارسال نامه به سازمان لیگ درخواست تعوسق بازی با نساجی را داشته باشد، عنوان کرد: هنوز نامه‌ای به سازمان لیگ نزده ایم. در این زمینه هم هیچکدام از مسئولان باشگاه اظهار نظر رسمی نکرده‌اند.</p>
      <p>وی افزود: این پیشنهاد باشگاه است که با آقای استراماچونی هماهنگ شود. چون ما بعد از بازی با نساجی باید به مصاف سپاهان برویم و با توجه به لغو دیدارها، سپاهانی‌ها بیشتر استراحت می‌کنند.</p>
      <p>سرپرست تیم استقلال تصریح کرد: قرار است در تمرین امروز با سرمربی صحبت کنم. اگر استراماچونی موافق بود، به سازمان لیگ نامه می‌زنیم و درخواست تعویق یا لغو بازی با نساجی را رسما اعلام می‌کنیم. در غیر این صورت در موعد مقرر به مصاف حریف خواهیم رفت.</p>
    </article>
  </body>
</html>