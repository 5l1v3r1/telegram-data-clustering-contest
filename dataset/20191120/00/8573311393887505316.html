<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/gossip/2019/11/20/gigi-hadid-zayn-malik-nuovo-contatto-legame-indistruttibile-relazioni-on-off-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Gigi Hadid e Zayn Malik, di nuovo «in contatto»: quando il legame è indistruttibile"/>
    <meta property="og:description" content="Secondo E! News, la modella - tornata da poco single - e il cantante avrebbero ricominciato a sentirsi, «in amicizia». Perché ci sono persone che resteranno unite per sempre, al di là dell’amore (e delle relazioni on/off)"/>
  </head>
  <body>
    <article>
      <h1>Gigi Hadid e Zayn Malik, di nuovo «in contatto»: quando il legame è indistruttibile</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/20111857/hadid-l-950x684.jpg"/>
        </figure>
        <figure>
          <img src="https://images.vanityfair.it/gallery/113688/Big/2b6a860e-6632-469c-8ce5-7c0d34376df2.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Bella Hadid e The Weeknd si sono lasciati di nuovo. Tra la modella e il cantante il tira e molla andava avanti dal 2015.<cite>Splashnews</cite></figcaption>
        </figure>
        <figure>
          <img src="https://images.vanityfair.it/gallery/113688/Big/0b7268cd-dc4c-4f19-a53f-8d1c4efaa71d.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Anche la sorella di Bella, Gigi, ha avuto una storia simile con Zayn Malik. Il colpo di fulmine nel 2015, poi sono andati avanti fino all'inizio del 2019, tra dediche d'amore condivise via social e lunghe pause di riflessione.<br/> </figcaption>
        </figure>
        <figure>
          <img src="https://images.vanityfair.it/gallery/113688/Big/fd02c97f-c636-4670-b135-db83d4897ef1.png"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Belén Rodriguez e Steano De Martino hanno rimesso le fedi al dito dopo gli anni trascorsi separati. Oggi sono più uniti che mai.<br/>Belén Rodriguez e Steano De Martino hanno rimesso le fedi al dito dopo gli anni trascorsi separati. Oggi sono più uniti che mai.</figcaption>
        </figure>
        <figure>
          <img src="https://images.vanityfair.it/gallery/113688/Big/b5ebe022-9879-4b0f-95ce-8d5251f81133.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Micaela Ramazzotti e Paolo Virzì sono tornati insieme lo scorso febbraio dopo tre mesi di lontananza.</figcaption>
        </figure>
        <figure>
          <img src="https://images.vanityfair.it/gallery/113688/Big/19730260-9833-4634-a495-1f2f248e989d.png"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Katy Perry e Orlando Bloom si sono messi insieme per la prima volta nel 2016 e rimasti in coppia per un anno, poi l'addio. Hanno ripreso a frequentarsi nell'aprile 2018 e ora stanno pensando alle nozze.</figcaption>
        </figure>
        <figure>
          <img src="https://images.vanityfair.it/gallery/113688/Big/8d096718-e533-404a-96fa-9265adbbc79c.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Liam Hemsworth e Miley Cyrus, oggi marito e moglie, nel 2013 si erano lasciati. La loro storia dura da 10 anni, festeggiati proprio con il matrimonio.</figcaption>
        </figure>
        <figure>
          <img src="https://images.vanityfair.it/gallery/113688/Big/c11eeda9-d664-4ece-92bb-9ed64902f8c0.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Non sempre ci si ritrova. È il caso di Justin Bieber e Selena Gomez. Oggi lui è sposato con Hailey Baldwin.<cite>Ipa</cite></figcaption>
        </figure>
        <figure>
          <img src="https://images.vanityfair.it/gallery/113688/Big/fbff8b27-7495-4a84-9d4f-7ec40a0bcbd4.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Beyoncé e il marito Jay-Z. La coppia ha vissuto una crisi profonda nel 2016, quando i tradimenti di lui sono venuti a galla. Lei li ha messi in musica con Lemonade, lui ha fatto mea culpa.</figcaption>
        </figure>
        <figure>
          <img src="https://images.vanityfair.it/gallery/113688/Big/71caa3b0-299b-49e6-8d50-e24586d7ab88.jpg"/>
          <figcaption><b>Bella Hadid, The Weeknd e tutti gli altri amori «on off» delle star</b><br/>Anche i Cambridge sono una coppia “di ritorno". Nel 2007 William lasciò Kate per troppa pressione mediatica. Lei se lo è ripreso puntando sull'effetto gelosia. «Fagli vedere cosa si perde», pare che le disse la madre Carole.</figcaption>
        </figure>
        <figcaption>Bella Hadid, The Weeknd e tutti gli altri amori «on off» delle star</figcaption>
      </slideshow>
      <p>
        <b>Secondo E! News, la modella - tornata da poco single - e il cantante avrebbero ricominciato a sentirsi, «in amicizia». Perché ci sono persone che resteranno unite per sempre, al di là dell’amore (e delle relazioni on/off)</b>
      </p>
      <p>Che <b>certi amori</b> non finissero, lo spiegava già bene <b>Antonello Venditti.</b> Ma si può rimanere collegati ad una persona anche quando <b>l’amore</b> – nel senso più comune del termine – si esaurisce? Forse sì, <a href="https://www.vanityfair.it/topic/gigi-hadid"><b>Gigi Hadid</b></a> e <b>Zayn Malik</b> ne potrebbero essere la conferma. Stando a quanto riportato da<i> E! News,</i> infatti, la modella e il cantante avrebbero <b>ricominciato a sentirsi,</b> in questo periodo che sono entrambi single.</p>
      <p>La top model californiana, infatti, ha chiuso di recente<a href="https://www.vanityfair.it/people/gossip/2019/10/29/demi-lovato-gigi-hadid-nuovo-single-amori-televisivi-svaniscono-foto"><b> il flirt estivo con Tyler Cameron</b></a>, divo del dating show americano <i>Bachelorette</i>, e – secondo una fonte – sarebbe di nuovo <b>«in contatto»</b> con lo storico fidanzato. Che vuol dire tutto e niente: <b>che tipo di contatto?</b> «Chiacchierano liberamente, quando capita», aggiunge l’insider. «Per parecchio tempo<b> sono stati distanti</b>, adesso qualcosa è cambiato».</p>
      <p>Come se ci fosse <b>un filo sottile</b> che li unisce, talmente sottile da essere <b>invisibile</b> per lunghi periodi. Poi – in momenti come questo – eccolo che<b> riaffiora all’improvviso</b> e li tira di nuovo, uno verso l’altra. Pensare che hanno cominciato a frequentarsi assiduamente nel <b>novembre 2015,</b> poi a marzo 2018 hanno annunciato sui social <b>la separazione ufficiale</b>. Salvo farsi vedere di nuovo insieme.</p>
      <p>A <b>gennaio</b> di quest’anno, quando quel filo li ha strattonati di nuovo vicini. «<b>Sono soltanto amici</b>», ha precisato qualcuno. Ma Zayn non ha mai nascosto che <b>il sentimento</b> che prova per Gigi va oltre l’affetto: «È <b>una persona meravigliosa</b>», ha scritto su Twitter, dopo un’autentica dichiarazione d’amore. D’altronde sono tanti i<b> fan convinti</b> che – prima o poi – la modella e il cantautore <b>torneranno fidanzati</b>.</p>
      <p>Possiamo quindi parlare di<b> relazione on/off</b>? Ancora è presto per dirlo, bisognerà vedere se riusciranno a <b>stare insieme</b>. Perché la discriminante è proprio il riuscire a stare insieme. <b>Al di là dell’amore</b> che forse – se andiamo oltre il<b> senso più comune</b> del termine – per alcune coppie non si esaurirà mai. <b>Neppure divisi</b>.</p>
      <related>
        <h4>LEGGI ANCHE</h4>
        <a href="https://www.vanityfair.it/people/gossip/2019/10/29/demi-lovato-gigi-hadid-nuovo-single-amori-televisivi-svaniscono-foto"/>
        <a href="https://www.vanityfair.it/people/gossip/2019/09/21/fedez-gigi-hadid-milano-fashion-week-foto-gossip"/>
      </related>
    </article>
  </body>
</html>