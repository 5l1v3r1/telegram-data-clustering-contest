<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/horoscope/articles/how-to-look-beautiful-according-to-astrology-dgtl-1.1072659"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T00:05:00+00:00"/>
    <meta property="og:title" content="রূপলাবন্যে ভরিয়ে তুলতে চান নিজেকে? শাস্ত্র অনুযায়ী কয়েকটি টিপস"/>
    <meta property="og:description" content="নিজের রূপলাবণ্য বেশি দিন ধরে রাখতে কে না চায়। সব সময় নিজেকে রূপলাবণ্যময় করে রাখার স্বপ্ন প্রায় সব মেয়েই দেখে। তবে অনেক সময় দেখা যায় বহু প্রকার রূপচর্চা করার পরেও কোনও সমাধান হচ্ছে না।"/>
  </head>
  <body>
    <article>
      <h1>রূপলাবন্যে ভরিয়ে তুলতে চান নিজেকে? শাস্ত্র অনুযায়ী কয়েকটি টিপস</h1>
      <address><time datetime="2019-11-20T00:05:00+00:00">20 Nov 2019, 00:05</time> by <a rel="author">নিজস্ব সংবাদদাতা</a></address>
      <figure>
        <img src="https://t.t2online.co.in/unsafe/smart/https://images.anandabazar.com/polopoly_fs/1.1072661.1574146540!/image/image.jpg"/>
      </figure>
      <p>নিজের রূপলাবণ্য বেশি দিন ধরে রাখতে কে না চায়। সব সময় নিজেকে রূপলাবণ্যময় করে রাখার স্বপ্ন প্রায় সব মেয়েই দেখে। তবে অনেক সময় দেখা যায় বহু প্রকার রূপচর্চা করার পরেও কোনও সমাধান হচ্ছে না। শাস্ত্রজ্ঞরা বলছেন, এই সমস্যার সমাধান হতে পারে জ্যোতিষমতেই। গ্রহের অবস্থানের ফলেই এ রকম সমস্যার সৃষ্টি হয়। হাজার রূপচর্চা করা সত্ত্বেও রূপের লালিত্য ধরে রাখা যায় না, সময়ের আগেই তা হারিয়ে যেতে শুরু করে।</p>
      <p>রূপলাবণ্যের প্রধান গ্রহ হল শুক্র। জন্মছকে যদি কোনও ভাবে শুক্রগ্রহকে উজ্জ্বল করে তোলা যায় তা হলে ত্বকের উজ্জ্বলতাও বেশি সময় পর্যন্ত ধরে রাখা যায়।</p>
      <p>
        <b>আরও পড়ুন: <a href="https://www.anandabazar.com/horoscope/articles/how-to-keep-planets-calm-dgl-1.1070488">নবগ্রহ শান্ত রাখার সহজ কিছু উপায়</a></b>
      </p>
      <p>এখন প্রশ্ন, কী ভাবে শুক্রগ্রহের উজ্জ্বলতা বাড়ানো যায়? দেখে নেওয়া যাক এই প্রশ্নের উত্তর—</p>
      <p>• শুক্রগ্রহকে উজ্জ্বল করতে গেলে প্রথমেই পরামর্শ দেওয়া হবে যে, বেশির ভাগ সময় সাদা পোশাক পরতে হবে। শুক্রগ্রহের ইতিবাচক প্রভাব বেশি পরিমাণে পেতে হলে সাদা পোশাক পরা খুব জরুরি। সাদা পোশাক বেশি পরিধান করলে সমাদর ও সম্মান দুইই বাড়বে।</p>
      <p>• শুক্রগ্রহকে উজ্জ্বল করতে শুক্রবার সাদা বস্ত্র দান করতে হবে।</p>
      <p>• প্রতি দিন স্নানের জলে একটা করে এলাচ মিশিয়ে সেই জল দিয়ে স্নান করতে হবে। এলাচের জলে স্নান করলে শুক্রের সুখকর ও ইতিবাচক ফল পাওয়া যায়।</p>
      <p>• রুপো বা প্ল্যাটিনামের গয়না পরার পরামর্শ দেন জ্যোতিষবিদরা। এতে শুক্রগ্রহ প্রবল ভাবে উজ্জ্বল হয়। এর ফলে জীবন সুখশান্তির সঙ্গে সঙ্গে রূপলাবণ্যে ভরে ওঠে।</p>
    </article>
  </body>
</html>