<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/invitati/citestedobrogea-decoratii-primite-de-soldatii-din-medgidia-in-cel-de-al-doilea-razboi-balcanic-1913-si-in-primul-razboi-mondial-1916-1919-705578.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Decorații primite de soldații din Medgidia în cel de-al Doilea Război Balcanic (1913) și în Primul Război Mondial (1916-1919)"/>
    <meta property="og:description" content="Soldatii dobrogeni si cei din Medgidia au contribuit la apararea hotarelor patriei in confruntarile de la inceputul secolului al XX-lea. Pentru faptele lor de vitejie, au fost decorati de suveranii ..."/>
  </head>
  <body>
    <article>
      <h6 class="kicker">#citeșteDobrogea</h6>
      <h1>Decorații primite de soldații din Medgidia în cel de-al Doilea Război Balcanic (1913) și în Primul Război Mondial (1916-1919) </h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Adrian ILIE</a></address>
      <p>
        <a href="https://www.ziuaconstanta.ro/stiri/invitati/citestedobrogea-decoratii-primite-de-soldatii-din-medgidia-in-cel-de-al-doilea-razboi-balcanic-1913-si-in-primul-razboi-mondial-1916-1919-705578.html?imagini=1#scroll">🖼️ Galerie foto (2)</a>
      </p>
      <p>Soldații dobrogeni și cei din Medgidia au contribuit la apărarea hotarelor patriei în confruntările de la începutul secolului al XX-lea. Pentru faptele lor de vitejie, au fost decorați de suveranii României, regele Carol I și regele Ferdinand I.<br/><br/>La războiul pentru reîntregirea neamului au participat 243 de combatanți, din care 21 erau musulmani. Pe lângă cei 168 de soldați, au fost 25 de caporali, 39 de sergenți și 11 plutonieri. Au fost acordate 179 de decorații și medalii participanților la operațiunile militare din anul 1913 și din anii 1916-1919.<br/><br/>Pentru faptele de vitejie, prin Înaltul Decret Regal nr. 86/11 aprilie 1918, semnat de M.S. Regele Ferdinand I, unitatea militară din Medgidia era decorată cu Ordinul militar „ Mihai Viteazul”.</p>
      <figure>
        <img src="https://www.ziuaconstanta.ro/images/stories/2019/11/20/pics/insigna-primul-razboi-mondial.jpg"/>
      </figure>
      <p>Printre soldații decorați din Medgidia îi putem aminti pe:<br/><br/>- <b>Ibrahim Themo,</b> pentru serviciile aduse, statul turc i-a oferit un ceas din aur, iar statul român l-a decorat la întoarcerea în patrie.<br/>- <b>Benlisea Elias,</b> din Regimentul 34 Infanterie, medalia Comemorativă de război.<br/>- <b>Abdul Soiun,</b> din Regimentul 34 Infanterie, medalia Comemorativă de război.<br/>- <b>Abdul Septar,</b> decorat cu Crucea comemorativă de război cu barete Dobrogea, Oituz, Mărășești.<br/>-<b>Abdul Gani,</b> decorat cu Crucea comemorativă de război cu barete Dobrogea, Oituz, Mărășești,<br/>- <b>Cornea Stancu,</b> decorat cu medalia Comemorativă de război, împroprietărit cu 2 hectare.<br/>- <b>Elmambet Ilieas</b>, decorat cu Crucea comemorativă de război cu barete Dobrogea, Oituz, Mărășești, deși avea 56 de hectare de teren, a primit 2 hectare ca urmare a participării la război.<br/>- <b>Gafar Vahid</b>, decorat cu Crucea comemorativă de război cu barete Dobrogea, Oituz, Mărășești, fiind împroprietărit cu 2 hectare de pământ.<br/>- <b>Apolozan Ion</b>, decorat cu Avântul Țării (1913); Crucea comemorativă de război (1916-1919).<br/>- <b>Golea Gheorghe</b>, decorat cu medalia Avântul Țării și Crucea comemorativă de război.<br/>- <b>Chiravola Dumitru</b>, decorat cu Medalia Jubiliară (1906), Avântul Țării, Crucea Comemorativă de război, Crucea Războiului în grad de cavaler.<br/>- <b>Marin Ion</b>, decorat cu Avântul Țării, Crucea comemorativă (1916), cu 4 barete, Bărbăție și credință, clasa a II-a, (1917); Crucea Sf. Gheorghe rusă (1917); Serviciul credincios, clasa I, Medalia de război pentru civilizație "Victoria"; Crucea Serviciului credincios, clasa II, Răsplata serviciului credincios militar de 20 de ani. Este unul din cei mai decorați militari din Medgidia.<br/>- <b>Cârciova Tudor</b>, decorat cu Avântul Țării și Crucea comemorativă de război.<br/>- <b>Mihalache Drăgănoiu,</b> decorat cu Virtutea militară de război pentru eroism în lupte, Virtutea militară de război, clasa a II-a; Bărbăție și credință și Crucea comemorativă cu 3 barete.<br/><b>- Mamut Abdula</b> a fost decorat cu medalia Victoria Marelui Război pentru civilizație 1916-1918, nu a primit pământ la sfârșitul războiului deși era de profesie plugar. Situația acestor plugari va fi rezolvată prin reforma agrară din 1921, care a fost cea mai radicală reformă agrară din Europa.<br/><br/><br/>Situația eroilor din Medgidia care au fost decorați se prezintă astfel:</p>
      <ul>
        <li>„Steaua României” - 1</li>
        <li>„Coroana României în grad de cavaler” - 21</li>
        <li>„Virtutea Militară” - 2</li>
        <li>„Crucea Sfântului Gheorghe” - 2</li>
        <li>„Vitejia” - 2</li>
        <li>„Serviciul credincios” - 1</li>
        <li>„Crucea comemorativă a Marelui Război”, cu barete -9</li>
        <li>„Serviciu credincios” - 5</li>
        <li>„Bărbăție și credință” - 5</li>
        <li>„Victoria Marelui Război pentru civilizație. 1916-1918”</li>
        <li>Medalia „Veteran al războiului din 1913”</li>
        <li>Medalia „Avântul Țării”</li>
        <li>Medalia “Meritul comercial și industrial”</li>
      </ul>
      <p>Putem conchide prin a spune că militarii din Medgidia și din Dobrogea și-au dat viața pe câmpul de luptă, au luptat pentru patria lor și au apărat pământul cu prețul vieții. Unii au fost răniți, au devenit invalizi și au fost decorați de suveranii români. Cei care au luptat au fost luați în calcul pentru a fi împroprietăriți cu pământ și loturi de casă. Nu toți au primit însă pământ, acesta fiind insuficient pentru a lua în calcul toți cei stabiliți în comisii.<br/><br/><br/><b>Surse bibliografice:</b><br/><br/>A. Lăpușan, Ș. Lăpușan, <i>Medgidia Carasu, </i>Editura Muntenia, Constanța, 1996<br/>Remus Macovei, <i>Eroi musulmani în armata română, </i>Editura Reclama studio, Constanța, 2013<br/>Lavinia Dacia Gheorghe, <i>Aspecte privind afirmarea intelectuală a turcilor </i><i>ș</i><i>i tătarilor din Dobrogea, în perioada</i><i> 1878-1914</i>, în volumul Din istoria tătarilor, I, Editura New Line, Constanța, 2010<br/>Adrian Ilie<i>, Medgidia la începutul secolului al XX-lea. Participanți la campaniile militare din anul 1913 și din anii 1916-1919, </i>Editura Ex Ponto, Constanța, 2014<br/><br/><br/><i><b>Despre Adrian Ilie</b></i><br/><br/><i><b>Licențiat și masterat în istorie - Universitatea „ Ovidius” Constanța, șef de promoție.</b></i><br/><i><b>Doctor în istorie și cursuri postuniversitare - Universitatea din București.</b></i><br/><i><b>Profesor - Colegiul Național Militar „Alexandru Ioan Cuza" Constanța/ Ș</b></i><i><b>coala Gimnazială „Constantin Brâncu</b></i><i><b>și” Medgidia.</b></i><br/><i><b>Director adj. - Ș</b></i><i><b>coala Gimnazială „Constantin Brâncu</b></i><i><b>și” Medgidia (2017-2019).</b></i><br/><i><b>Metodist, responsabil Cerc pedagogic și membru în Consiliul Consultativ (ISJ Constanța).</b></i><br/><i><b>Autor al mai multor lucrări </b></i><i><b>și studii despre Medgidia și Dobrogea.</b></i><br/><i><b>Autor al unor studii ș</b></i><i><b>i căr</b></i><i><b>ț</b></i><i><b>i de metodică </b></i><i><b>și management.</b></i><br/><i><b>Membru în Comisia Naț</b></i><i><b>ională de Istorie din cadrul M.E.N.</b></i><br/><i><b>Membru al Societă</b></i><i><b>ții de Științe Istorice din România.</b></i><br/><i><b>Membru al Asociației Culturale „Mehmet Niyazi” Medgidia.</b></i><br/><i><b>Membru în grupurile de lucru pentru realizarea programelor ș</b></i><i><b>colare pentru gimnaziu în cadrul M.E.N. (Istorie /Istoria minorită</b></i><i><b>ții turce în România).</b></i><br/><i><b>Membru în Comisia monumentelor istorice Medgidia.</b></i><br/><i><b>Realizator emisiune istorică - REPERE ISTORICE - A</b></i><i><b>lpha Media TV (2013-2018).</b></i><br/><i><b>Premii obț</b></i><i><b>inute pentru activitatea publicistică.</b></i><br/><i><b>Premiul „Virgil Coman" pe anul 2017, conferit de Societatea de Științe Istorice din România.</b></i><br/><br/><br/><br/><b>Citeşte şi: </b><br/><br/><a href="https://www.ziuaconstanta.ro/stiri/invitati/citestedobrogea-iftimie-ilisei-un-primar-in-slujba-cetatenilor-galerie-foto-705002.html">#citeșteDobrogea Iftimie Ilisei, un primar în slujba cetățenilor (galerie foto)</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/ziua-dobrogei/citestedobrogea-cum-arata-orasul-mangalia-la-sfarsitul-secolului-al-xix-lea-ii-705471.html"/>
        <a href="https://www.ziuaconstanta.ro/stiri/invitati/citestedobrogea-cum-arata-orasul-mangalia-la-sfarsitul-secolului-al-xix-lea-i-705376.html"/>
        <a href="https://www.ziuaconstanta.ro/stiri/invitati/citestedobrogea-cum-aratau-satele-dobrogei-la-sfarsitul-secolului-xix-v-oltina-marleanu-aliman-705281.html"/>
        <a href="https://www.ziuaconstanta.ro/stiri/invitati/citestedobrogea-primari-ai-medgidiei-dupa-primul-razboi-mondial-iv-galerie-foto-704435.html"/>
        <a href="https://www.ziuaconstanta.ro/stiri/invitati/citestedobrogea-cum-aratau-satele-dobrogei-la-sfarsitul-secolului-xix-ii-alacapi-docuzyol-kiostel-704347.html"/>
        <a href="https://www.ziuaconstanta.ro/stiri/invitati/dobrogeadigitala-o-calatorie-in-timp-constanta-in-urma-cu-130-de-ani-v-strada-parfumul-oriental-si-magia-marii-galerie-foto-703780.html"/>
        <a href="https://www.ziuaconstanta.ro/stiri/invitati/citestedobrogea-o-calatorie-in-timp-constanta-in-urma-cu-130-de-ani-iv-strazi-lacasuri-si-amintiri-galerie-foto-703695.html"/>
        <a href="https://www.ziuaconstanta.ro/stiri/invitati/citestedobrogea-o-calatorie-in-timp-orasul-constanta-in-urma-cu-130-de-ani-iii-sala-de-cura-edificii-si-strazi-703213.html"/>
        <a href="https://www.ziuaconstanta.ro/stiri/invitati/citestedobrogea-o-calatorie-in-timp-orasul-constanta-in-urma-cu-130-de-ani-ii-statuia-delavrancea-plajele-si-primarii-703123.html"/>
        <a href="https://www.ziuaconstanta.ro/stiri/invitati/citestedobrogea-primari-ai-medgidiei-dupa-primul-razboi-mondial-ii-galerie-foto-702745.html"/>
        <a href="https://www.ziuaconstanta.ro/stiri/ziua-dobrogei/dobrogeadigitala-constanta-pitoreasca-1908-acum-un-secol-orasul-ovidiu-era-satul-canara-loc-de-unde-se-scoate-piatra-702468.html"/>
        <a href="https://www.ziuaconstanta.ro/stiri/ziua-dobrogei/citestedobrogea-valentin-ciorbea-istoricul-nascut-ardelean-devenit-dobrogean-prin-vocatie-702476.html"/>
        <a href="https://www.ziuaconstanta.ro/stiri/constanteanul-suparat/dobrogeadigitala-constanta-pitoreasca-1908-descoperirea-monumentului-de-la-adamclisi-a-ajutat-la-interpretarea-columnei-lui-traian-702376.html"/>
        <a href="https://www.ziuaconstanta.ro/stiri/ziua-dobrogei/dobrogeadigitala-constanta-pitoreasca-1908-descrierea-orasului-de-la-poalele-monumentului-de-la-adamclisi-in-starea-de-acum-un-secol-702282.html"/>
        <a href="https://www.ziuaconstanta.ro/stiri/invitati/citestedobrogea-primari-ai-medgidiei-dupa-primul-razboi-mondial-i-galerie-foto-702174.html"/>
      </related>
    </article>
  </body>
</html>