<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/mpower-youth-kampania-na-rzecz-dzieci-wsparcie-t-mobile"/>
    <meta property="og:site_name" content="Telepolis"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="mPower Youth - kampania na rzecz dzieci wspierana przez T-Mobile"/>
    <meta property="og:description" content="20 listopada 2019 roku mija 30 lat od uchwalenia przez Zgromadzenie Ogólne ONZ Konwencji o Prawach Dziecka. Z tej okazji międzynarodowa organizacja zrzeszająca operatorów sieci komórkowych, GSM Association, realizuje kampanię mPower Youth, która pokazuje przykłady ich działań mających wpływ na poprawę jakości życia dzieci na całym świecie. Akcję wspiera między innymi T-Mobile Polska."/>
  </head>
  <body>
    <article>
      <h1>mPower Youth - kampania na rzecz dzieci wspierana przez T-Mobile</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">msnet</a></address>
      <p>
        <b>20 listopada 2019 roku mija 30 lat od uchwalenia przez Zgromadzenie Ogólne ONZ Konwencji o Prawach Dziecka. Z tej okazji międzynarodowa organizacja zrzeszająca operatorów sieci komórkowych, GSM Association, realizuje kampanię mPower Youth, która pokazuje przykłady ich działań mających wpływ na poprawę jakości życia dzieci na całym świecie. Akcję wspiera między innymi T-Mobile Polska.</b>
      </p>
      <p>Operatorzy sieci komórkowych od wielu lat pracują nad tym, aby wzmocnić bezpieczeństwo dzieci w sieci oraz promować odpowiedzialne korzystanie z nich. 30. rocznica podpisania <b>Konwencji ONZ o Prawach Dziecka</b> jest dobrym pretekstem do przypomnienia jej postanowień i podsumowania dotychczasowych działań przez międzynarodową organizację <b>GSMA</b>, która zrzesza operatorów sieci komórkowych, w tym <b>T‑Mobile Polska</b>. Celem inicjatywy <b>mPower Youth</b> jest opisanie dobrych praktyk z tego zakresu i zachęcenie partnerów do jeszcze więcej aktywności w tym obszarze.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/fajne-granty-t-mobile-nowa-edycja-start"/>
        <a href="https://www.telepolis.pl/wiadomosci/wydarzenia/t-mobile-podejmuje-dzialania-na-rzecz-ochrony-srodowiska"/>
      </related>
      <blockquote>W T‑Mobile dążymy do tego, żeby bezpieczeństwo dzieci stało się synonimem naszej marki. Szczególnie dumni jesteśmy z inicjatywy Child Alert, ponieważ jako pierwszy operator w Polsce dostrzegliśmy potrzebę wsparcia działań Komendy Głównej Policji w poszukiwaniu zaginionych dzieci. To system alarmowy, która umożliwia przekazanie komunikatu na temat takiego zdarzenia do tysięcy klientów T‑Mobile. To ogromna skala dotarcia, która byłaby nierealna do osiągnięcia w żaden inny sposób. Nasze pozostałe działania, między innymi edukacyjne, szczególnie te z zakresu propagowania odpowiedzialnego korzystania z Internetu, jeszcze bardziej wzmacniają ten strategiczny kierunek.</blockquote>
      <p>- powiedziała Małgorzata Rybak-Dowżyk, Dyrektor Działu Komunikacji Korporacyjnej T‑Mobile Polska</p>
      <p>T‑Mobile od kilku lat działa na rzecz propagowania odpowiedzialnego korzystania z Internetu. Operator organizuje warsztaty <b>Laboratorium Bezpiecznego Internetu</b>, podczas których uczestnicy dowiadują się, jak minimalizować ryzyko cyberzagrożeń. Od 4 lat wraz z <b>Fundacją CoderDojo</b> magentowy operator promuje ideę nauki programowania wśród dzieci i młodzieży. T‑Mobile podpisał również <b>Deklarację Współpracy na rzecz Bezpieczeństwa Dzieci w Sieci</b>. Sygnatariuszami dokumentu będącego elementem kampanii <b>„Nie zagub dziecka w sieci”</b> zostali przedstawiciele instytucji państwowych, mediów i operatorów telekomunikacyjnych oraz Rzecznik Praw Dziecka. Inicjatywa realizowana jest przez <b>Ministerstwo Cyfryzacji</b>, a jej celem jest ochrona dzieci przed cyberprzemocą oraz podnoszenie poziomu świadomości rodziców w tym aspekcie.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/t-mobile-chwali-sie-pierwsza-w-polsce-piekna-stacja-bazowa"/>
        <a href="https://www.telepolis.pl/wiadomosci/wydarzenia/zmiana-w-amerykanskim-t-mobile-rockmana-johna-legere-zastapi-jako-ceo-mike-sievert"/>
      </related>
      <p>T‑Mobile jako pierwszy operator w Polsce podjął współpracę z Komendą Główną Policji w ramach <b>Child Alert</b> – systemu, który przy wykorzystaniu technologii wspomaga poszukiwania zaginionego dziecka. Child Alert to system alarmowy zarządzany przez Centrum Poszukiwań Osób Zaginionych Komendy Głównej Policji. Polega na szybkim informowaniu społeczeństwa, za pośrednictwem wszystkich dostępnych mediów, również za pomocą telefonów komórkowych, o zaginionym lub uprowadzonym dziecku. W przypadku uruchomienia systemu T‑Mobile wysyła do klientów specjalny MMS (Child Alert). To przygotowany przez policję komunikat, zawierający podstawowe dane na temat zdarzenia i zaginionego dziecka. Komunikaty wysyłane są tylko do tych klientów T‑Mobile, którzy wcześniej wyrazili zgodę na otrzymywanie takich powiadomień.</p>
      <p>Wszystkie inicjatywy operatorów znaleźć można na stronie <b><a href="https://www.gsma.com/mpoweryouth/">www.gsma.com/mpoweryouth/</a></b>.</p>
      <p>Źródło tekstu: T-Mobile</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/orange-play-plus-t-mobile-jedna-trzecia-ruchu-strony-internetowe"/>
        <a href="https://www.telepolis.pl/wiadomosci/wydarzenia/zmiana-w-amerykanskim-t-mobile-rockmana-johna-legere-zastapi-jako-ceo-mike-sievert"/>
        <a href="https://www.telepolis.pl/wiadomosci/prawo-finanse-statystyki/mniej-klientow-ofert-na-karte-abonament-lepszy"/>
        <a href="https://www.telepolis.pl/wiadomosci/wydarzenia/fajne-granty-t-mobile-nowa-edycja-start"/>
        <a href="https://www.telepolis.pl/wiadomosci/prawo-finanse-statystyki/rfbenchmark-pazdziernik-t-mobile-najszybszy-internet-mobilny"/>
      </related>
    </article>
  </body>
</html>