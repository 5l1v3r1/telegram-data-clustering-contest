<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/teaser-pentru-noul-mercedes-maybach-gls-suv-ul-va-fi-prezentat-in-21-94845.html"/>
    <meta property="og:site_name" content="Automarket"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Teaser pentru noul Mercedes-Maybach GLS: SUV-ul va fi prezentat în 21 noiembrie"/>
    <meta property="og:description" content="Mercedes-Benz a publicat un teaser pentru primul SUV Mercedes-Maybach. Noul Mercedes-Maybach GLS va fi prezentat în data de 21 noiembrie, în cadrul Salonului Auto de la Guangzhou."/>
  </head>
  <body>
    <article>
      <h1>Teaser pentru noul Mercedes-Maybach GLS: SUV-ul va fi prezentat în 21 noiembrie</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Paul Cosma</a></address>
      <p>Mercedes-Benz a publicat un teaser pentru primul SUV Mercedes-Maybach. Noul Mercedes-Maybach GLS va fi prezentat în data de 21 noiembrie, în cadrul Salonului Auto de la Guangzhou.</p>
      <p>Oficialii Mercedes-<a href="https://www.automarket.ro/masini-noi/maybach/">Maybach</a> plănuiesc lansarea unui SUV, iar conform reprezentanților companiei, așteptarea va lua sfârșit în curând.</p>
      <p>Viitorul SUV dezvoltat de producătorul german va avea la bază arhitectura actualului <a href="https://www.automarket.ro/masini-noi/mercedes-benz/">Mercedes-Benz</a> GLS și va concura cu modele precum Bentley Bentayga, Rolls-Royce Cullinan și Range Rover SV Autobiography.</p>
      <p>
        <b>Nemții au publicat acum un teaser pentru primul SUV Mercedes-Maybach GLS. Prezentarea va fi făcută în data de 21 noiembrie, la Salonul Auto de la Guangzhou (China).</b>
      </p>
      <p>Conform unor surse apropiate companiei, noul SUV pregătit de constructorul german va prelua o parte dintre elementele de interior pe care deja le-am văzut pe Mercedes-Maybach Clasa S. Totodată, noul SUV a fost gândit pentru a oferit performanță, confort și, bineînțeles, spațiu generos pentru pasagerii din spate.</p>
      <p>Interiorul noului SUV va putea fi comandat fie în versiune cu cinci locuri, fie într-o variantă specială cu patru locuri.</p>
      <p>
        <b>Pentru început, noul model pregătit de Mercedes-Maybach va fi echipat cu un motor V8 <a href="https://www.automarket.ro/stiri/motor-turbo-86649.html">biturbo</a> de 4.0 litri care va fi cuplat la o cutie automată cu nouă trepte și la un sistem de tracțiune integrală. Totodată, nemții vor oferi standard suspensia pneumatică Air Body Control.</b>
      </p>
      <p>Există surse care menționează că Mercedes-Maybach va oferi noul SUV și cu o motorizare V12.</p>
    </article>
  </body>
</html>