<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699184/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%B3%D8%B1%D9%88%DB%8C%D8%B3%E2%80%8C%D9%87%D8%A7%DB%8C-%D9%85%D8%AF%D8%A7%D8%B1%D8%B3-%D9%88%D8%A7%D8%B1%DB%8C%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="سهمیه بنزین سرویس‌های مدارس واریز می‌شود"/>
    <meta property="og:description" content=" مدیرعامل سازمان حمل و نقل بار و مسافر شهرداری اردبیل گفت: به زودی سهمیه بنزین اختصاص یافته به سرویس‌های مدارس به کارت آنها واریز می‌شود تا مشکلی از بابت تامین بنزین سهمیه نداشته باشند."/>
  </head>
  <body>
    <article>
      <h1>سهمیه بنزین سرویس‌های مدارس واریز می‌شود</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038765_312.jpg"/>
      </figure>
      <p> مدیرعامل سازمان حمل و نقل بار و مسافر شهرداری اردبیل گفت: به زودی سهمیه بنزین اختصاص یافته به سرویس‌های مدارس به کارت آنها واریز می‌شود تا مشکلی از بابت تامین بنزین سهمیه نداشته باشند.</p>
      <p>رحیم سعیدی در گفتگو با ایسنا، اظهار کرد: با اجرای طرح سهمیه‌بندی بنزین از چند روز پیش ستاد سوخت سهمیه خودروهای عمومی به ویژه تاکسی و سرویس مدارس را اختصاص داده تا در ارائه خدمات به هموطنان مشکلی پیش نیاید.<br/><br/>وی خاطرنشان کرد: برای رانندگان تاکسی‌های بنزینی 400 لیتر و دوگانه‌سوز 250 لیتر سهمیه اختصاص یافته و در کارت آنها شارژ شده است.<br/><br/>مدیرعامل سازمان حمل و نقل بار و مسافر شهرداری اردبیل در مورد اختصاص سهمیه برای سرویس مدارس نیز گفت: در چند روز آینده با جمع‌بندی اطلاعات سامانه سپند سهمیه صاحبان این خودرو نیز به کارت سوخت آنها واریز خواهد شد.<br/><br/>سعیدی افزود: اگر راننده سرویس مدرسه‌ای در سامانه سپند ثبت نام نکرده باید در اولین فرصت اطلاعات خود را در این سامانه به ثبت برساند.<br/><br/>وی ادامه داد: صاحبان خودروهای عمومی به ویژه تاکسی‌ها از سوخت مکمل به ویژه سی‌ان‌جی استفاده می‌کنند که قیمت آن افزایش نیافته و انتظار می‌رود تاکسیداران از این سوخت نیز در حمل و نقل عمومی استفاده کنند.<br/><br/>مدیرعامل سازمان حمل و نقل بار و مسافر شهرداری اردبیل بیان کرد: در سبد هزینه خودرویی صاحبان تاکسی اتفاق خاصی رخ نداده و بر همین اساس افزایش کرایه غیرقانونی است و هیچ کس حق ندارد به بهانه افزایش قیمت بنزین و سهمیه بندی آن نرخ کرایه‌ها را بالا ببرد.<br/><br/>سعیدی تصریح کرد: در سه روز گذشته هیچ گزارشی از اخذ کرایه اضافی از شهروندان به دس ما نرسیده و صاحبان تاکسی با همشهریان مدارا کرده و سعی کردند از دریافت کرایه اضافی پرهیز کنند.<br/><br/>وی از همشهریان خواست؛ تا در صور مشاهده هرگونه دریافت کرایه اضافی موارد را به سازمان تاکسیرانی گزارش داده و در این زمینه موارد تخلف را مطرح کنند.</p>
    </article>
  </body>
</html>