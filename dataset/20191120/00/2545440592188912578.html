<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/hamas-lideri-heniyye-abdnin-yahudi-yerlesim-yerleri-karari-siyasi-katliamdir/1651030"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Hamas lideri Heniyye: ABD'nin Yahudi yerleşim yerleri kararı siyasi katliamdır"/>
    <meta property="og:description" content="Hamas Siyasi Büro Başkanı Heniyye, ABD'nin Batı Şeria'daki Yahudilere ait yasa dışı yerleşim yerleri kararına ilişkin, &quot;ABD'nin Yahudi yerleşim yerleri kararı siyasi katliamdır.&quot; dedi."/>
  </head>
  <body>
    <article>
      <h1>Hamas lideri Heniyye: ABD'nin Yahudi yerleşim yerleri kararı siyasi katliamdır</h1>
      <h2>Hamas Siyasi Büro Başkanı Heniyye, ABD'nin Batı Şeria'daki Yahudilere ait yasa dışı yerleşim yerleri kararına ilişkin, "ABD'nin Yahudi yerleşim yerleri kararı siyasi katliamdır." dedi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Ali Semerci  </a></address>
      <h4>Gazze</h4>
      <p><b>Hamas Siyasi Büro Başkanı İsmail Heniyye</b>, <b>ABD</b>'nin <b>Batı Şeria</b>'daki <b>Yahudilere ait yasa dışı yerleşim yerleri</b>ne ilişkin kararının "siyasi katliam" olduğunu bildirdi.</p>
      <ul>
        <li>
          <a href="https://www.aa.com.tr/tr/dunya/pompeo-abdye-gore-bati-seriadaki-yerlesimler-artik-hukuka-aykiri-degil/1649149">
            <b>Pompeo: ABD'ye göre Batı Şeria'daki yerleşimler artık hukuka aykırı değil</b>
          </a>
        </li>
        <li>
          <b>
            <a href="https://www.aa.com.tr/tr/dunya/filistin-basbakani-istiyye-abdnin-karari-uluslararasi-kanunlarin-hafife-alinmasi-anlamina-geliyor/1649268">Filistin Başbakanı Iştiyye: ABD Yahudi yerleşim kararıyla uluslararası kanunları hafife alıyor</a>
          </b>
        </li>
        <li>
          <b>
            <a href="https://www.aa.com.tr/tr/dunya/abdli-isimlerden-yonetimin-yahudi-yerlesimleri-kararina-tepki-/1649273">ABD'li isimlerden yönetimin Yahudi yerleşimleri kararına tepki</a>
          </b>
        </li>
        <li>
          <b>
            <a href="https://www.aa.com.tr/tr/dunya/ab-israilin-yerlesim-birimleri-uluslararasi-hukuk-uyarinca-yasa-disidir/1649421">BM: İsrail'in yerleşim birimleri uluslararası hukuk uyarınca yasa dışıdır</a>
          </b>
        </li>
        <li><b><a href="https://www.aa.com.tr/tr/turkiye/disisleri-bakani-cavusoglu-hicbir-ulke-uluslararasi-hukukun-ustunde-degildir/1649495">Dışişleri Bakanı Çavuşoğlu: Hiçbir ülke uluslararası hukukun üstünde değildir</a></b> </li>
        <li>
          <b>
            <a href="https://www.aa.com.tr/tr/dunya/trump-yonetimi-israil-ne-istediyse-yapti-/1649500">Trump yönetimi İsrail ne istediyse yaptı</a>
          </b>
        </li>
        <li>
          <b>
            <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927">ABD'nin kararı sonrası Netanyahu'dan Yahudi yerleşim birimine ziyaret</a>
          </b>
        </li>
        <li>
          <b>
            <a href="https://www.aa.com.tr/tr/dunya/turkiyeden-abdnin-yasa-disi-yahudi-yerlesim-kararina-tepki/1649775">Türkiye'den ABD'nin yasa dışı Yahudi yerleşim kararına tepki</a>
          </b>
        </li>
      </ul>
      <p>Heniyye yaptığı yazılı açıklamada, ABD'nin "işgal altındaki Batı Şeria'da yer alan Yahudi yerleşim birimlerinin artık yasa dışı olarak görülmeyeceği" yönündeki kararına tepki gösterdi.</p>
      <p>İsmail Heniyye, "Karar, Filistin halkının topraklarına, kutsallarına ve nesillerinin geleceğine yönelik hakkı hedef alan (İsrail ile ABD arasında) şeytani bir ortaklığı ve ittifakı temsil ediyor. ABD'nin Yahudi yerleşim yerleri kararı siyasi katliamdır. " ifadesini kullandı.</p>
      <figure>
        <a href="https://www.aa.com.tr/tr/info/infografik/16264">
          <img src="https://www.aa.com.tr/uploads/userFiles/4164aa16-2a0e-4a00-98ad-deb5a750816b/KASIM%2Fyahudi_.jpg"/>
        </a>
      </figure>
      <h3>"Filistin halkı bu siyasi ve kanlı katliamlara teslim olmayacak"</h3>
      <p>"Filistin halkı bu siyasi ve kanlı katliamlara teslim olmayacak, haklarına sahip çıkacak ve savunacak, siyasi ve askeri saldırıların karşısında dimdik duracaktır." değerlendirmesinde bulunan Heniyye, Filistin yönetiminden de ABD'nin attığı bu adıma karşılık vermesini talep etti.</p>
      <p>ABD Dışişleri Bakanı Mike Pompeo, 18 Kasım'da yaptığı açıklamada, “işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini” belirtmişti.</p>
      <p>Söz konusu açıklamaya Türkiye başta olmak üzere birçok ülkenin yanı sıra, İslam İşbirliği Teşkilatı (İİT) ve Arap Birliği gibi uluslararası kuruluşlar da tepki göstermişti.</p>
      <p>BM de işgal altında olan Filistin topraklarındaki Yahudi yerleşim yerlerinin "uluslararası hukukun ihlali" olduğunu yinelemişti.</p>
      <related>
        <a href="https://www.aa.com.tr/tr/dunya/hamas-lideri-heniyye-abdnin-yahudi-yerlesim-yerleri-karari-siyasi-katliamdir/1651030"/>
        <a href="https://www.aa.com.tr/tr/dunya/israil-askerleri-bati-seriada-bir-filistinlinin-iki-evini-yikti/1650892"/>
        <a href="https://www.aa.com.tr/tr/dunya/tunustan-yahudi-yerlesim-birimlerinin-mesrulastirilmasina-uyari/1650391"/>
        <a href="https://www.aa.com.tr/tr/dunya/bm-abdnin-israil-yerlesim-birimleri-kararindan-uzuntu-duyduk/1650239"/>
        <a href="https://www.aa.com.tr/tr/dunya/malezyadan-abdnin-israil-yerlesimleri-kararina-sert-tepki/1650086"/>
        <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927"/>
      </related>
    </article>
  </body>
</html>