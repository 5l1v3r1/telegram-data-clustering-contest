<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199981"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="অন্য এক জ্যাকুলিন"/>
    <meta property="og:description" content="চলতি বছরের শুরুতেই বলিউড অভিনেতা জন আব্রাহাম ঘোষণা করেছিলেন যে, নতুন পরিচালক লক্ষ্য রাজ আনন্দের অ্যাকশন থ্রিলারে কাজ করতে চলেছেন তিনি। অভিনয়ের পাশাপাশি ছবিটি প্রযোজনাও করছেন জন। আর নতুন খবর হলো এ ছবিতে জনের বিপরীতে দেখা যাবে শ্রীলঙ্কান বিউটি জ্যাকুলিন ফার্নান্দেজকে। ছবিতে এ নায়িকাকে দারুণ শক্তিশালী চরিত্রে দেখা যাবে। গ্ল্যামারের পাশাপাশি থাকবে তার অনেক স্টান্টসও। শুধু তাই নয়, এ ছবিতেও বিকিনিতে দেখা মিলবে নায়িকার। আর ছবির অ্যাকশন দৃশ্যেগুলোর জন্য এরইমধ্যে নিজেকে তৈরি করছেন জ্যাকুলিন। বন্দুক চালনাও শিখেছেন তিনি। সব মিলিয়ে অন্য এক জ্যাকুলিনকে এ ছবিতে আবিষ্কার করতে পারবেন দর্শকরা। এ বিষয়ে নায়িকা বলেন, গতানুগতিক চরিত্রে কাজ করতে আমার একদমই ইচ্ছে করে না। তাই সে ধরনের ছবি এড়িয়ে চলি। তবে জন আব্রাহামের এ ছবিটি আমার জন্য চ্যালেঞ্জের। ছবির গল্প যেমন ভিন্নধর্মী তেমনি আমার চরিত্রটিও অসাধারণ। এখানে নিজেকে প্রমাণের সুযোগ রয়েছে। তাই এর প্রস্তাব পাওয়া মাত্রই রাজি হয়েছি। আমার বিশ্বাস খুব ভালো কিছু হবে।"/>
  </head>
  <body>
    <article>
      <h1>অন্য এক জ্যাকুলিন</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">বিনোদন ডেস্ক</a></address>
      <p>চলতি বছরের শুরুতেই বলিউড অভিনেতা জন আব্রাহাম ঘোষণা করেছিলেন যে, নতুন পরিচালক লক্ষ্য রাজ আনন্দের অ্যাকশন থ্রিলারে কাজ করতে চলেছেন তিনি। অভিনয়ের পাশাপাশি ছবিটি প্রযোজনাও করছেন জন। আর নতুন খবর হলো এ ছবিতে জনের বিপরীতে দেখা যাবে শ্রীলঙ্কান বিউটি জ্যাকুলিন ফার্নান্দেজকে। ছবিতে এ নায়িকাকে দারুণ শক্তিশালী চরিত্রে দেখা যাবে। গ্ল্যামারের পাশাপাশি থাকবে তার অনেক স্টান্টসও। শুধু তাই নয়, এ ছবিতেও বিকিনিতে দেখা মিলবে নায়িকার। আর ছবির অ্যাকশন দৃশ্যেগুলোর জন্য এরইমধ্যে নিজেকে তৈরি করছেন জ্যাকুলিন। বন্দুক চালনাও শিখেছেন তিনি।</p>
      <p>সব মিলিয়ে অন্য এক জ্যাকুলিনকে এ ছবিতে আবিষ্কার করতে পারবেন দর্শকরা। এ বিষয়ে নায়িকা বলেন, গতানুগতিক চরিত্রে কাজ করতে আমার একদমই ইচ্ছে করে না। তাই সে ধরনের ছবি এড়িয়ে চলি। তবে জন আব্রাহামের এ ছবিটি আমার জন্য চ্যালেঞ্জের। ছবির গল্প যেমন ভিন্নধর্মী তেমনি আমার চরিত্রটিও অসাধারণ। এখানে নিজেকে প্রমাণের সুযোগ রয়েছে। তাই এর প্রস্তাব পাওয়া মাত্রই রাজি হয়েছি। আমার বিশ্বাস খুব ভালো কিছু হবে।</p>
      <p>এই বিভাগের সর্বাধিক পঠিত</p>
    </article>
  </body>
</html>