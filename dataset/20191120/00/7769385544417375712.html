<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/jagan-eadtgodavari-tour-tomorrow/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="అమరావతి : సీఎం జగన్ తూర్పోగోదావరి పర్యటన రేపు"/>
    <meta property="og:description" content="ముఖ్యమంత్రి వైయస్‌ జగన్‌ మోహన్‌ రెడ్డి గురువారం తూర్పు గోదావరి జిల్లాలో పర్యటించనున్నారు. ప్రపంచ మత్స్యకార దినోత్సవం సందర్భంగా ముమ్మిడివరం మండలంలోని కొమనాపల్లిలో వైయస్సార్‌ మత్స్యకార భరోసా కార్యక్రమాన్ని ఆయన ఈ సందర్భంగా లాంఛనంగా ప్రారంభించనున్నారు. ఇందుకోసం ఉదయం 9 గంటలకు తాడేపల్లిలోని ఆయన నివాసం నుండి బయలుదేరి 9.45 గంటలకు ముమ్మడివరం మండలం గాడిలంకకు చేరుకుంటారు. అక్కడి నుండి 9.50కు ఐ పోలవరం మండలం పశువుల్లంక గ్రామం చేరుకుని అక్కడి నుండి వలసలతిప్ప హైలెవల్‌ బ్రిడ్జిని ప్రారంభిస్తారు. ఉదయం 10.30కు ముమ్మడివరం మండలం కొమనాపల్లిలో ఏర్పాటుచేసిన 9 టూరిజం బోటింగ్‌ గదులకు శంకుస్థాపన చేస్తారు. అనంతరం కొమనాపల్లిలో మత్స్యకార భరోసా ప్రారంభ వేదిక వద్దకు చేరుకుంటారు. ఉదయం 11 గంటల నుండి 11.45 గంటల మధ్య ఆయన ఈ కార్యక్రమాన్ని ప్రారంభించనున్నారు. ఈ సందర్భంగా రూ. 78.22 కోట్ల మేర పెండింగ్‌లో ఉన్న జీఎస్‌పీసీ బకాయిలను లబ్దిదారులకు అందజేయనున్నారు. మధ్యామ్నం 12.25కు యానాం చేరుకుంటారు. అక్కడ పుదుచ్చేరి ఆరోగ్య శాఖా మంత్రి మల్లాడి కృష్ణారావు నివాసానికి చేరుకుని ఆయన తండ్రి సూర్యనారాయణకు శ్రద్ధాంజలి ఘటించనున్నారు. అనంతరం మద్యాహ్నం 1.55కు తాడేపల్లికి…"/>
  </head>
  <body>
    <article>
      <h1>అమరావతి : సీఎం జగన్ తూర్పోగోదావరి పర్యటన రేపు</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>ముఖ్యమంత్రి వైయస్‌ జగన్‌ మోహన్‌ రెడ్డి గురువారం తూర్పు గోదావరి జిల్లాలో పర్యటించనున్నారు. ప్రపంచ మత్స్యకార దినోత్సవం సందర్భంగా ముమ్మిడివరం మండలంలోని కొమనాపల్లిలో వైయస్సార్‌ మత్స్యకార భరోసా కార్యక్రమాన్ని ఆయన ఈ సందర్భంగా లాంఛనంగా ప్రారంభించనున్నారు. ఇందుకోసం ఉదయం 9 గంటలకు తాడేపల్లిలోని ఆయన నివాసం నుండి బయలుదేరి 9.45 గంటలకు ముమ్మడివరం మండలం గాడిలంకకు చేరుకుంటారు. అక్కడి నుండి 9.50కు ఐ పోలవరం మండలం పశువుల్లంక గ్రామం చేరుకుని అక్కడి నుండి వలసలతిప్ప హైలెవల్‌ బ్రిడ్జిని ప్రారంభిస్తారు. ఉదయం 10.30కు ముమ్మడివరం మండలం కొమనాపల్లిలో ఏర్పాటుచేసిన 9 టూరిజం బోటింగ్‌ గదులకు శంకుస్థాపన చేస్తారు. అనంతరం కొమనాపల్లిలో మత్స్యకార భరోసా ప్రారంభ వేదిక వద్దకు చేరుకుంటారు. ఉదయం 11 గంటల నుండి 11.45 గంటల మధ్య ఆయన ఈ కార్యక్రమాన్ని ప్రారంభించనున్నారు. ఈ సందర్భంగా రూ. 78.22 కోట్ల మేర పెండింగ్‌లో ఉన్న జీఎస్‌పీసీ బకాయిలను లబ్దిదారులకు అందజేయనున్నారు. మధ్యామ్నం 12.25కు యానాం చేరుకుంటారు. అక్కడ పుదుచ్చేరి ఆరోగ్య శాఖా మంత్రి మల్లాడి కృష్ణారావు నివాసానికి చేరుకుని ఆయన తండ్రి సూర్యనారాయణకు శ్రద్ధాంజలి ఘటించనున్నారు. అనంతరం మద్యాహ్నం 1.55కు తాడేపల్లికి చేరుకుంటారు.</p>
    </article>
  </body>
</html>