<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380847/sadece-kizimin-adaletini-ariyorum"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="Sadece kızımın adaletini arıyorum"/>
    <meta property="og:description" content="Kızı Rabia Naz’ın ölümünün ardındaki sır perdesini kaldırmanın mücadelesini veren baba Şaban Vatan,  Millî Gazete’ye konuştu."/>
  </head>
  <body>
    <article>
      <h1>Sadece kızımın adaletini arıyorum</h1>
      <h2>Kızı Rabia Naz’ın ölümünün ardındaki sır perdesini kaldırmanın mücadelesini veren baba Şaban Vatan,  Millî Gazete’ye konuştu.</h2>
      <address>
        <time datetime="2019-11-20T00:30:00+00:00">20 Nov 2019, 00:30</time>
      </address>
      <p>Şaban Vatan, “Kızımın adaletini arıyorum, bunca haksızlık karşısında sağduyumu koruduğum için bana teşekkür etmeleri gerekirken üstüne bir de hedef gösteriyorlar” dedi.</p>
      <p>Kızının katillerini aradığı süreçte çok sayıda algı operasyonu ve iftiraya uğradığını kaydeden Şaban Vatan, “Haberlere konu olan şahıs Mürsel Küçükal, kızım Rabia Naz’ın bedeninin bulunduğu yere yakın bir evde oturan görgü şahidiydi. İlk ifadesinden daha sonra mahkemeye verdiği ifadeyi, aleyhimize olacak şekilde değiştirdi.</p>
      <p> Giresun’un Eynesil ilçesinde 11 Nisan 2018 tarihinde şüpheli bir şekilde hayatını kaybeden 11 yaşındaki Rabia Naz olayında yeni gelişmeler yaşanmaya devam ediyor. Kızının öldürüldüğünü savunan baba Şaban Vatan, bu tezini delilleriyle ortaya koymaya çalışıyor. Kızının ölümünün AKP’li bazı yöneticiler tarafından örtbas edildiğini vurgulayan Şaban Vatan, son günlerde iktidara yakın bazı medya organları tarafından işkence ve darp edildiği iddialarıyla itibarsızlaştırılmaya çalışılıyor. Şaban Vatan, hakkındaki suçlamaları ve Rabia Naz mücadelesindeki son durumu Millî Gazete’den Abdussamet Karataş’a anlattı.</p>
      <h3>İŞKENCE DEĞİL, ALGI OPERASYONU</h3>
      <p>Kızının katillerini aradığı süreçte çok sayıda algı operasyonu ve iftiraya uğradığını kaydeden Şaban Vatan, “Haberlere konu olan şahıs Mürsel Küçükal, kızım Rabia Naz’ın bedeninin bulunduğu yere yakın bir evde oturan görgü şahidiydi. İlk ifadesinden daha sonra mahkemeye verdiği ifadeyi, aleyhimize olacak şekilde değiştirdi. Yanımda misafirlerimle birlikte kızımın mezarından dönerken Mürsel Küçükal’ı ve eşini, kızımın naaşının bulunduğu yerde gördüm. Yanına gittim, neden ifadesini değiştirdiğini sordum ve kızımı olay yerinde nasıl gördüğünü anlatmasını istedim. O da kendisini yere attı. Rabia Naz’ın yerde nasıl süründüğünü kendince uygulamalı olarak anlatmaya çalıştı, ben de bunları kayda aldım. Soruşturma sürecinde her şeyi kayda alma hakkım var. Bunun müsaadesi bana komisyon tarafından verildi” dedi.</p>
      <h3>HAKLI MÜCADELEMİ İTİBARSIZLAŞTIRMAK İSTİYORLAR</h3>
      <p>“Daha önce de bana ve aileme karşı algı operasyonları yaptılar ama hepsinde başarısız oldular” diyen Vatan, “Bu algı operasyonlarından birincisini hatırlayacaksınız, beni akıl hastanesine yatırmak istediler, çok şükür bu iftiraları tutmadı. Akıl sağlığımın yerinde olduğu tescillendi. İkincisi, yaşlı annemin benden şikâyetçi olduğu yalanını söylediler. 80 yaşını aşmış, okuma yazma bilmeyen bir kadını kandırıp kâğıda imza attırarak aleyhimde algı operasyonu yaptılar. Üçüncüsü de bu işkence yalanı… Bunların hiçbirisi tutmadı. Bin bir türlü sahtekârlık sergileyip benim haklı mücadelemi itibarsızlaştırmak istiyorlar” diye konuştu.</p>
      <h3>BANA TEŞEKKÜR ETMELERİ GEREKİRKEN HEDEF GÖSTERİYORLAR</h3>
      <p>Kızını kaybettiğinden bugüne kadar sağduyuyu elden bırakmadığını ifade eden Şaban Vatan, “Bazı vicdansız basın kuruluşlarının sunduğu gibi ortada ne darp ne de işkence var. Ben 1 buçuk yıldır her türlü haksızlığa uğramama rağmen kimseye şiddet uygulamadım. Acımın en ağır, en taze olduğu zamanlarda bile kendimi şiddetten uzak tuttum. Böyle bir durumda sağduyulu olmayı başarabildiğim için bana teşekkür etmeleri gerekiyor. Acıyı yaşayan, çocuğun her şeyine tanık olan benim. Bana kızımın otopsisini izlettirdiler. Buna hangi babanın yüreği dayanır? Benim vicdanım rahat, ben sadece kızımın adaletini arıyorum” açıklamasında bulundu.</p>
      <h3>Anlatırken kendini yere attı</h3>
      <p>Vatan, “Yanımda misafirlerimle birlikte kızımın mezarından dönerken Mürsel Küçükal’ı ve eşini, kızımın naaşının bulunduğu yerde gördüm. Yanına gittim, neden ifadesini değiştirdiğini sordum ve kızımı olay yerinde nasıl gördüğünü anlatmasını istedim. O da kendisini yere attı. Rabia Naz’ın yerde nasıl süründüğünü uygulamalı olarak anlatmaya çalıştı, ben de bunları kayda aldım. Soruşturma sürecinde her şeyi kayda alma hakkım var. Bunun müsaadesi bana komisyon tarafından verildi” dedi.</p>
    </article>
  </body>
</html>