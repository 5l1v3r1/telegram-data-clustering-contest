<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/sampion-evrope-pao-u-vitoriji-baskonija-nije-primila-kos-u-poslednja-cetiri-i-po-minuta/342998"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Šampion Evrope pao u Vitoriji, Baskonija nije primila koš u poslednja četiri i po minuta"/>
    <meta property="og:description" content="CSKA u maloj krizi..."/>
  </head>
  <body>
    <article>
      <h1>Šampion Evrope pao u Vitoriji, Baskonija nije primila koš u poslednja četiri i po minuta</h1>
      <h2>CSKA u maloj krizi...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Veliki skalp Baskonije, jedan od najvećih u sezoni i to posle debakl u prošloj rundi protiv Makabija! Tim iz Vitorije tukao je evropskog šampiona CSKA i naneo mu treći poraz u ovogodišnjoj Evroligi - 80:70. Moskovljani su očito u ozbiljnom padu forme. Dugo su bili jedini neporaženi tim u eliti, da bi u poslednjih pet kola doživeli tri neuspeha</b>.  </p>
      <p>Armejci su vrlo loše otvorili utakmicu, skoro punih pet minuta nisu uspeli da probiju odbranu domaćina, niti da nešto ubace sa distance, pa je Baskonija povela sa 9:0, ali osim tada i tokom prve deonice kada su Španci maksimalno išli do plus 11, uglavnom smo gledali rezultatsku klackalicu i veliku, neizvesnu borbu. Sve do samog finiša. Tada su momci <b>Velimira Perasovića</b> odigrali brutalnu odbranu, ne dozvolivši Moskovljanima da poentiraju nijednom u poslednja četiri i po minuta.</p>
      <p>A kada se takva serija dogodi u ovako tesnom meču, onda dileme nema na koju će stranu jezičak prevagnuti...</p>
      <p>Najbolji u pobedničkom sastavu bio je <b>Tornike Šengelija</b> sa 22 poena. Uz njega, dvocifren je bio još samo<b> Luka Vildoza</b> sa 12. Šut nije naročito služio Špance - ispod 30 odsto za tri (7/24), manje asistencija od gostiju i samo tri skoka više. Najbolji kod Moskovljana bio je Majk Džejms sa 17 koševa. Toliko je ubacio i <b>Janis Strelnijeks</b>, dok je <b>Danijel Heket</b> dodao 12. </p>
      <p>
        <b>EVROLIGA – 9. KOLO</b>
      </p>
      <p><b>Utorak</b><br/>Žalgiris - Panatinaikos 85:86<br/>/Lidej 15 - Kalates 19p, 12as/</p>
      <p>Alba Berlin - Crvena zvezda 92:80<br/>/Gijedraitis 22 - Odžo 12/</p>
      <p>Bajern Minhen - Olimpijakos 82:77<br/>/Lo 19 - Boldvin 19/</p>
      <p>Asvel Lion - Anadolu Efes 84:90<br/>/Džekiri 12 - Larkin 19/</p>
      <p>Olimpija Milano - Makabi Tel Aviv 92:88<br/>/Skola 20 - Vilbekin 25/</p>
      <p>Real Madrid - Himki 104:76<br/>/Rendolf 19 - Krejmer 14/</p>
      <p>Valensija - Zenit 94:90<br/>/Abalde 18 - Renfro 17/</p>
      <p><b>Sreda</b><br/>Barselona - Fenerbahče 89:63<br/>/Higins 22 - Lovernj 12/</p>
      <p>Baskonija - CSKA 80:70<br/>/Šengelija 22 - Džejms 17/</p>
      <figure>
        <img src="https://mozzartsport.com/upload/CKEditor/15.11.2019./untitled%20folder/recordd.png"/>
      </figure>
    </article>
  </body>
</html>