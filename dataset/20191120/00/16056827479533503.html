<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200140"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="শাবির হল খোলা রাখার দাবিতে মানববন্ধন"/>
    <meta property="og:description" content="শাহজালাল বিজ্ঞান ও প্রযুক্তি বিশ্ববিদ্যালয়ের তৃতীয় সমাবর্তনকে কেন্দ্র করে শীতকালীন ছুটির মধ্যে আবাসিক হল বন্ধের প্রতিবাদে মানববন্ধন অনুষ্ঠিত হয়েছে। আজ বুধবার দুপুরে বিশ্ববিদ্যালয়ের কেন্দ্রীয় গ্রন্থাগার ভবনের সামনে সাধারণ শিক্ষার্থীরা মানববন্ধন করেন। বিশ্ববিদ্যালয়ের অনুমতি না নিয়ে মানববন্ধন করায় এ সময় প্রক্টরিয়াল বডি মানববন্ধনে বাধা প্রদান করেন এবং শিক্ষার্থীরা ও প্রক্টরিয়াল বডির সদস্যরা বাকবিতন্ডায় জড়িয়ে পড়েন। পরবর্তীতে বাধা প্রদানের প্রতিবাদ জানিয়ে ও বিভিন্ন দাবিতে সংবাদ বিজ্ঞপ্তি দিয়েছে শিক্ষার্থীরা।বিজ্ঞপ্তিতে উল্লেখ করা হয়, শীতকালীন বন্ধের সময় হল খোলা রাখতে হবে। এছাড়া সমাবর্তনের সময় নিরাপত্তা বিবেচনা করে শিক্ষার্থীদের ক্যাম্পাসে প্রবেশাধিকার দেওয়ার দাবি জানান শিক্ষার্থীরা।এদিকে দীর্ঘ এক যুগ পর বিশ্ববিদ্যালয়ের আকাঙ্খিত সমাবর্তন আগামী বছরের ৮ই জানুয়ারি অনুষ্ঠিত হতে যাচ্ছে। সমাবর্তন সাবেক-বর্তমান শিক্ষার্থীদের মিলনমেলায় পরিণত হবে বলে মনে করছেন শিক্ষার্থীরা। কিন্তু হঠাৎ করে দীর্ঘদিনের জন্য হল ও ক্যাম্পাস বন্ধ করে দেওয়ায় এই মিলনমেলা বিঘিœত হওয়ার অভিযোগ উঠেছে। সমাবর্তনে উপস্থিত থাকবেন বিশ্ববিদ্যালয়ের চ্যান্সেলর…"/>
  </head>
  <body>
    <article>
      <h1>শাবির হল খোলা রাখার দাবিতে মানববন্ধন</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">শাবি প্রতিনিধি</a></address>
      <p>শাহজালাল বিজ্ঞান ও প্রযুক্তি বিশ্ববিদ্যালয়ের তৃতীয় সমাবর্তনকে কেন্দ্র করে শীতকালীন ছুটির মধ্যে আবাসিক হল বন্ধের প্রতিবাদে মানববন্ধন অনুষ্ঠিত হয়েছে। আজ বুধবার দুপুরে বিশ্ববিদ্যালয়ের কেন্দ্রীয় গ্রন্থাগার ভবনের সামনে সাধারণ শিক্ষার্থীরা মানববন্ধন করেন। বিশ্ববিদ্যালয়ের অনুমতি না নিয়ে মানববন্ধন করায় এ সময় প্রক্টরিয়াল বডি মানববন্ধনে বাধা প্রদান করেন এবং শিক্ষার্থীরা ও প্রক্টরিয়াল বডির সদস্যরা বাকবিতন্ডায় জড়িয়ে পড়েন। পরবর্তীতে বাধা প্রদানের প্রতিবাদ জানিয়ে ও বিভিন্ন দাবিতে সংবাদ বিজ্ঞপ্তি দিয়েছে শিক্ষার্থীরা।</p>
      <p>বিজ্ঞপ্তিতে উল্লেখ করা হয়, শীতকালীন বন্ধের সময় হল খোলা রাখতে হবে। এছাড়া সমাবর্তনের সময় নিরাপত্তা বিবেচনা করে শিক্ষার্থীদের ক্যাম্পাসে প্রবেশাধিকার দেওয়ার দাবি জানান শিক্ষার্থীরা।</p>
      <p>এদিকে দীর্ঘ এক যুগ পর বিশ্ববিদ্যালয়ের আকাঙ্খিত সমাবর্তন আগামী বছরের ৮ই জানুয়ারি অনুষ্ঠিত হতে যাচ্ছে। সমাবর্তন সাবেক-বর্তমান শিক্ষার্থীদের মিলনমেলায় পরিণত হবে বলে মনে করছেন শিক্ষার্থীরা। কিন্তু হঠাৎ করে দীর্ঘদিনের জন্য হল ও ক্যাম্পাস বন্ধ করে দেওয়ায় এই মিলনমেলা বিঘিœত হওয়ার অভিযোগ উঠেছে। সমাবর্তনে উপস্থিত থাকবেন বিশ্ববিদ্যালয়ের চ্যান্সেলর প্রেসিডেন্ট মো. আব্দুল হামিদ।</p>
      <p>সমাবর্তনে নিরাপত্তার বিষয় বিবেচনায় নিয়ে শীতকালীন ছুটি ১৮ থেকে ৩১ শে ডিসেম্বরের পরিবর্তে ৫ই জানুয়ারি থেকে ১৬ জানুয়ারি করা হয় এবং ক্যাম্পাস বন্ধের পাশাপাশি আবাসিক হল বন্ধের সিদ্ধান্ত নেওয়া হয়। গত সোমবার অনুষ্ঠিত সিন্ডিকেট সভায় এ সিদ্ধান্ত নেওয়া হয়।</p>
      <p>মানববন্ধনে বাধা দানের অভিযোগের বিষয়ে জানতে প্রক্টর অধ্যাপক জহির উদ্দিন আহমেদের মোবাইলে একাধিকবার চেষ্টা করা হলেও তিনি কল ধরেননি।</p>
      <p>এই বিভাগের সর্বাধিক পঠিত</p>
    </article>
  </body>
</html>