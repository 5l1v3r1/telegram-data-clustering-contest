<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/medicina/influenza_2019_vaccino_sintomi_oggi_ultimissime_20_novembre_2019-4875436.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Influenza, 143.000 italiani a letto in 7 giorni per l'effetto maltempo. Virus scatenato in 3 regioni"/>
    <meta property="og:description" content="Influenza, i più colpiti, come sempre, sono i bambini piccoli: nella fascia di età 0-4 anni l'incidenza è pari a 5,08 casi per mille assistiti, a 5-14 anni si scende a 2,11..."/>
  </head>
  <body>
    <article>
      <h1>Influenza, 143.000 italiani a letto in 7 giorni per l'effetto maltempo. Virus scatenato in 3 regioni</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><a href="http://www.ilmessaggero.it/t/influenza/"><u><b>Influenza</b></u></a>, i più colpiti, come sempre, sono i <a href="http://www.ilmessaggero.it/t/bambini/">bambini</a> piccoli: nella fascia di età 0-4 anni l'incidenza è pari a 5,08 casi per mille assistiti, a 5-14 anni si scende a 2,11 per mille, nella fascia 15-64 anni a 2,35 e tra gli over 65 anni a 1,36 casi per mille pazienti. <u><b>Col <a href="http://www.ilmessaggero.it/t/maltempo/">maltempo </a>sono in aumento vertignoso i casi di influenza in Italia.</b></u> Secondo l'ultimo bollettino dell'Istituto superiore di sanità nella settimana dall'11 al 17 novembre il numero di casi stimati è pari a circa 143.000, per un totale dall'inizio della sorveglianza di circa 482.000 casi. L'incidenza totale è pari a 2,38 casi per mille assistiti. Ma se nelle altre regioni italiane il livello di incidenza è sotto la soglia basale, fanno eccezione Piemonte, <a href="http://www.ilmessaggero.it/t/lombardia/">Lombardia </a>e Abruzzo, dove i virus sono più attivi.</p>
      <p>
        <a href="https://www.ilmessaggero.it/umbria/influenza_gia_isolato_virus_thailandese_picco_sotto_feste-4875151.html">Influenza, il virus è Thailandese: picco sotto le feste</a>
      </p>
      <p><b>«<a href="http://www.ilmessaggero.it/t/vaccini/">Vaccini</a>, nessun pericolo»</b><b>.</b> «Non c'è alcuna contaminazione e alcun pericolo nei vaccini antinfluenzali». A spiegarlo è il <b>viceministro alla Salute Pierpaolo Sileri</b>, a margine della tavola rotonda «Rompiamo il silenzio contro l'Hiv», in merito alla probabilità della presenza di tracce di lattice nei vaccini. L'agenzia Italiana del Farmaco (<a href="http://www.ilmessaggero.it/t/aifa/">Aifa</a>), rispondendo a una associazione di pazienti allergici al lattice, precisa Sileri, «ha fatto un grande lavoro chiedendo alle aziende i dati sulle confezioni perché sono le confezioni che possono contenere quella sostanza. In alcune c'è potenzialmente il contatto e Aifa ha fatto bene a comunicare in modo corretto per consentire, anche ai soggetti allergici, una adeguata vaccinazione, informandoli sui prodotti latex-free».</p>
      <p>
        <a href="https://salute.ilmessaggero.it/medicina/influenza_vaccino_lattice_allergie_oggi_19_novembre_2019-4873185.html">Influenza, allerta per 7 vaccini. L'Aifa: «Possibile lattice nei contenitori, rischi per gli allergici»</a>
      </p>
      <footer>Ultimo aggiornamento: 20:29<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/medicina/influenza_vaccino_lattice_allergie_oggi_19_novembre_2019-4873185.html"/>
        <a href="https://www.ilmessaggero.it/salute/medicina/influenza_vaccino_lattice_salute_ultime_notizie-4875232.html"/>
        <a href="https://www.ilmessaggero.it/fotogallery/mondo/influenza_morto_reece_millner-4273171.html"/>
        <a href="https://www.ilmessaggero.it/salute/prevenzione/influenza_2019_intestinale_sintomi_vaccino_antibiotico_rimedi-4855411.html"/>
        <a href="https://www.ilmessaggero.it/salute/ricerca/cuore_in_tilt_se_la_mente_non_sta_bene-4859031.html"/>
        <a href="https://www.ilmessaggero.it/salute/medicina/roma_bambina_trapiantata_vaccino_morbillo_classe_new-4853981.html"/>
      </related>
    </article>
  </body>
</html>