<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/vodafone-giga-illimitati-2-giorni-tobi-compie-2-anni.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Vodafone: GIGA illimitati per 2 giorni, Tobi compie 2 anni"/>
    <meta property="og:description" content="L'assistente digitale di Vodafone Italia, Tobi, compie due anni: oggi e domani regala GIGA illimitati a tutti i clienti, ecco i dettagli.. Oggi, mercoledì 20 novembre 2019, è il compleanno di Tobi..."/>
  </head>
  <body>
    <article>
      <h1>Vodafone: GIGA illimitati per 2 giorni, Tobi compie 2 anni</h1>
      <h2>L'assistente digitale di Vodafone Italia, Tobi, compie due anni: oggi e domani regala GIGA illimitati a tutti i clienti, ecco i dettagli.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Oggi, mercoledì 20 novembre 2019, è il compleanno di <b>Tobi</b>. Stiamo parlando, per chi non lo sapesse, dell'assistente digitale di <b>Vodafone Italia</b>: arriva quindi il momento di festeggiare, con <b>GIGA illimitati</b>. <br/><a href="https://multiplayer.it/notizie/vodafone-special-unlimited-minuti-sms-50gb-599-euro-dettagli-offerta.html">Vodafone Italia</a> ha deciso di <b>regalare GIGA illimitati</b> per due giorni a tutti i clienti Vodafone con un numero mobile ricaricabile attivo. L'assistente digitale Tobi spegne la sua seconda candelina portando un po' di felicità anche ai clienti dell'operatore: fu lanciato nell'App MyVodafone due anni fa, poi arrivò su Facebook Messenger, sul sito Vodafone Italia, e ancora su Alexa e WhatsApp. Questa intelligenza artificiale si comporta come un vero e proprio <b>consulente telefonico</b> e risponde alla maggior parte delle domande dei clienti, aiutandoli con i loro problemi. <br/>Il <b>regalo</b> in questione può essere attivato su un numero mobile ricaricabile Vodafone Italia; la promozione si disattiverà automaticamente entro 48 ore senza costi aggiuntivi.</p>
      <figure>
        <img src="https://multiplayer.net-cdn.it/thumbs/images/2016/08/08/vodafone-logo-rosso_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.mondomobileweb.it/163809-vodafone-tobi-compie-2-anni-regala-giga-illimitati/">Fonte</a>
        </li>
      </ul>
    </article>
  </body>
</html>