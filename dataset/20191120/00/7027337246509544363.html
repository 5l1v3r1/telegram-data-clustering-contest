<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699285/%D8%A7%D8%AF%D8%B9%D8%A7%DB%8C-%D9%85%D9%84%DA%A9-%D8%B3%D9%84%D9%85%D8%A7%D9%86-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%A2%D8%B1%D8%A7%D9%85%DA%A9%D9%88"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ادعای ملک سلمان علیه ایران در رابطه با آرامکو"/>
    <meta property="og:description" content="پادشاه عربستان با تکرار ادعاهای مقامات این کشور، گفت که در حمله به تاسیسات نفتی آرامکو از سلاح ایرانی استفاده شده است."/>
  </head>
  <body>
    <article>
      <h1>ادعای ملک سلمان علیه ایران در رابطه با آرامکو</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038948_422.jpg"/>
      </figure>
      <p>پادشاه عربستان با تکرار ادعاهای مقامات این کشور، گفت که در حمله به تاسیسات نفتی آرامکو از سلاح ایرانی استفاده شده است.</p>
      <p>به گزارش ایسنا به نقل از العربیه، سلمان بن عبدالعزیز، پادشاه عربستان گفت که سیاست نفتی این کشور در راستای ثبات و استقرار بازار جهانی نفت است و این سیاست هم به سود تولیدکنندگان و هم به سود مصرف کنندگان است.</p>
      <p>ملک سلمان در  ادامه بار دیگر مدعی شد که در حمله به تاسیسات نفتی آرامکو از سلاح ایرانی استفاده شده است.</p>
      <p>به گزارش ایسنا، یگان پهپادی ارتش و کمیته‌های مردمی یمن روز ۱۴ سپتامبر با ۱۰ پهپاد دو پالایشگاه نفت بقیق و خریص در شرقی‌ترین نقطه عربستان را در قالب عملیات دوم "توازن بازدارندگی" هدف گرفته بودند.</p>
      <p>مقامات عالی رتبه سعودی از جمله عادل الجبیر پیش از این نیز بارها جمهوری اسلامی ایران را به دست داشتن در این حملات متهم کرده بودند.</p>
    </article>
  </body>
</html>