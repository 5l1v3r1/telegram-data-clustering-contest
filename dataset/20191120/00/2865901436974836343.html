<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dorde-micic-pravim-pristupom-do-pobede-nad-heliosom/342924"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Đorđe Mićić: Pravim pristupom do pobede nad Heliosom"/>
    <meta property="og:description" content="Nakon sjajne pobede u Čajetini Borac se okreće okršaju sa Slovencima"/>
  </head>
  <body>
    <article>
      <h1>Đorđe Mićić: Pravim pristupom do pobede nad Heliosom</h1>
      <h2>Nakon sjajne pobede u Čajetini Borac se okreće okršaju sa Slovencima</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Osmo kolo ABA 2 lige rezervisano je za duel Borca i Heliosa. Srpska i slovenačka ekipa odmeriće svoju snagu i košarkaško umeće na parketu dvorane kraj Morave na susretu koji počinje u 17 časova.</p>
      <p>Pred Borcem je novi zahtevan meč. Naredni protivnik je sastav vredan poštovanja, što je dokazao u dosadašnjem delu regionalnog takmičenja. Naročito je to pokazao u prošloj rundi, kada je na svom terenu savladao MZT. Ipak, bez obzira na nezgodnog rivala, od Borca kao lidera ABA 2 ligi se očekuje da nastavi sa impresivnim partijama. Međutim, Čačani u ovaj meč ulaze osokoljeni nakon tesne, ali izuzetno važne pobede u Čajetini, zahvaljujući kojoj su se učvrstili na čelu KLS lige. Nema sumnje, Čačani su do sada sve ljubitelje košarke u Srbiji i regionu ubedili da su najozbiljniji i najdostojniji kandidat za prelazak u viši rang regionanog takmičenja.</p>
      <p>Član stručnog štaba u Borcu <b>Đorđe Mićić</b> naglašava da je tim prilično izmoren zbog iskušenja od minule nedelje.<br/><b>,,Nakon izuzetno zamornih putovanja i još većih napora u utakmicama sa Splitom i Zlatiborom najbitnije je da se ekipa dobro odmori i oporavi. Posle toga sledi priprema za novi izazov protiv Heliosa. Želja nam je da publiku i sebe nagradimo dobrom utakmicom u dvorani kraj Morave, da to bude lep  nastavak sjajnih partija”</b>, izjavio je <b>Mićić.</b></p>
      <p><b>Marinovićev</b> pomoćnik se dotakao i narednog rivala, za koga kaže da je kvalitetan i organizovan sastav.<br/><b>,,U goste nam dolazi jako organizovana i dobra ekipa. O tome najbolje govore dosadašnji rezultati Heliosa. Trenutno dele drugu poziciju u ABA 2 ligi, a taj podatak mora da nas upozori. Zbog toga moramo veoma oprezno i ozbijno da pristupimo ovom meču. Samo tako možemo do pobede. Naravno, do sada smo često naglašavali da je za nas svaka naredna utakmica najbitnja u sezoni”</b>, dodao je <b>Mićić.</b></p>
      <p>Razume se, pomoć publike biće od nemerljivog značaja i ovog puta.<br/><b>,,Od početka sezone naglašavamo da nam je podrška Čačana od ogromnog značaja, naročito u utakmicama protiv nezgodnih protivnika, što Helios zaista jeste. Zbog rečenog bih pozvao sugrađane da nas u sredu podrže u što većem broju, jer će nam to biti potrebno. Takođe, ne mogu a da se ne zahvalim navijačima koji su nas podržali u nedelju veče u Čajetini”</b>, završio je <b>Đorđe Mićić.</b></p>
      <p><b>Radovan Đoković</b>, jedan od najboljih igrača u redovima Borca, smatra da je Helios izuzetan sastav.<br/><b>,,Gledajući dosadašnje rezultate koje je Helios ostvario, stiče se utisak da je reč o izuzetnoj ekipi. Skor od pet pobeda, uz dva poraza, dokazuju da Helios ima visoke ambicije u ABA 2 ligi. Možda je za neke iznenađujuće to što su do sada uradili, ali za mene nije. U svom rosteru ima nekoliko dobrih košarkaša, nosioce igre, koji vuku ceo tim. Sve u svemu, deluju dobro na parketu“</b>, mišljenje je beka Čačana.</p>
      <p>Pored gore izgrečenog, <b>Đoković</b> je još poručio: <b>,,Pobeda Heliosa nad MZT – om u prošlom kolu upozorava nas da moramo biti veoma oprezni. Nadam se da ćemo nastaviti da pružamo kvalitetne partije kao do sada. Pobeda u minulom kolu nad Splitom, kada smo bili na ivici poraza, ulila nam je dobru dozu samopouzdanja. Naravno, to važi i za trijumf u Čajetini. Interni cilj je da ostanemo neporaženi kod kuće. To nam je za sada uspevalo, a nadam se da ćemo tako i nastaviti. Nema sumnje, za to smo sposobni“</b>, dodao je <b>Radovan Đoković.</b></p>
      <p>
        <b>ABA 2 liga – 8. kolo</b>
      </p>
      <p>
        <b>utorak:<br/>Sutjeska – Split (78:59)</b>
      </p>
      <p>
        <b>sreda:</b>
        <br/>
        <b>
          <a href="https://www.mozzartbet.com/sr#/match/4535804">17.00: (1,25) Borac Čačak (17,0) Helios (4,40)</a>
        </b>
        <br/>
        <b>
          <a href="https://www.mozzartbet.com/sr#/match/4535805">18.00: (1,25) Rogaška (17,0) Lovćen 1947 (4,40)</a>
        </b>
        <br/>
        <b>
          <a href="https://www.mozzartbet.com/sr#/match/4535806">18.00: (2,15) Spars (14,5) Dinamik (1,80)</a>
        </b>
        <br/>
        <b>
          <a href="https://www.mozzartbet.com/sr#/match/4535807">19.00: (1,70) Sloboda Tuzla (14,5) Novi Pazar (2,30)</a>
        </b>
      </p>
      <p><b>četvrtak:</b><br/>19.00: MZT Skoplje - Široki</p>
      <p>
        <i>
          <b>* Kvote su podložne promenama</b>
        </i>
      </p>
      <figure>
        <img src="https://mozzartsport.com/upload/CKEditor/20.11.2019/imageAba2222332233.jpeg"/>
      </figure>
      <figure>
        <img src="https://mozzartsport.com/upload/CKEditor/Baneri/Teren-posvec%CC%81en-Draganu-Kic%CC%81anovic%CC%81u-u-C%CC%8Cac%CC%8Cku%201080x1080.jpg"/>
      </figure>
      <p>
        <b>PIŠU:</b>
        <i><b> </b>Đurđe Mečanin/Nikola Minović</i>
      </p>
    </article>
  </body>
</html>