<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699322/%D8%B3%D8%AE%D9%86%DA%AF%D9%88%DB%8C-%D9%82%D9%88%D9%87-%D9%82%D8%B6%D8%A7%DB%8C%DB%8C%D9%87-%D9%85%D8%AD%DA%A9%D9%88%D9%85%DB%8C%D8%AA-%D9%85%D8%AA%D9%87%D9%85%D8%A7%D9%86-%D9%85%D8%AD%DB%8C%D8%B7-%D8%B2%DB%8C%D8%B3%D8%AA%DB%8C-%D8%A8%D9%87-4-%D8%AA%D8%A7-10-%D8%B3%D8%A7%D9%84-%D8%B2%D9%86%D8%AF%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="سخنگوی قوه قضاییه: محکومیت متهمان محیط زیستی به 4 تا 10 سال زندان"/>
    <meta property="og:description" content="سخنگوی قوه قضاییه از صدور رای متهمان پرونده جاسوسی از مراکز نظامی در پوشش محیط زیست صادر شد."/>
  </head>
  <body>
    <article>
      <h1>سخنگوی قوه قضاییه: محکومیت متهمان محیط زیستی به 4 تا 10 سال زندان</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038999_550.jpg"/>
      </figure>
      <p>سخنگوی قوه قضاییه از صدور رای متهمان پرونده جاسوسی از مراکز نظامی در پوشش محیط زیست صادر شد.</p>
      <p>به گزارش مهر؛ غلامحسین اسماعیلی سخنگوی قوه قضاییه با اشاره به صدور و ابلاغ رای متهمان جاسوسی از مراکز نظامی در پوشش محیط زیست گفت: پس از برگزاری ۳۶ جلسه از دادگاه متهمان مورد اشاره که با حضور آنها و وکلای مدافعشان در شعبه ۱۵ دادگاه انقلاب برگزار شد، رییس دادگاه با توجه به استماع دفاعیات متهمان و وکلای مدافع آنها رای خود را صادر و ابلاغ کرد.</p>
      <p>اسماعیلی ادامه داد: مطابق دادنامه صادر شده از سوی رییس شعبه ۱۵ دادگاه انقلاب، متهمان این پرونده به حبس از ۴ تا ۱۰ سال محکوم شده‌اند.</p>
      <p>سخنگوی دستگاه قضا با اشاره به اینکه رای دادگاه بدوی و قابل تجدید نظر خواهی است با استناد به مواد قانونی از بیان جزییات حکم خودداری کرد.</p>
      <p>گفتنی است متهمان و وکلای مدافع آنها ۲۰ روز فرصت دارند تا نسبت به رای صادر شده تجدید نظرخواهی کنند.<br/>لازم به ذکر است بی سابقه ترین ارزیابی کارشناسی از سوی نهادهای نظامی و اطلاعاتی کشور در مورد این پرونده صورت گرفته است.</p>
    </article>
  </body>
</html>