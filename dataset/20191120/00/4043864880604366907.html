<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232466/"/>
    <meta property="og:site_name" content="Українська правда"/>
    <meta property="article:published_time" content="2019-11-20T00:25:06+00:00"/>
    <meta property="og:title" content="Данилюк жартував, коли пропонував американцю посаду міністра оборони"/>
    <meta property="og:description" content="Колишній секретар Ради національної безпеки України Олександр Данилюк запевняє, що в жарт пропонував співробітникові Ради національної безпеки США - підполковнику Олександру Віндману - стати українським міністром оборони."/>
  </head>
  <body>
    <article>
      <h1>Данилюк жартував, коли пропонував американцю посаду міністра оборони</h1>
      <address>
        <time datetime="2019-11-20T00:25:06+00:00">20 Nov 2019, 00:25</time>
      </address>
      <p>Колишній секретар Ради національної безпеки України Олександр Данилюк запевняє, що в жарт пропонував співробітникові Ради національної безпеки США - підполковнику Олександру Віндману - стати українським міністром оборони.</p>
      <p><b>Джерело:</b> The Daily Beast, передає <a href="https://interfax.com.ua/news/general/625688.html?fbclid=IwAR271vBP1gIsYYXVx2jVtEOMwFtWk8DEWNxkSmn1r8HQGwwZK7tTKWNS3-k">"Інтерфакс-Україна"</a></p>
      <p><b>Пряма мова Данилюка:</b> "Це явно був жарт". "Ми обидва посміхнулися і посміялися"</p>
      <p><b>Деталі:</b> За його словами, він пам'ятає лише про один випадок, коли вони з Віндманом обговорювали це питання.</p>
      <p>У свою чергу американець Олександр Віндман говорить про три випадки, коли Данилюк пропонував йому посаду міністра оборони.</p>
      <p><b>Пряма мова Віндмана:</b> "Я американець... і я негайно відхилив ці пропозиції".</p>
      <p><b>Деталі:</b> Співробітник нацбезпеки США підкреслив, що ситуація здалася йому "дещо комічною", проте він не став на слуханнях в Конгресі кваліфікувати бесіду як жарт.</p>
      <p>
        <b>Нагадаємо:</b>
      </p>
      <ul>
        <li><a href="https://www.pravda.com.ua/news/2019/11/19/7232453/">Александр Віндман</a>, підполковник армії США та експерт з питань України в Раді нацбезпеки, заявив, що йому пропонували посаду міністра оборони України.</li>
      </ul>
      <related>
        <a href="https://www.pravda.com.ua/news/2019/11/20/7232465/"/>
        <a href="https://www.pravda.com.ua/news/2019/11/20/7232464/"/>
        <a href="https://www.pravda.com.ua/news/2019/11/19/7232453/"/>
      </related>
    </article>
  </body>
</html>