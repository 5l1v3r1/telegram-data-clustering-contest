<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774109,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="רדי, סטאדיה, פלופ"/>
    <meta property="og:description" content="גוגל השיקה אתמול את מה שאמור היה להיות המהפכה הבאה במשחקי המחשב - שירות סטרימינג של משחקים שמבטל את הצורך בקונסולה נפרדת ויקרה. בינתיים זה נראה ככישלון"/>
  </head>
  <body>
    <article>
      <h1>רדי, סטאדיה, פלופ</h1>
      <h2>גוגל השיקה אתמול את מה שאמור היה להיות המהפכה הבאה במשחקי המחשב - שירות סטרימינג של משחקים שמבטל את הצורך בקונסולה נפרדת ויקרה. בינתיים זה נראה ככישלון</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">עומרי רוזן</a></address>
      <p>כל מי שעוקב אחרי תעשיית הגיימינג ציפה ל־19 בנובמבר, יום ההשקה של גוגל סטאדיה (Stadia).</p>
      <p>כשגוגל הכריזה על סטאדיה, היא הבטיחה שירות סטרימינג למשחקים, מעין נטפליקס, שמבטל לראשונה את הצורך בחומרה היקרה הנדרשת להרצת משחקים מתקדמים. במקום קונסולה חדישה או מחשב עוצמתי, כל מה שצריך זה חיבור מהיר לאינטרנט — וכל החישובים ייעשו על השרתים של גוגל. הגיימרים השתגעו, העיתונות הכריזה על מהפכה קרבה וכולם המתינו בנשימה עצורה.</p>
      <p>השירות אכן הושק אתמול והתקבל, בגדול, באכזבה. סטאדיה עומד במשימה הבסיסית, ומסוגל להריץ משחקים כבדים גם על טלפון סלולרי, אבל לפי הביקורות נכשל כמעט בכל מדד אחר ומדי פעם מגמגם גם בביצוע המשימה העיקרית.</p>
      <p>ההבטחה הטכנולוגית התממשה, אבל אם לא כיף ונוח להשתמש בזה, אין לזה סיכוי להמריא. על זה בדיוק בונות המתחרות של גוגל, שנמצאות עמוק במירוץ לפתח את השירות שיצליח איפה שסטאדיה, בינתיים, נכשל.</p>
      <figure>
        <img src="https://images1.calcalist.co.il/PicServer3/2019/11/20/948642/18.jpg"/>
      </figure>
    </article>
  </body>
</html>