<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/natale-a-genova-torna-il-mercatino-di-san-nicola-a-piccapietra-213437.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Natale, a Genova torna il Mercatino di San Nicola a Piccapietra"/>
    <meta property="og:description" content="GENOVA - Torna in piazza Piccapietra, la sua sede originaria, dopo il trasloco temporaneo in piazza Sarzano, il mercatino di San Nicola, tradizionale appuntamento natalizio a Genova. Sarà aperto dall'1 al 23 dicembre tutti i giorni dalle 10 alle 20 ma il taglio del nastro ufficiale sarà l'8 dicembre dopo il corteo storico nelle vie del centro. Diverse le novità per questa edizione numero 31 e tante collaborazioni in nome della solidarietà: 60 gli stand di artigianato e specialità gastronomiche, 40 le associazioni che si alterneranno per promuovere le loro attività. Come ogni anno, partecipano al Natale solidale anche le squadre di Genoa, Sampdoria ed Entella, regalando le maglie autografate dai giocatori che verranno messe in palio alla lotteria del Mercatino."/>
  </head>
  <body>
    <article>
      <h6 class="kicker">Si tratta della trentunesima edizione</h6>
      <h1>Natale, a Genova torna il Mercatino di San Nicola a Piccapietra</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <img src="https://www.primocanale.it/immagininews/thumbs/213437-420x236.jpg"/>
      </figure>
      <p><b>GENOVA - </b><b>Torna in piazza Piccapietra, la sua sede originaria, </b>dopo il trasloco temporaneo in piazza Sarzano, il mercatino di San Nicola, tradizionale appuntamento natalizio a Genova. Sarà aperto dall'1 al 23 dicembre tutti i giorni dalle 10 alle 20 ma il taglio del nastro ufficiale sarà l'8 dicembre dopo il corteo storico nelle vie del centro. Diverse le novità per questa edizione numero 31 e tante collaborazioni in nome della solidarietà: 60 gli stand di artigianato e specialità gastronomiche, 40 le associazioni che si alterneranno per promuovere le loro attività. Come ogni anno, partecipano al Natale solidale anche le squadre di Genoa, Sampdoria ed Entella, regalando le maglie autografate dai giocatori che verranno messe in palio alla lotteria del Mercatino.</p>
      <p><b>Una novità è la collaborazione con la Fiera del Libro </b>che si terrà nella vicina Galleria Mazzini. Per la prima volta sarà allestita una 'panchina letteraria' per attività di bookcrossing, ideata dall'assessorato al Commercio e ai Grandi Eventi del Comune di Genova. I progetti a cui verranno destinati i fondi raccolti sono due: la partecipazione alla raccolta fondi per la ricollocazione e le attività inerenti al locale-diurno urbano da parte della Comunità di Sant'Egidio e la restaurazione della 'Casa Rossa' di Sturla, che diventerà punto di accoglienza delle attività dell'associazione Band degli Orsi. Ancora una grande novità per tutti gli appassionati di artigianato tradizionale: Luisa Perdelli, nota presepaia genovese, per tutta la durata della manifestazione, esporrà la sua collezione di presepi interamente artigianali.</p>
      <related>
        <a href="https://www.primocanale.it/notizie/poveri-rifugiati-ma-non-solo-in-novemila-saranno-al-pranzo-di-natale-della-comunit-di-sant-egidio-203750.html"/>
        <a href="https://www.primocanale.it/notizie/natale-splende-il-sole-sulla-liguria-temperature-sopra-la-media-203761.html"/>
        <a href="https://www.primocanale.it/notizie/natale-novantenne-sparisce-di-casa-ritrovata-in-convento-grazie-a-facebook-203787.html"/>
        <a href="https://www.primocanale.it/notizie/autostrade-blitz-di-natale-acquistati-cinque-terreni-sotto-il-ponte-203804.html"/>
        <a href="https://www.primocanale.it/notizie/natale-genova-stanzia-65mila-euro-per-luminarie-e-addobbi-212880.html"/>
        <a href="https://www.primocanale.it/video/autostrade-ecco-il-blitz-di-natale-acquistate-cinque-aree-sotto-il-ponte-106229.html"/>
        <a href="https://www.primocanale.it/video/trasporto-neonatale-in-liguria-bellini-gaslini-in-25-anni-seimila-voli--108228.html"/>
        <a href="https://www.primocanale.it/video/comunali-2019-natale-gatto-nuovo-sindaco-di-isola-del-cantone-109384.html"/>
        <a href="https://www.primocanale.it/video/anniversario-mareggiata-a-santa-margherita-ligure-il-sindaco-entro-natale-fine-dei-lavori--112846.html"/>
      </related>
    </article>
  </body>
</html>