<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/citigo-iv-se-dnes-zacalo-vyrabet-uz-drive-se-vyprodalo-prvnich-500-kusu-4597"/>
    <meta property="og:site_name" content="fDrive.cz"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Citigo iV se dnes začalo vyrábět. Už dříve se vyprodalo prvních 500 kusů"/>
    <meta property="og:description" content="Škoda Citigo iV se vyrábí v hlavním městě Slovenska Za ideálních podmínek zvládne Citigo iV na jedno nabití ujet 265 kilometrů"/>
  </head>
  <body>
    <article>
      <h1>Citigo iV se dnes začalo vyrábět. Už dříve se vyprodalo prvních 500 kusů</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Patrik Svatoš</a></address>
      <ul>
        <li>
          <b>Škoda Citigo iV se vyrábí v hlavním městě Slovenska</b>
        </li>
        <li>
          <b>Za ideálních podmínek zvládne Citigo iV na jedno nabití ujet 265 kilometrů</b>
        </li>
      </ul>
      <p>O prvním elektrickém modelu z dílny Škody Auto už víme vše. Až dnes se však <a href="https://fdrive.cz/katalog/skoda-citigo-iv-2019">Škoda Citigo iV</a> začala oficiálně vyrábět. Energie vozu je uložena v lithium-iontové baterii s kapacitou 36,8 kWh. Díky tomu má městský minivůz dojezd až 265 kilometrů v režimu WLPT. Z 0 na 100 km/h je nejmenší model z vozů Škoda schopen vystartovat za 12,5 sekundy a z 60 na 100 km/h za 7,6 sekundy.</p>
      <figure>
        <img src="https://cdn.24net.cz/5/obrazek/skoda-citigo-iv-2019-26805"/>
      </figure>
      <p>Michael Oeljeklaus, člen představenstva společnosti Škoda Auto za výrobu a logistiku, říká: „<i>Zahájením výroby modelu Citigo iV jsme dosáhli nového milníku v historii společnosti Škoda Auto: Je prvním modelem naší značky s čistě bateriovým pohonem a přesvědčí mnoha praktickými přednostmi i velmi vysokou kvalitou výroby</i>.“ Citigo iV s bateriovým elektrickým pohonem se vyrábí v závodě Volkswagen ve slovenské metropoli Bratislavě. Zde měl tento model také 23. května letošního roku svou světovou premiéru v rámci IIHF Mistrovství světa v ledním hokeji.</p>
      <p>Výrazným vnějším identifikačním znakem elektrické verze vozu je z větší části uzavřená a v barvě vozu lakovaná maska chladiče. Citigo iV má kromě toho na zádi nápis Škoda a plakety iV. Součástí sériové výbavy jsou mlhové světlomety a LED-světlo pro denní svícení, na přání je k dispozici i funkce odbočovacího světla. Bezemisní novinka jezdí na 16palcových kolech z lehkých slitin. V České republice má Citigo iV s bateriovým elektrickým pohonem za sebou dobrý vstup na trh: <a href="https://fdrive.cz/clanky/skoda-vyprodala-v-cesku-zavadecich-500-kusu-elektromobilu-citigo-e-iv-4523">500 vozů první série bylo vyprodáno</a> během dvou měsíců. Tyto vozy byly dodány jak soukromým, tak fleetovým zákazníkům.</p>
      <h3>Citigo iV je první sériový elektromobil pod značkou Škoda</h3>
      <figure>
        <iframe src="https://www.youtube.com/embed/W2qslnh2Fiw" width="640" height="360" data-service="Youtube" scrolling="no"/>
      </figure>
      <h3>Technické parametry Škoda Citigo iV (2019)</h3>
      <p>
        <a href="https://fdrive.cz/katalog/skoda-citigo-iv-2019/specifikace">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>hatchback, 3 597 × 1 645 × 1 481 mm, ? kg</td>
        </tr>
        <tr>
          <th>Pohon</th>
          <td>Elektřina, hnaná náprava: přední</td>
        </tr>
        <tr>
          <th>Výkon</th>
          <td>80 koní, toč&amp;period; moment: 212 Nm</td>
        </tr>
        <tr>
          <th>Baterie</th>
          <td>36,8 kWh, konektory: CCS Combo, Mennekes</td>
        </tr>
        <tr>
          <th>Spotřeba</th>
          <td>?, dojezd: 265 km</td>
        </tr>
        <tr>
          <th>Infotainment</th>
          <td>? displej</td>
        </tr>
        <tr>
          <th>Cena</th>
          <td>429 900 Kč</td>
        </tr>
      </table>
      <related>
        <a href="https://fdrive.cz/clanky/skoda-auto-spustila-predobjednavky-na-elektrifikovane-modely-zatim-jen-v-norsku-3987"/>
        <a href="https://fdrive.cz/clanky/elektricke-citigo-iv-dostalo-ceskou-cenovku-4265"/>
        <a href="https://fdrive.cz/clanky/skoda-vyprodala-v-cesku-zavadecich-500-kusu-elektromobilu-citigo-e-iv-4523"/>
        <a href="https://fdrive.cz/clanky/skoda-odhalila-citigo-pro-rok-2020-svuj-prvni-seriove-vyrabeny-elektromobil-3782"/>
        <a href="https://fdrive.cz/clanky/na-stanku-pre-na-veletrhu-e-salon-k-videni-je-napriklad-elektricky-harley-davidson-4573"/>
        <a href="https://fdrive.cz/clanky/jak-si-za-prvni-pulrok-letosniho-roku-vedla-skoda-auto-4068"/>
      </related>
    </article>
  </body>
</html>