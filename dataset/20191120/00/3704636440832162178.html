<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/adolescenza/frasi-che-vorremmo-dire-ai-nostri-figli-adolescenti"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="14 frasi che vorremmo dire ai nostri figli adolescenti"/>
    <meta property="og:description" content="Come trovare la frase adatta da dire al proprio figlio o alla propria figlia al momento giusto? Viene finalmente in aiuto un libro davvero utile: si tratta del testo illustrato 101 cose che vorrei dire a mia figlia/mio figlio (Sonda Edizioni), i cui consigli sono diversificati nella versione per ragazze e in quella per ragazzi."/>
  </head>
  <body>
    <article>
      <h1>14 frasi che vorremmo dire ai nostri figli adolescenti</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Sara De Giorgi</a></address>
      <p>Almeno una volta nella vita, ogni genitore avrebbe voluto trovare le parole adatte al momento giusto. Quelle parole arrivano, ma magari in ritardo. Viene finalmente in aiuto un libro illuminante, un prontuario di frasi importanti da dire ai propri figli, che siano maschi o femmine. Si tratta del testo illustrato <i><b>101 cose che vorrei dire a mia figlia/mio figlio</b></i><b> </b>(<a href="https://www.sonda.it/">Sonda Edizioni</a>), i cui consigli sono diversificati nella versione per ragazze e in quella per ragazzi. Le 101 frasi sono scritte da<b> Sierra Vandervort</b>, che studia giornalismo all’Università dell’Indiana (USA) e pubblica le sue opinioni in una rubrica dell’Huffington Post, mentre le illustrazioni del libro sono realizzate da <b>Soledad Bravi,</b> illustratrice versatile e ironica, tra le più apprezzate in Francia e nel mondo.</p>
      <p> </p>
      <p>LEGGI PURE: <a href="https://www.nostrofiglio.it/bambino/bambino-3-6-anni/salute-3-6-anni/figli-adolescenti-5-figli-ai-genitori">Figli adolescenti, 5 dritte ai genitori</a></p>
      <p> </p>
      <p>Cento più uno, perché le cose che una madre (o che un padre) vorrebbe dire non sono mai abbastanza. In tutte le frasi ci sono tanta ironia e leggerezza, ma anche saggezza... realizzati da chi avrebbe voluto consigli di questo tipo quand’era <a href="https://www.nostrofiglio.it/bambino/bambino-6-14-anni/adolescenza-cose-e-quando-inizia">adolescente</a>. Il doppio volumetto è realizzato in modo tale da valorizzare l'unicità di ogni figlio/figlia, con i suoi punti di forza e con le sue debolezze.</p>
      <p> </p>
      <p>TI PUO' INTERESSARE ANCHE: <a href="https://www.nostrofiglio.it/adolescenza/consigli-per-crescere-giovani-uomini-maturi-e-rispettosi-delle-donne">Consigli per crescere uomini maturi e rispettosi delle donne</a></p>
      <p> </p>
      <p>Abbiamo selezionato, dal libro,<b> 7 consigli per maschi</b> e <b>7 per femmine.</b> Ecco quali sono alcune tra le <b>sette "perle" </b>da dedicare ai <b>maschietti:</b></p>
      <ol>
        <li>«Non cercare di essere qualcuno solo per fare colpo».</li>
        <li>«Imparare a cambiare le ruote e a controllare l'olio del motore».</li>
        <li>«Non è la fine del mondo se non ti piace lo sport».</li>
        <li>«Mostrare le proprie emozioni non è segno di debolezza».</li>
        <li>«Non permettere a nessuno di dirti chi è un vero uomo».</li>
        <li>«Recitare la parte del duro non ti renderà un figo».</li>
        <li>«Scegliti una ragazza che sia anche la tua migliore amica».</li>
      </ol>
      <figure>
        <img src="https://www.nostrofiglio.it/site_stored/imgs/0006/022/frasefiglio.600.jpg"/>
        <figcaption>«Non è la fine del mondo se non ti piace lo sport». | "101 cose che ogni genitore vorrebbe dire ai propri figli" (Sonda Edizioni)</figcaption>
      </figure>
      <p>Di seguito, invece, <b>sette suggerimenti</b>, tratti dal libro, da dare alle <b>ragazze</b>:</p>
      <ol>
        <li>«Sorridere è la cosa più bella che puoi fare».</li>
        <li>«Anche se ti offre una cena, tu non gli devi niente».</li>
        <li>«Non farti convincere dagli uomini che vogliono cambiarti».</li>
        <li>«Accumulare le cose non serve a niente. Semmai fai il pieno di esperienze».</li>
        <li>«Trovati delle amiche sulle quali potrai contare in ogni situazione. Anche le più difficili...».</li>
        <li>«Non essere ingenua».</li>
        <li>«Vivi con tanta passione da far credere di essere un po' matta».</li>
      </ol>
      <figure>
        <img src="https://www.nostrofiglio.it/site_stored/imgs/0006/019/frasefiglia.600.jpg"/>
        <figcaption>«Trovati delle amiche sulle quali potrai contare in ogni situazione. Anche le più difficili...». | "101 cose che ogni genitore vorrebbe dire ai propri figli" (Sonda Edizioni)</figcaption>
      </figure>
      <p>TI PUO' INTERESSARE ANCHE: <a href="https://www.nostrofiglio.it/adolescenza/come-capire-le-figlie-adolescenti">Come capire le adolescenti</a></p>
      <p> </p>
      <p>GUARDA ANCHE LA GALLERIA FOTOGRAFICA:</p>
      <p> </p>
      <related>
        <a href="https://www.nostrofiglio.it/adolescenza/adolescenti-oggi-chi-sono"/>
      </related>
      <p> </p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/gravidanza/maternita-e-lavoro/domande-colloquio-lavoro-figli"/>
        <a href="https://www.nostrofiglio.it/famiglia/genitori-lincredibile-forza-che-danno-i-figli-nei-momenti-difficili"/>
        <a href="https://www.nostrofiglio.it/bambino/bambino-3-6-anni/psicologia-3-6-anni/come-crescere-bambini-felici-e-rispettosi-delle-regole"/>
      </related>
    </article>
  </body>
</html>