<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-news-funzione-le-tue-notizie-in-arrivo-dettagli.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Google News, funzione Le Tue Notizie in arrivo: primi dettagli"/>
    <meta property="og:description" content="Una nuova funzione è pronta a debuttare su Google News, e personalizzerà ancora di più il filtro notizie degli utenti: vediamo i primi dettagli.. Una nuova funzionalità per Google News è stata ann..."/>
  </head>
  <body>
    <article>
      <h1>Google News, funzione Le Tue Notizie in arrivo: primi dettagli</h1>
      <h2>Una nuova funzione è pronta a debuttare su Google News, e personalizzerà ancora di più il filtro notizie degli utenti: vediamo i primi dettagli.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Una nuova funzionalità per <b>Google News</b> è stata annunciata in queste ore direttamente da Google: <b>personalizzerà</b> l'interazione tra gli utenti e il feed notizie, garantendo così risultati maggiormente attinenti ai propri interessi personali. <br/>La nuova funzionalità si chiamerà <b>Le Tue Notizie</b> (Your News Update) e debutterà molto presto su <a href="https://multiplayer.it/notizie/google-play-rimosse-applicazioni-cinesi-frodi-tra-quali-selfie-camera.html">Google News</a>. Sarà accessibile seguendo questo percorso: avviare Google Assistant, recarsi in Impostazioni, poi ancora presso la sezione Notizie. Da qui si potrà modificare il format dei propri elenchi, attivando Le Tue Notizie. <br/>Dettaglio molto interessante, nonché fondamentale: adesso <b>Google Assistant</b> può sfruttare questa funzionalità per "leggervi" le notizie desiderate, basterà come sempre chiederglielo gentilmente. Le notizie principali faranno riferimento alla vostra area geografica, ma dalle impostazioni del dispositivo sarà possibile selezionare tutta una serie di parametri differenti. Combinando Le Tue Notizie con Google Assistant, si resterà costantemente aggiornati circa i propri interessi.</p>
      <figure>
        <iframe src="https://www.youtube.com/embed/cL1ELmKYc0o" width="560" height="315" data-service="Youtube" scrolling="no"/>
      </figure>
      <ul>
        <li>
          <a href="https://www.droid-life.com/2019/11/19/google-news-your-news-update/">Fonte</a>
        </li>
      </ul>
    </article>
  </body>
</html>