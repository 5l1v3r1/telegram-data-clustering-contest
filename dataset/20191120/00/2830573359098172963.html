<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/20-63594166/coppa_davis_fognini_supera_opelka_italia-usa_1-0/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Coppa Davis: Fognini supera Opelka, Italia-Usa 1-0"/>
    <meta property="og:description" content="Il 32enne ligure si impone sullo statunitense col punteggio di 6-4, 6-7(4), 6-3"/>
  </head>
  <body>
    <article>
      <h1>Coppa Davis: Fognini supera Opelka, Italia-Usa 1-0</h1>
      <h2>Il 32enne ligure si impone sullo statunitense col punteggio di 6-4, 6-7(4), 6-3</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>MADRID (Spagna) </b>- <b>Fabio Fognini </b>batte <b>Opelka </b>col punteggio di 6-4, 6-7(4), 6-3. In attesa di <b>Berrettini </b>e del doppio, match decisivi per il passaggio della Nazionale azzurra ai quarti di finale di <b>Coppa Davis</b>, <b>Italia </b>avanti 1-0 con gli <b>Stati Uniti</b>. Il match è equilibrato ma, nel primo set, il servizio strappato dal tennista azzurro nel terzo game gli spiana la strada fino al 6-4 finale. Impresa difficilmente replicabile, al cospetto di un avversario che serve ad oltre 200 Km/h e, nel secondo parziale, i due tengono la battuta, senza concedere palle break, con Fognini costretto a servire per salvare il set, sotto 4-5 e 5-6. Il tie brak è il giusto epilogo, Fognini sbaglia e va sotto 2-5. Con un guizzo, Fabio recupera uno dei due mini break di svantaggio ma poi rovina tutto con uno smash a campo aperto che si perde sul fondo. Errore clamoroso per l'azzurro che spacca la racchetta, si becca il warning del giudice di sedia e si ritrova a fronteggiare tre set point, sotto 3-6. Nervoso per l'errore precedente, Fognini sbaglia ancora di dritto e regala a Opelka il punto del 4-7 che trascina la sfida al terzo. Sul velluto il terzo set, con due servizi stravinti inframmezzati da un contro-break, decisivo nel 3-0 parziale in favore del ligure. Poi, ognuno dei contendenti impeccabile in battuta, col risultato finale di 6-3 in favore di Fognini. Ora toccherà a <b>Matteo </b><b>Berrettini </b>tenere in vita il sogno italiano. </p>
      <related>
        <a href="https://www.tuttosport.com/live/tennis/coppa_davis.shtml?56779"/>
        <a href="https://www.tuttosport.com/news/tennis/2019/11/19-63563361/coppa_davis_il_canada_batte_gli_stati_uniti_e_vola_ai_quarti_l_italia_spera_ancora/"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/20-63578496/coppa_davis_italia-stati_uniti_dove_vederla_in_tv_e_orario/?related_news"/>
        <a href="https://www.tuttosport.com/news/tennis/2019/11/19-63563361/coppa_davis_il_canada_batte_gli_stati_uniti_e_vola_ai_quarti_l_italia_spera_ancora/?related_news"/>
        <a href="https://www.tuttosport.com/news/tennis/2019/11/18-63514766/coppa_davis_berrettini_sconfitto_da_shapovalov/?related_news"/>
        <a href="https://www.tuttosport.com/news/tennis/2019/11/18-63497329/binaghi_italia_in_gran_forma_tra_le_favorite_per_la_coppa_davis_/?related_news"/>
      </related>
    </article>
  </body>
</html>