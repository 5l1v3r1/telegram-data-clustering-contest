<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380943/3600-ek-gosterge-cikiyor-mu-bakan-selcuk-acikladi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:44:00+00:00"/>
    <meta property="og:title" content="3600 ek gösterge çıkıyor mu? Bakan Selçuk açıkladı"/>
    <meta property="og:description" content="Aile, Çalışma ve Sosyal Hizmetler Bakanı Zehra Zümrüt Selçuk, 3600 ek göstergenin çıkarılması için kapsamlı bir çalışma başlatıldığını belirtti."/>
  </head>
  <body>
    <article>
      <h1>3600 ek gösterge çıkıyor mu? Bakan Selçuk açıkladı</h1>
      <h2>Aile, Çalışma ve Sosyal Hizmetler Bakanı Zehra Zümrüt Selçuk, 3600 ek göstergenin çıkarılması için kapsamlı bir çalışma başlatıldığını belirtti.</h2>
      <address>
        <time datetime="2019-11-20T00:44:00+00:00">20 Nov 2019, 00:44</time>
      </address>
      <p>Aile, Çalışma ve Sosyal Hizmetler Bakanı Zehra Zümrüt Selçuk, 2020 bütçesinin görüşüldüğü TBMM Plan ve Bütçe Komisyonunda milletvekillerinin eleştiri ve sorularını yanıtladı.</p>
      <p>3600 ek gösterge soruları üzerinden Cumhurbaşkanı Recep Tayyip Erdoğan'ın verdiği sözleri gündeme taşınayan milletvekillerinin sorularını yanıtlayan Selçuk,<b> "Bu konuda kapsamlı bir çalışma yapıyoruz. Bunun birçok etkisi var. Hazine ve Maliye Bakanlığı ile meslekler arasında dengeleri de göz önünde bulundurarak bütüncül bir şekilde konuyu değerlendirmeye devam ediyoruz"</b> dedi.</p>
      <p>Plan ve Bütçe Komisyonundan Türkiye'deki nüfus yaş ortalamasına ilişkinde açıklama yapan Bakan Selçuk, 2045'te yaşlı bağımlılık oranının genç bağımlılık oranını geçeceğini ifade etti.</p>
      <p>Genç nüfus yapısının korunması üzerinden Cumhrubaşkanı Erdoğan'ın 3 çocuk tavsiyesinin önemine değinen Bakan Selçuk, <b>"İşte bunun için Sayın Cumhurbaşkanımız 'en az üç çocuk' diyor. Bu dengeyi sağlayabilmemiz için nüfusumuzun genç kalması önemli"</b> ifadelerini kullandı.</p>
      <p>Öte yandan Türkiye'de erkeklerin ömrünün yüzde 43'ünü, kadınların ise yüzde 46'sını emeklilikte geçirdiğini belirten Selçuk, Bulgaristan'da bu oranın erkelerde yüzde 25, kadınlarda yüzde 30, Belçika'da yüzde 32, Fransa'da ise yüzde 33 olduğunu vurguladı.</p>
      <h3>NÜFUSUN GENÇ KALMASI İÇİN AKP EKONOMİK PROGRAMINI DEĞİŞTİRMELİ</h3>
      <p>Diğer taraftan Cumhurbaşkanı Erdoğan'ın yeni evlilere <b>'en az 3 çocuk yapın'</b> tavsiyesinde bulunması kamuoyunda tartışmalara neden oluyor.</p>
      <p>AKP'nin Türkiye'de uygulamaya koyduğu ekonomik program, geçim şartlarını zorlaştırdığınından ötürü çocuk sahibi olmak aileler açısından imkansız hale gelirken öte yandan ekonomik sıkıntılar evlilik oranlarının düşmesinde de önemli bir rol haline geldi.</p>
      <p>Ayrıca Türkiye'deki ekonomik zorluklar boşanmalara yol açtığına yönelik değerlendirmeleri de beraberinde getirdi.</p>
    </article>
  </body>
</html>