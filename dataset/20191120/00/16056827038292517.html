<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200108"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="মাদক মামলায় জামিন পেলেন আসিফ আকবর"/>
    <meta property="og:description" content="মাদক মামলায় আদালত থেকে জামিন পেলেন জনপ্রিয় সংগীতশিল্পী আসিফ আকবর। ঢাকার মেট্রোপলিটন ম্যাজিস্ট্রেটের আদালতে আজ বুধবার স্বেচ্ছায় আত্মসমর্পণ পূর্বক জামিনের আবেদন করেন জনপ্রিয় এই গায়ক। বিচারক জিয়াউর রহমান শুনানি শেষে পাঁচ হাজার টাকা মুচলেকায় এ আদেশ  দেন। এর আগে ১৩ই নভেম্বর ঢাকার চিফ  মেট্রোপলিটন ম্যাজিস্ট্রেট আদালতে আসিফের বিরুদ্ধে অভিযোগপত্র জমা দেন মামলার তদন্দকারী কর্মকর্তা সিআইডি পুলিশের উপপরিদর্শক জামাল হোসেন। প্রসঙ্গত, ২০১৮ সালের ৪ জুন  তেজগাঁও থানায় তথ্য ও যোগাযোগ প্রযুক্তি আইনে আসিফের বিরুদ্ধে একটি মামলা করেন গীতিকার শফিক তুহিন। ৬ জুন রাতে ওই মামলায় আসিফ আকবরকে গ্রেপ্তার করে সিআইডি পুলিশ। ১১ জুন ঢাকা মহানগর হাকিম কেশব রায় চৌধুরী ১০ হাজার টাকা মুচলেকায় তার জামিন মঞ্জুর করেন। ওই মামলায় গ্রেপ্তারের সময় আসিফ আকবরের অফিস কক্ষে চার বোতল বিদেশি মদ পাওয়া যায়। লাইসেন্স ছাড়া নিজের দখলে বিদেশি মদ রাখার দায়ে ২০১৯ সালের ২৩শে জুলাই তেজগাঁও থানায় প্রশান্ত কুমার সিকদার (উপপরিদর্শক) মাদক আইনে মামলাটি দায়ের করেন।"/>
  </head>
  <body>
    <article>
      <h1>মাদক মামলায় জামিন পেলেন আসিফ আকবর</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">স্টাফ রিপোর্টার</a></address>
      <p>মাদক মামলায় আদালত থেকে জামিন পেলেন জনপ্রিয় সংগীতশিল্পী আসিফ আকবর। ঢাকার মেট্রোপলিটন ম্যাজিস্ট্রেটের আদালতে আজ বুধবার স্বেচ্ছায় আত্মসমর্পণ পূর্বক জামিনের আবেদন করেন জনপ্রিয় এই গায়ক। বিচারক জিয়াউর রহমান শুনানি শেষে পাঁচ হাজার টাকা মুচলেকায় এ আদেশ  দেন। এর আগে ১৩ই নভেম্বর ঢাকার চিফ  মেট্রোপলিটন ম্যাজিস্ট্রেট আদালতে আসিফের বিরুদ্ধে অভিযোগপত্র জমা দেন মামলার তদন্দকারী কর্মকর্তা সিআইডি পুলিশের উপপরিদর্শক জামাল হোসেন। প্রসঙ্গত, ২০১৮ সালের ৪ জুন  তেজগাঁও থানায় তথ্য ও যোগাযোগ প্রযুক্তি আইনে আসিফের বিরুদ্ধে একটি মামলা করেন গীতিকার শফিক তুহিন। ৬ জুন রাতে ওই মামলায় আসিফ আকবরকে গ্রেপ্তার করে সিআইডি পুলিশ। ১১ জুন ঢাকা মহানগর হাকিম কেশব রায় চৌধুরী ১০ হাজার টাকা মুচলেকায় তার জামিন মঞ্জুর করেন। ওই মামলায় গ্রেপ্তারের সময় আসিফ আকবরের অফিস কক্ষে চার বোতল বিদেশি মদ পাওয়া যায়।</p>
      <p>লাইসেন্স ছাড়া নিজের দখলে বিদেশি মদ রাখার দায়ে ২০১৯ সালের ২৩শে জুলাই তেজগাঁও থানায় প্রশান্ত কুমার সিকদার (উপপরিদর্শক) মাদক আইনে মামলাটি দায়ের করেন।</p>
      <p>এই বিভাগের সর্বাধিক পঠিত</p>
    </article>
  </body>
</html>