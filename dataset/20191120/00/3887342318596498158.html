<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238487-fanusikovia-tottenhamu-reaguju-na-prichod-mourinha-jeho-ego-je-vacsie-nez-nas-novy-stadion"/>
    <meta property="og:site_name" content="ProFutbal"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Fanúšikovia Tottenhamu reagujú na príchod Mourinha: Jeho ego je väčšie než náš nový štadión"/>
    <meta property="og:description" content="Odvolanie Mauricia Pochettina a následné vymenovanie nového manažéra Josého Mourinha museli v Tottenhame chystať už dlhšiu dobu. Táto správa totiž prišla ako blesk z jasného neba. Vedenie „kohútov“ absolútne nenechalo priestor na žiadne špekulácie a už pár hodín po vyhadzove argentínskeho lodivoda oznámilo príchod kontroverzného Portugalčana."/>
  </head>
  <body>
    <article>
      <h1>Fanúšikovia Tottenhamu reagujú na príchod Mourinha: Jeho ego je väčšie než náš nový štadión</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Tomáš Zagiba</a></address>
      <p>Odvolanie Mauricia Pochettina a následné vymenovanie nového manažéra Josého Mourinha museli v Tottenhame chystať už dlhšiu dobu. Táto správa totiž prišla ako blesk z jasného neba. Vedenie „kohútov“ absolútne nenechalo priestor na žiadne špekulácie a už pár hodín po vyhadzove argentínskeho lodivoda oznámilo príchod kontroverzného Portugalčana.</p>
      <related>
        <a href="https://profutbal.sk/clanok/238481-mourinho-novym-trenerom-tottenhamu"/>
      </related>
      <p>Pochettino strávil na severe Londýna päť rokov. Pod jeho vedením sa klub vyšvihol medzi anglickú smotánku, zahral si dokonca i vo finále Ligy majstrov. Vstup do aktuálnej sezóny ale Tottenhamu nevyšiel a vedenie vycítilo, že problém je v 47-ročnom kormidelníkovi. Či bolo jeho odvolanie správnym krokom, to ukážu až najbližšie týždne a mesiace. </p>
      <p>„The Special One“ prichádza do Londýna po tom, ako takmer rok neviedol žiadne mužstvo. Jeho posledný angažmán v Manchestri United sa neskončil nijako slávne. Mnohí už Mourinha odpísali. Bývalý kormidelník Porta, Chelsea, Interu Miláno či Realu Madrid si tentoraz vybral klub z druhého sledu. Tottenham nie je favorit na ligový titul či na triumf v Lige majstrov, napriek tomu má vždy smelé ambície. Podarí sa 56-ročnému manažérovi naplniť ich? </p>
      <p>Reakcie fanúšikov Tottenhamu sú rôzne. Mnohí rodáka zo Setúbalu ospevujú a tvrdia, že hoci jeho tímy nikdy nehrali oslnivý futbal, dokázali víťaziť a získavať trofeje. A práve to „kohúti“ potrebujú. Nájde sa však i kvantum negatívnych názorov, podľa ktorých je Mourinho drahý a preceňovaný, navyše, v klube nerobí dobrú krv. Nuž, uvidí sa, kto bude mať pravdu.</p>
      <figure>
        <iframe data-src="https://twitter.com/DavidLammy/status/1197052002011930624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/sir_virgi69/status/1197066071863377921?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/arturpetrosyan/status/1197078834220273664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/tkaydrift/status/1197065970654875648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WindyCOYS/status/1197040890734362624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/chelsea_army_/status/1197064618130235392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/TrollFootball/status/1197079029162991616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/StanCollymore/status/1197064540632100864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/NozAhmed/status/1197054223013285889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/YedIin/status/1197048249582080000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OptaJoe/status/1197051944176631809?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/farouq_yahaya/status/1197069553152528385?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>