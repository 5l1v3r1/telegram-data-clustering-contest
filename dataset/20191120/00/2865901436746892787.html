<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/vratio-se-karmelo-entoni-neslavno-lebronov-istorijski-tripl-dabl-video/342923"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Vratio se Karmelo Entoni! Neslavno... Lebronov istorijski tripl-dabl (VIDEO)"/>
    <meta property="og:description" content="Gudurić bez poena"/>
  </head>
  <body>
    <article>
      <h1>Vratio se Karmelo Entoni! Neslavno... Lebronov istorijski tripl-dabl (VIDEO)</h1>
      <h2>Gudurić bez poena</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Lebron Džejms</b> je sinoć upisao peti tripl-dabl u sezoni i postao prvi igrač u istoriji koji je tokom karaijere protiv svakog od 30 protivnika u NBA ligi imao tripl-dabl učinak.</p>
      <p>Poslednja žrtva koju je čekao su bili Oklahoma Siti Tanderi i sonoć je konačno i njima uzeo meru. <b>Lebron</b> je upisao 25 poena, 11 skokova i 10 asistencija u pobedi Lejkersa 112:107. Ipak, nije bio najefikasniji. Blistao je <b>Entoni</b> <b>Dejvis</b> koji je koš Oklahome zatrpao 34 poena.</p>
      <p>Lejkersi su dominirali od početka, ali su na kraju dozvolili Oklahomi da serijom 10:0 uhvati priključak i uvede meć u dramatičnu završnicu. Ipak, sjajnu rolu je na kraju odigrao <b>Kentavijus</b> <b>Koldvel</b> <b>Poup</b> i ključnom torjkom je zapečatio pobedu najboljeg tima lige.</p>
      <p>Ipak, zvezda večeri preko Atlantika nije <b>Lebron</b> već čovek koji je ubacio samo 10 poena u porazu svog tima. Svi pričaju o povratku <b>Karmela</b> <b>Entonija</b> na parket posle godinu dana. Veteran je pospisao ugovor sa Portlandom do kraja sezone za nešto više od 2.000.000 dolara i sinoć je debitovao.</p>
      <figure>
        <iframe src="https://www.youtube.com/embed/BTZdJ2T3zSs" width="425" height="349" data-service="Youtube" scrolling="no"/>
      </figure>
      <p><b>Melo</b> je debitovao u svom stilu i pogodio trojku kao kap za prve poene Portlanda na meču. Međutim, na kraju su neslavno završili i on, i Portland. <b>Melo</b> je promašio 10 od 14 šuteva, upisao ukupno 10 poena, a Portland je kao gost poražen 104:115. <b>Džru</b> <b>Holidej</b> je sa 22 poena i 10 asistencija vodio Pelikane do pobede, dok je <b>Mekolum</b> na drugoj strani ubacio 22 poena.</p>
      <p><b>Marko Gudurić</b> je proveo šest minuta na parketu u teškom porazu njegovog Memfisa na svom parketu protiv Golden Stejta – 95:114. Srpski košarkaš je za to vreme provedeno na terenu upisao jedan skok i nije stigao nijednom da šutne. Na drugoj strani je <b>Alek</b> <b>Burks</b> odigrao meč sezone i sa 29 poena vodio Voriorse do trijumfa posle sedam uzastopnih poraza. Ruki <b>Dža</b> <b>Moran</b> sa 20 poena je bio najbolji u Memfisu.</p>
      <p>
        <b>NBA rezultati</b>
      </p>
      <p>Memfis – Golden Stejt 95:114<br/>/Moran 20 – Burks 29/</p>
      <p>Nju Orleans – Portland 115:104<br/>/Holidej 22  - Mekolum 22/</p>
      <p>Sakramento – Feniks 120:116<br/>/Bogdanović 31 – Buker 30/</p>
      <p>Los Anđeles Lejkers – Okalhoma 112:107<br/>/Dejvis 34 – Šreder 31/</p>
      <figure>
        <img src="https://mozzartsport.com/upload/CKEditor/15.11.2019./yapadna.jpg"/>
      </figure>
      <figure>
        <img src="https://mozzartsport.com/upload/CKEditor/15.11.2019./istocna.png"/>
      </figure>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/Baneri/Dejan.Tomas%CC%8Cevic%CC%81%201080x1080.jpg"/>
      </figure>
      <p> </p>
    </article>
  </body>
</html>