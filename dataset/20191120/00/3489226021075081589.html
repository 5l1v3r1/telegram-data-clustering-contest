<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/megala-lathh-poy-kanoyme-kai-katastrefoyme-ton-ypno-mas-5dd4e909e4b6b"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Μεγάλα λάθη που κάνουμε και καταστρέφουμε τον ύπνο μας"/>
    <meta property="og:description" content="Ο ύπνος είναι ένα από τα σημαντικότερα πράγματα στη ζωή για πολλούς λόγος. Ένας καλός ύπνος μπορεί να μας οδηγήσει στην επαγγελματική επιτυχία, μέχρι και στην απώλεια βάρους."/>
  </head>
  <body>
    <article>
      <h1>Μεγάλα λάθη που κάνουμε και καταστρέφουμε τον ύπνο μας</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Ο ύπνος είναι ένα από τα σημαντικότερα πράγματα στη ζωή για πολλούς λόγος. Ένας καλός ύπνος μπορεί να μας οδηγήσει στην επαγγελματική επιτυχία, μέχρι και στην απώλεια βάρους.</h4>
      <p>Υπάρχουν, όμως, μερικά πραγματάκια που πρέπει να αποφεύγετε να κάνετε πριν κοιμηθείτε, αν θέλετε να απολαύσετε έναν ήρεμο και αδιατάρακτο ύπνο.</p>
      <p>Εκτός, λοιπόν, από το να πιείτε ένα καφεδάκι πριν τον ύπνο, αυτά είναι τα έξι πράγματα που πρέπει να αποφεύγετε πριν κοιμηθείτε:</p>
      <p>
        <b>1. Να κοιτάξουμε το κινητό μας ή το τάμπλετ</b>
      </p>
      <p>Ρίχνετε μια τελευταία ματιά στο e-mail σας και στο Facebook, δύο λεπτάκια μόνο. Μην το κάνετε: το φως της οθόνης σταματά την έκκριση της μελατονίνης, μιας ορμόνης που βάζει το σώμα μας σε λειτουργία ύπνου. Αφήστε που τα δύο λεπτάκια στο Facebook/Twitter/όποιο άλλο από τα social media μπορούν να μετατραπούν σε τρεις ώρες και μετά δεν θα ξέρετε πότε θα προλάβετε να κοιμηθείτε.</p>
      <p>
        <b>2. Να πιέζουμε τον εαυτό μας να κοιμηθεί</b>
      </p>
      <p>Πέσαμε στο κρεβάτι και δεν μας παίρνει ο ύπνος; Το μεγαλύτερο λάθος είναι να προσπαθούμε να κάνουμε τον εαυτό μας να κοιμηθεί. Καλύτερα να σηκωθούμε και να κάνουμε κάτι άλλο, μέχρις ότου νυστάξουμε πραγματικά.</p>
      <p>
        <b>3. Να πίνουμε αλκοόλ</b>
      </p>
      <p>Όσοι νομίζουμε ότι το μεθύσι εγγυάται τον ύπνο, κάνουμε λάθος. Πέραν όλων των άλλων, ο ύπνος υπό την επήρρεια αλκοόλ είναι κακός, διακοπτόμενος και καθόλου ξεκούραστος.</p>
      <p>
        <b>4. Να κοιμόμαστε με το κατοικίδιό μας</b>
      </p>
      <p>Είναι ωραίο να κοιμόμαστε με το σκύλο ή τη γάτα μας, ωστόσο, όλοι οι ειδικοί συμφωνούν ότι δεν βοηθά στο να κοιμηθούμε καλά, ενώ μπορεί να αυξήσει τον κίνδυνο εκδήλωσης αλλεργιών.</p>
      <p>
        <b>5. Να ζεσταίνουμε το χώρο</b>
      </p>
      <p>Όλοι οι ειδικοί περί τον ύπνο συμφωνούν ότι ο ύπνος είναι καλύτερος όταν το περιβάλλον είναι δροσερό.</p>
      <p>
        <b>6. Να ασκηθούμε</b>
      </p>
      <p>Η άσκηση λίγο πριν την ώρα του ύπνου είναι λάθος, καθώς αυξάνει τα επίπεδα της θερμοκρασίας του σώματος και μας προετοιμάζει για δράση και όχι για χαλάρωση. Από τις σπάνιες φορές που η άσκηση δεν μας κάνει καλό.</p>
      <p>Πηγή: <a href="https://runnfun.gr/megala-lathi-pou-kanoume-kai-katastrefoume-ton-ypno-mas/"><b>runnfun.gr</b></a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>