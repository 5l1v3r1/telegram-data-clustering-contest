<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/40996/opposition-party-protest-kerala-legislative-assembly"/>
    <meta property="og:site_name" content="Metro Vaartha"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="കെഎസ്‌യു മാർച്ച് സംഘർഷം; നിയമസഭയിൽ പ്രതിപക്ഷ ബഹളം"/>
    <meta property="og:description" content="തിരുവനന്തപുരം: ചൊവ്വാഴ്ച കെഎസ്‌യു നടത്തിയ നിയമസഭ മാർച്ചിൽ ഷാഫി പറമ്പിൽ എംഎൽഎ, കെഎസ്‌യു സംസ്ഥാന സെക്രട്ടറി കെ.എം അഭിജിത്ത് എന്നിവർക്ക് പൊലീസ് മർദനമേറ്റ സംഭവത്തിൽ നിയമസഭയിൽ പ്രതിപക്ഷ ബഹളം. ബാനറുകളും പ്ലക്കാർഡുകളുമായാണ് പ്രതിപക്ഷാംഗങ്ങൾ സഭയിലെത്തിയത്."/>
  </head>
  <body>
    <article>
      <h1>കെഎസ്‌യു മാർച്ച് സംഘർഷം; നിയമസഭയിൽ പ്രതിപക്ഷ ബഹളം </h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>കെ.എം. അഭിജിത്തിന്‍റെ ചോര പുരണ്ട വസ്ത്രവും ഷാഫി പറമ്പിലിനും അഭിജിത്തിനും മർദനമേൽക്കുന്നതിന്‍റെ ചിത്രങ്ങളും പ്രതിപക്ഷാംഗങ്ങൾ ഉയർത്തിക്കാട്ടി.</p>
      <p>തിരുവനന്തപുരം: ചൊവ്വാഴ്ച കെഎസ്‌യു നടത്തിയ നിയമസഭ മാർച്ചിൽ ഷാഫി പറമ്പിൽ എംഎൽഎ, കെഎസ്‌യു സംസ്ഥാന സെക്രട്ടറി കെ.എം അഭിജിത്ത് എന്നിവർക്ക് പൊലീസ് മർദനമേറ്റ സംഭവത്തിൽ നിയമസഭയിൽ പ്രതിപക്ഷ ബഹളം. ബാനറുകളും പ്ലക്കാർഡുകളുമായാണ് പ്രതിപക്ഷാംഗങ്ങൾ സഭയിലെത്തിയത്.</p>
      <p>കെ.എം. അഭിജിത്തിന്‍റെ ചോര പുരണ്ട വസ്ത്രവും ഷാഫി പറമ്പിലിനും അഭിജിത്തിനും മർദനമേൽക്കുന്നതിന്‍റെ ചിത്രങ്ങളും പ്രതിപക്ഷാംഗങ്ങൾ ഉയർത്തിക്കാട്ടി. ചോദ്യോത്തരവേള നിർത്തിവെച്ച് അടിയന്തരപ്രമേയത്തിന്‍റെ നോട്ടീസ് പരിഗണിച്ച് അനുമതി നൽകണമെന്ന് പ്രതിപക്ഷ നേതാവ് രമേശ് ചെന്നിത്തല ആവശ്യപ്പെട്ടു.</p>
      <p>എന്നാൽ ഷാഫി ഉൾപ്പെടെയുള്ളവരെ താൻ ആശുപത്രിയിൽ സന്ദർശിച്ചുവെന്നും ഡോക്ടറോട് സംസാരിച്ചുവെന്നും സ്പീക്കർ വ്യക്തമാക്കി. ചോദ്യോത്തരവേള തുടരട്ടേയെന്നും സ്പീക്കർ പറഞ്ഞു. തുടർന്ന് കുറച്ചുസമയത്തിനു ശേഷം പ്രതിപക്ഷം ബഹളം അവസാനിപ്പിച്ചു.</p>
    </article>
  </body>
</html>