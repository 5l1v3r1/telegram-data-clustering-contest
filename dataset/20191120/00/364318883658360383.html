<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/it-thai-news/380474"/>
    <meta property="og:site_name" content="beartai"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Facebook เผย “ประเทศไทย” นำเทรนด์ซื้อสินค้าผ่านการแชตออนไลน์มากที่สุดในโลก"/>
    <meta property="og:description" content="วันที่ 19 พฤศจิกายน 2019 ที่ผ่านมา Facebook (เฟซบุ๊ก)ได้เผยข้อมูลที่น่าสนใจอันว่าด้วยประเทศไทยนั้น “เป็นผู้นำเทรนด์ในการซื้อขายสินค้าผ่านการแชตออนไลน์มากที่สุดในโลก” "/>
  </head>
  <body>
    <article>
      <h1>Facebook เผย “ประเทศไทย” นำเทรนด์ซื้อสินค้าผ่านการแชตออนไลน์มากที่สุดในโลก</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Warayoot Chertsrichookret</a></address>
      <p>วันที่ 19 พฤศจิกายน 2019 ที่ผ่านมา Facebook (เฟซบุ๊ก)ได้เผยข้อมูลที่น่าสนใจอันว่าด้วยประเทศไทยนั้น <b>“เป็นผู้นำเทรนด์ในการซื้อขายสินค้าผ่านการแชตออนไลน์มากที่สุดในโลก” </b></p>
      <figure>
        <img src="https://www.beartai.com/wp-content/uploads/2019/11/49092834388_824810de47_o.jpg"/>
      </figure>
      <p>นอกเหนือจาก Facebook จะเป็นแพลตฟอร์มโซเชียลมิเดียในการผูกให้คนทั่วโลกได้รู้จักกันอย่างมีสัมพันธไมตรีแล้ว (รวมไปถึงอนาคตกำลังจะกลายเป็นหนึ่งในผู้ขับเคลื่อนเทคโนโลยี) หนึ่งในพันธกิจของพวกเขาคือการช่วยเหลือภาคธุรกิจให้มีการเจริญเติบโตและต่อสู้กับการ Disrupt ในภายภาคหน้าได้อย่างยั่งยืน โดยล่าสุดก็ได้ร่วมจัดทำรายงานกับ Boston Consulting Group (BCG) บริษัทค้นคว้าข้อมูลที่มีสาขาในประเทศไทยมาโดยประมาณ 15 ปี <b>“ด้วยการสำรวจจาก 9 ประเทศร่วม 8,864 คนทั่วโลก และในประเทศไทยได้ทำการสัมภาษณ์เป็นจำนวน 1,234 คน (28 จังหวัด, ต่างอายุและรายได้) ซึ่งประเทศไทยชนะเลิศทั้ง 9 ประเทศ”</b></p>
      <figure>
        <img src="https://www.beartai.com/wp-content/uploads/2019/11/49093544267_d6b095d4dd_o.jpg"/>
      </figure>
      <p>โดย BCG ได้อธิบายรายละเอียดว่า ประเทศไทยมีการใช้อินเทอร์เน็ตที่ติดอันดับโลกอยู่แล้ว และสืบเนื่องเป็นประเทศที่นิยมใช้งาน Facebook หรือโซเชียลมิเดียต่าง ๆ จนส่งทอดมายังมีการซื้อขายผ่านการแชตบนโลกออนไลน์ หรือ Conversational Commerce มากที่สุดในโลก โดยมีข้อมูลที่น่าสนใจผู้ใช้งานบน Facebook <b>แต่ที่น่าสนใจคือ ผู้คนชอบที่จะมีการปฎิสัมพันธ์กับมนุษย์ด้วยกันมากกว่าการเป็นแชตบอท เพราะการแชตจะสามารถทำอะไรได้ด้วยไปพร้อม ๆ กันซึ่งมากกว่าการโทรคุยด้วยเสียอีก</b> นอกจากนี้อีกข้อมูลที่น่ารับทราบไว้ คือ การรับรู้ว่าแชตออนไลน์บนโซเชียลมิเดียในไทยมีมาก 86% รับความรู้ข้อมูลจากสินค้าต่าง ๆ ผ่านผู้ทรงอิทธิพล (Influence) ที่ 61% และตัดสินใจซื้อสินค้าเหล่านั้นอยู่ที่ 40% ซึ่งมากกว่าอเมริกา ที่มีรับรู้ว่าแชตออนไลน์บนโซเชียลมิเดียในไทยอยู่ที่ 44%, และตัดสินใจซื้อสินค้าเพียง 5% เท่านั้น (ส่วนรับความรู้ข้อมูลจากสินค้าต่าง ๆ ผ่านผู้ทรงอิทธิพลทาง BCG ไม่ได้ยกความแตกต่างมากเปรียบเทียบ)</p>
      <figure>
        <img src="https://www.beartai.com/wp-content/uploads/2019/11/49093344386_8da632d5cf_o.jpg"/>
      </figure>
      <p><b>และแน่นอนว่าผู้ที่ซื้อสินค้าผ่านการแชตออนไลน์คือประชากรหญิงโดยคิดเป็น 48% แต่ทั้งนี้ ประชากรชายก็เติบโตขึ้นเรื่อย ๆ ซึ่งตอนนี้อยู่ที่ 34%</b> โดยคนส่วนใหญ่ที่ซื้อบนออนไลน์รายได้จะค่อนข้างสูง และสถานที่อาศัยจะใกล้กับหน้าร้าน และ 3/4 บอกว่าจะซื้อผ่านช่องทางออนไลน์มากกว่าช่องทางอื่น ๆ แต่กลุ่มอื่น ๆ ก็ค่อย ๆ ทยอยโตขึ้น</p>
      <figure>
        <img src="https://www.beartai.com/wp-content/uploads/2019/11/49092832978_e0ff8d1bea_o.jpg"/>
      </figure>
      <p>นอกจากนี้ BCG และ Facebook ยังได้เผยถึงการคาดคะเนในอนาคตของธุรกิจการค้าว่าที่มีหน้าร้านว่าจะไปในทิศทางไหน <b>ซึ่งคำตอบคือบรรดาห้างร้านต่างๆ จะยังคงอยู่ต่อไปได้แค่ต้องมีการปรับตัว </b>เพราะการซื้อขายบนโลกออนไลน์ไม่ใช่เรื่องใหม่ แต่หลายคนและหลายองค์กรหรือบริษัทอาจยังไม่เข้าใจรูปแบบการซื้อขายประเภทนี้เท่าไหร่ และจากการสำรวจ <b>การซื้อขายออนไลน์ไม่ได้มีความเกี่ยวเนื่องกับจังหวัด หรือสถานที่ใกล้กับหน้าร้านเลย หากแต่เกี่ยวกับพฤติกรรมผู้บริโภคที่เปลี่ยนไป </b>สาเหตุเพราะโซเชียลมีเดียคือแพลตฟอร์มแรก ๆ ที่การซื้อขายออนไลน์ (การเข้าถึงร้านค้าต่าง ๆ บนเพจร้านค้าง่ายดายและให้ความรู้สึกลื่นไหล ไร้รอยต่อ) รองลงมาคือเว็บไซต์</p>
      <figure>
        <img src="https://www.beartai.com/wp-content/uploads/2019/11/49093544722_b645174245_o.jpg"/>
      </figure>
      <p>เพื่อช่วยให้ร้านค้าตอบโจทย์ความต้องการของลูกค้าในเอเชียตะวันออกเฉียงใต้และภูมิภาคอื่น ๆ ที่พัฒนาอยู่ตลอดเวลา Facebook ได้เปิดตัวแคมเปญออนไลน์ในชื่อ <b>“การค้าขายในยุคของการสนทนา (Commerce in The Era of Conversation)” </b>โดยจัดทำเป็นสมุดปกขาว คู่มือข้อมูลเชิงลึก แรงบันดาลใจ และแนวปฎิบัติที่ดีที่สุด เพื่อช่วยให้ร้านค้าและลูกค้าได้สัมผัสประสบการณ์การสนทนาที่มีประสิทธิภาพและเกิดประโยชน์กับทั้งสองฝ่าย ซึ่งสามารถอ่านข้อมูลเพิ่มเติม ได้ที่ <a href="https://www.beartai.com/news/it-thai-news/htttps://facebook.com/business/m/cc/messenger">htttps://facebook.com/business/m/cc/messenger</a> และ <a href="https://facebook.com/business/m/cc/whatapp">https://facebook.com/business/m/cc/whatapp</a></p>
    </article>
  </body>
</html>