<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959265"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T00:05:50+00:00"/>
    <meta property="og:title" content="లగ్జరీ ప్రాపర్టీ మార్కెట్లలో ఢిల్లీకి 9వ స్థానం"/>
    <meta property="og:description" content="ADVT"/>
  </head>
  <body>
    <article>
      <h1>లగ్జరీ ప్రాపర్టీ మార్కెట్లలో ఢిల్లీకి 9వ స్థానం</h1>
      <address>
        <time datetime="2019-11-20T00:05:50+00:00">20 Nov 2019, 00:05</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>బెంగళూరుకు 20, ముంబైకి 28వ స్థానం</b>
        </li>
        <li>
          <b>జాబితా విడుదల చేసిన నైట్‌ ఫ్రాంక్‌</b>
        </li>
      </ul>
      <p><b>న్యూఢిల్లీ: </b>ప్రపంచంలో వేగంగా వృద్ధి చెందుతున్న విలాస గృహాల మార్కెట్లలో దేశ రాజధాని ఢిల్లీకి 9వ స్థానం దక్కింది. బెంగళూరు 20, ముంబై 28వ స్థానాల్లో నిలిచాయి. అంతర్జాతీయ ప్రాపర్టీ కన్సల్టింగ్‌ సేవల సంస్థ నైట్‌ ఫ్రాంక్‌ ‘ప్రైమ్‌ గ్లోబల్‌ సిటీస్‌ ఇండెక్స్‌’ పేరుతో సెప్టెంబరు త్రైమాసిక జాబితాను విడుదల చేసింది. జూన్‌ త్రైమాసికంతో పోలిస్తే ఢిల్లీ ఒక స్థానం ఎగబాకగా.. బెంగళూరు 5 స్థానాలు జారుకుంది. జూన్‌ త్రైమాసిక జాబితాలో 30వ స్థానంలో ఉన్న ముంబై ర్యాంకింగ్‌ రెండు స్థానాలు మెరుగుపడింది. తాజా జాబితాలో రష్యా రాజధాని మాస్కో నగరానికి ప్రథమ స్థానం లభించింది. ఈ ఏడాది సెప్టెంబరు త్రైమాసికానికి మాస్కోలో విలాస గృహాల ధరలు వార్షిక ప్రాతిపదికన 11.1 శాతం పెరిగాయని నైట్‌ఫ్రాంక్‌ నివేదిక వెల్లడించింది. జర్మనీలోని ఫ్రాంక్‌ఫర్ట్‌ 2, తైవాన్‌ రాజధాని తైపే 3వ స్థానంలో ఉన్నాయి. దక్షిణ కొరియా రాజఽధాని సియోల్‌ నగరం అన్నింటికంటే అధమ స్థానంలో ఉంది.</p>
      <p> </p>
      <p>
        <b>9 లిస్టెడ్‌ కంపెనీల గృహ విక్రయాల్లో 2% వృద్ధి</b>
      </p>
      <p>జూలై-సెప్టెంబరు కాలానికి దేశంలోని 9 ప్రధాన లిస్టెడ్‌ రియల్‌ ఎస్టేట్‌ కంపెనీల విక్రయాలు 2 శాతం పెరిగి రూ.5,520 కోట్లుగా నమోదయ్యాయి. డీఎల్‌ఎఫ్‌, గోద్రెజ్‌ ప్రాపర్టీస్‌, మహీంద్రా లైఫ్‌ స్పేస్‌, ఒబెరాయ్‌ రియల్టీ, ప్రెస్టీజ్‌, శోభా, పురవంకర, బ్రిగేడ్‌, కోల్టే-పాటిల్‌ సంస్థల గృహాల బుకింగ్‌ డేటా ఆధారంగా ప్రాపర్టీ కన్సల్టింగ్‌ సేవల సంస్థ అనరాక్‌ ఈ రిపోర్టు విడుదల చేసింది.</p>
    </article>
  </body>
</html>