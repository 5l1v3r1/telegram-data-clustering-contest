<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/dolar-tl-5-7190-seviyesinde-islem-goruyor-/1650486"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Dolar/TL 5,7190 seviyesinde işlem görüyor"/>
    <meta property="og:description" content="Dolar/TL, güne yükselişle başlamasının ardından 5,7190'dan satılıyor."/>
  </head>
  <body>
    <article>
      <h1>Dolar/TL 5,7190 seviyesinde işlem görüyor</h1>
      <h2>Dolar/TL, güne yükselişle başlamasının ardından 5,7190'dan satılıyor.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Murat Birinci  </a></address>
      <h4>Istanbul</h4>
      <p><b>Dolar/TL</b>, güne yükselişle başlamasının ardından 5,7190'dan satılıyor.</p>
      <p>Türk lirası varlıklara ilginin devam etmesiyle dün son 2 haftanın en düşük seviyesi olan 5,6955'e kadar gerileyen dolar/TL, günü önceki kapanışa göre yüzde 0,75 değer kaybıyla 5,6968'den tamamladı.</p>
      <p>Dolar/TL, bugüne yükselişle başlamasının ardından saat 10.10 itibarıyla önceki kapanışın yaklaşık yüzde 0,4 üzerinde 5,7190'dan alıcı buluyor.</p>
      <p>Aynı dakikalarda avro/TL yüzde 0,3 artışla 6,3320, sterlin/TL yüzde 0,4 artışla 7,3840'tan işlem görüyor.</p>
      <p>Avro/dolar paritesi yüzde 0,1 düşüşle 1,1068, dolar endeksi yüzde 0,06 artışla 97,9 seviyesinde bulunuyor.</p>
      <p>Analistler, bugün yurt içinde merkezi yönetim brüt borç stoku verisi, yurt dışında ise ABD Merkez Bankası'nın (Fed) ekim ayı toplantı tutanaklarının takip edileceğini belirterek, teknik açıdan dolar/TL'de 5,6850'nin destek, 5,7550'nin direnç konumunda bulunduğunu kaydetti.</p>
      <related>
        <a href="https://www.aa.com.tr/tr/ekonomi/dolar-tl-5-7190-seviyesinde-islem-goruyor-/1650486"/>
        <a href="https://www.aa.com.tr/tr/ekonomi/kuresel-piyasalar-yeni-haftada-yogun-gundeme-odaklandi/1648310"/>
      </related>
    </article>
  </body>
</html>