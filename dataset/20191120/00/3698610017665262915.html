<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/aktivisti-vimagayut-rozmistit-na-pachkah-sigaret-zobrazhennya-hvorob-330249_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T00:27:00+00:00"/>
    <meta property="og:title" content="Активісти вимагають розмістити на пачках цигарок зображення хвороб"/>
    <meta property="og:description" content="Учасники акції закликали парламент запровадити в Україні стандартизовані пачки сигарет з великими зображеннями хвороб."/>
  </head>
  <body>
    <article>
      <h1>Активісти вимагають розмістити на пачках цигарок зображення хвороб</h1>
      <h2>Учасники акції закликали парламент запровадити в Україні стандартизовані пачки сигарет з великими зображеннями хвороб.</h2>
      <address>
        <time datetime="2019-11-20T00:27:00+00:00">20 Nov 2019, 00:27</time>
      </address>
      <slideshow>
        <figure>
          <img src="https://image.zn.ua/media/images/614xX/Nov2019/245416.jpg"/>
          <figcaption>© Василь Артюшенко, DT.UA</figcaption>
        </figure>
        <figure>
          <img src="https://image.zn.ua/media/images/614xX/Nov2019/245417.jpg"/>
          <figcaption>© Василь Артюшенко, DT.UA</figcaption>
        </figure>
        <figure>
          <img src="https://image.zn.ua/media/images/614xX/Nov2019/245418.jpg"/>
          <figcaption>© Василь Артюшенко, DT.UA</figcaption>
        </figure>
        <figure>
          <img src="https://image.zn.ua/media/images/614xX/Nov2019/245420.jpg"/>
          <figcaption>© Василь Артюшенко, DT.UA</figcaption>
        </figure>
        <figure>
          <img src="https://image.zn.ua/media/images/614xX/Nov2019/245421.jpg"/>
          <figcaption>© Василь Артюшенко, DT.UA</figcaption>
        </figure>
        <figure>
          <img src="https://image.zn.ua/media/images/614xX/Nov2019/245422.jpg"/>
          <figcaption>© Василь Артюшенко, DT.UA</figcaption>
        </figure>
      </slideshow>
      <p>У Маріїнському парку відбулась акція та брифінг з нагоди Міжнародного дня відмови від куріння.</p>
      <p>Учасники принесли великі макети пачок сигарет із різним маркуванням і закликали парламент запровадити в Україні стандартизовані пачки сигарет з великими зображеннями хвороб. Під час події можна було наочно  порівняти, наскільки привабливими є українські упаковки тютюнових виробів та відразливими стандартизовані пачки. Запровадження стандартизованої пачки сигарет - це дієвий інструмент у боротьбі із тютюновою залежністю.</p>
      <p>Стандартизовані пачки сигарет  мають бути  однакового темно-оливкового кольору із великими ілюстрованими попередженнями про шкоду куріння (покривати щонайменше 65% поверхні), не містити логотипів та зображень тютюнових марок чи пропагандистської інформації на упаковці. Всі торгові назви і назви виробів  мають бути уніфікованого кольору, шрифту та формату. Всесвітня організація охорони здоров'я у Керівних принципах до статті 11 Рамкової конвенції з боротьби проти тютюну рекомендує маркувати пачки сигарет саме таким чином. Україна ратифікувала цю конвенцію ще в 2006 році і зобов'язана її виконувати.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>