<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/ingilterede-polis-gizemli-hayirseveri-ariyor/1651016"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="İngiltere'de polis 'gizemli hayırseveri' arıyor"/>
    <meta property="og:description" content="İngiltere'nin kuzeyindeki Blackhall Colliery kasabası sokaklarında beş yılda toplam 12 kez bulunan para dolu zarfları kimin bıraktığı hala tespit edilemedi."/>
  </head>
  <body>
    <article>
      <h1>İngiltere'de polis 'gizemli hayırseveri' arıyor</h1>
      <h2>İngiltere'nin kuzeyindeki Blackhall Colliery kasabası sokaklarında beş yılda toplam 12 kez bulunan para dolu zarfları kimin bıraktığı hala tespit edilemedi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Hasan Esen  </a></address>
      <h4>Londra</h4>
      <p><b>İngiltere</b>'de polis, bir kasabada <b>sokağa içi para dolu zarflar</b> bırakan gizemli "<b>hayırseveri</b>" arıyor.</p>
      <p>İngiliz basınına göre, ülkenin kuzeyindeki <b>Blackhall Colliery</b> kasabasında 2014'ten beri ortaya çıkan para dolu zarflarla ilgili gizem devam ediyor.</p>
      <p>Son olarak bu hafta başında içinde 2 bin sterlin olan bir zarf daha bulundu. Böylece para dolu zarfların sayısı sene içinde 4'e, toplamda ise 12'ye çıktı.</p>
      <h3>"Durum gizemli kalmayı sürdürüyor"</h3>
      <p>Polis, paraları kimin bıraktığını bulmak için kişiler, kurumlar ve bankalarla görüşüp, banknotlar üzerinde parmak izi aradı. Ancak güvenlik güçleri, tüm çabalarına rağmen gizemli kişiyi bulamadı.</p>
      <p>Yerel polis sözcüsü Constable John Forster, konuya ilişkin, "Durum gizemli kalmayı sürdürüyor. Dolayısıyla bu rastgele olayı aydınlatmamıza yardımcı olacak herhangi bir bilgiyi memnuniyetle karşılarız." dedi.</p>
      <p>Paraları bırakan kişinin bir "hayırsever" olabileceğini kaydeden Forster, banknotları bulup getiren vatandaşlara da teşekkür etti.</p>
      <p>Forster, son olaydaki paranın daha öncekiler gibi iki hafta kendilerinde kalacağını, sahibinin çıkmaması durumunda bulan kişiye iade edileceğini söyledi.</p>
      <related>
        <a href="https://www.aa.com.tr/tr/dunya/ingilterede-polis-gizemli-hayirseveri-ariyor/1651016"/>
        <a href="https://www.aa.com.tr/tr/dunya/sisi-yonetiminin-yolsuzluklarini-ifsa-eden-is-adami-muhalefet-cephesi-kuruyor/1650987"/>
        <a href="https://www.aa.com.tr/tr/dunya/ingiltereden-hong-kongda-taraflara-diyalog-cagrisi/1649136"/>
        <a href="https://www.aa.com.tr/tr/dunya/uluslararasi-ceza-mahkemesi-ingiliz-ordusuna-savas-sucu-sorusturmasi-acabilir/1648861"/>
        <a href="https://www.aa.com.tr/tr/dunya/ingilterede-muhalefet-her-sorunda-gocmenleri-suclayan-politikacilara-videoyla-karsilik-verdi/1646828"/>
        <a href="https://www.aa.com.tr/tr/dunya/ingiltere-basbakani-johnsona-gore-muhalefetin-bedava-internet-plani-deli-sacmasi/1646827"/>
      </related>
    </article>
  </body>
</html>