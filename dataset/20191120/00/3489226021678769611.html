<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xontrainei-h-kontra-kokkalh-marinakh"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Σκληρή απάντηση Κόκκαλη στους ισχυρισμούς Μαρινάκη"/>
    <meta property="og:description" content="Ο Σωκράτης Κόκκαλης απάντησε στα όσα ειπώθηκαν από την πλευρά του Βαγγέλη Μαρινάκη, μετά την επιστολή της Θρύλος ΑΕ για το προπονητικό του Ρέντη."/>
  </head>
  <body>
    <article>
      <h1>Σκληρή απάντηση Κόκκαλη στους ισχυρισμούς Μαρινάκη</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Ο Σωκράτης Κόκκαλης απάντησε στα όσα ειπώθηκαν από την πλευρά του Βαγγέλη Μαρινάκη, μετά την επιστολή της Θρύλος ΑΕ για το προπονητικό του Ρέντη.</h4>
      <p>Στην επιστολή του, ο <b>Σωκράτης Κόκκαλης </b>επισημαίνει ότι δεν θα μείνουν αναπάντητες οι επιθέσεις που δέχεται εκείνος και η οικογένειά του από τα Μέσα επιρροής του <b>Βαγγέλη Μαρινάκη</b>, κλείνοντας με την επισήμανση πως: <i>«Ο Ολυμπιακός ανήκει στο λαό του, είναι πιο μεγάλος από εμένα και σίγουρα από εσένα. Μην συνεχίζεις να τον μικραίνεις».</i></p>
      <h3>Η επιστολή του Σωκράτη Κόκκαλη προς τον Βαγγέλη Μαρινάκη</h3>
      <p>Κύριε Μαρινάκη,</p>
      <p>ΦΤΑΝΕΙ ΠΙΑ!</p>
      <p>Οι συνεχείς απαράδεκτοι και συκοφαντικοί ισχυρισμοί σου εις βάρος μου, οι άθλιες επιθέσεις εναντίον της οικογένειάς μου και οι βρώμικες μεθοδεύσεις κατά των επιχειρήσεων που συμμετέχω, με αποκορύφωμα το χθεσινό οχετό από τα Μέσα που έχεις εξαγοράσει δεν θα μείνουν πλέον αναπάντητα.</p>
      <p>Παρέλαβα έναν Ολυμπιακό ερείπιο και σου παρέδωσα ένα ΜΕΓΑΛΟ Ολυμπιακό με πρωταθλήματα, κύπελλα, σύγχρονο γήπεδο, προπονητικό κέντρο, ακαδημίες, σχολές και γραφεία.</p>
      <p>Για να γίνουν όλα αυτά, που ήταν μία προσπάθεια ιδιαίτερη δύσκολη, εκτός από εκατοντάδες εκατομμύρια ευρώ, διέθεσα πολύ χρόνο, έλαβα κρίσιμες πρωτοβουλίες και δύσκολες αποφάσεις γιατί πάνω από όλα είχα το συμφέρον του Ολυμπιακού.</p>
      <p>Από την πρώτη μέχρι την τελευταία στιγμή ήμουν προσωπικά Πρόεδρος και ο μέτοχος του Ολυμπιακού χωρίς να κρύβομαι πίσω από offshore εταιρείες και παρένθετα πρόσωπα.</p>
      <p>Βλέπω ότι εσύ χρησιμοποιείς τον Ολυμπιακό και ΜΜΕ που ελέγχεις ως ασπίδα προσωπικής σου προστασίας, εργαλεία προώθησης προσωπικών σου συμφερόντων και πολιτικών φιλοδοξιών.</p>
      <p>Ο Ολυμπιακός ανήκει στο λαό του, είναι πιο μεγάλος από μένα και σίγουρα από σένα.</p>
      <p>Μην συνεχίζεις να τον μικραίνεις.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>