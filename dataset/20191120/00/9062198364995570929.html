<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380840/hak-is-kisa-film-yarismasina-rekor-basvuru"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="HAK-İŞ Kısa Film Yarışmasına rekor başvuru…"/>
    <meta property="og:description" content="Hak-İş Konfederasyonu tarafından bu yıl sekizincisi gerçekleştirilen ‘Uluslararası Kısa Film Yarışması’na Türkiye’den ve uluslararası alandan rekor düzeyde başvuru oldu."/>
  </head>
  <body>
    <article>
      <h1>HAK-İŞ Kısa Film Yarışmasına rekor başvuru…</h1>
      <h2>Hak-İş Konfederasyonu tarafından bu yıl sekizincisi gerçekleştirilen ‘Uluslararası Kısa Film Yarışması’na Türkiye’den ve uluslararası alandan rekor düzeyde başvuru oldu.</h2>
      <address>
        <time datetime="2019-11-20T00:30:00+00:00">20 Nov 2019, 00:30</time>
      </address>
      <p>214’ü Türkiye’den olmak üzere 119 ülkeden 4 bin 46 film yapımcısı katıldı. Yarışma kapsamında ulusal ve uluslararası alanda iki kategoride 11 dalda toplam 60 bin TL’nin üzerinde ödül verilecek.</p>
      <p>Hak-İş Konfederasyonu Kültür Sanat Komitesi tarafından yürütülen Hak-İş ‘Uluslararası Kısa Film Yarışması’nın sekizincisi bu yıl Kültür ve Turizm Bakanlığı’nın katkılarıyla gerçekleştiriliyor. 30 Eylül itibarı ile başvuruların sona erdiği yarışmaya 214’ü Türkiye’den olmak üzere 119 ülkeden toplam 4 bin 46 film yapımcısı başvuruda bulundu.</p>
      <h3>ÖDÜL 60 BİN TL’NİN ÜZERİNDE</h3>
      <p>Yarışma kapsamında ulusal ve uluslararası alanda iki kategoride 11 dalda toplam 60 bin TL’yi aşkın ödül verilecek. Birinci olan filme 10 bin TL, ikinci olan filme 5 bin TL, üçüncü olan filme ise 2 bin 500 TL verilecek. Yarışmada ayrıca ‘Sendikacı Gözünden’ kategorilerinde belirlenecek eserlere de biner TL ödül ve özel tasarlanan ‘ödül plaketi’ takdim edilecek.</p>
      <h3>ÖDÜL TÖRENİ 27 KASIM ÇARŞAMBA GÜNÜ</h3>
      <p>Hak-İş ‘8. Uluslararası Kısa Film Yarışması’ ödülleri, Kültür ve Turizm Bakanı Mehmet Nuri Ersoy başta olmak üzere sinema ve sanat dünyasından yerli-yabancı pek çok sanatçı ve Hak-İş teşkilatının katılımı ile 27 Kasım 2019 Çarşamba günü Ankara’da Hilton Garden Inn Otel’de görkemli bir törenle sahiplerini bulacak.</p>
      <p> </p>
      <p> </p>
    </article>
  </body>
</html>