<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/xiaomi-prek-mobilnikovopozarja-na-blizajoce-potrese/194274/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Xiaomi prek mobilnikov opozarja na bližajoče potrese"/>
    <meta property="og:description" content="Xiaomi bo lastnikom mobilnih telefonov in TV predvajalnikov (set-top boxov) na Kitajskem v kratkem predstavil nadvse koristno novost: sistem za zgodnje opozarjanje..."/>
  </head>
  <body>
    <article>
      <h1>Xiaomi prek mobilnikov opozarja na bližajoče potrese</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b><a href="https://www.mi.com/">Xiaomi</a> bo lastnikom mobilnih telefonov in TV predvajalnikov (set-top boxov) na Kitajskem v kratkem predstavil nadvse koristno novost: sistem za zgodnje opozarjanje na bližajoči se potres v bližini uporabnika. Xiaomi napoveduje, da je s pomočjo inovativnih tehnologij uporabnikom sposoben posredovati opozorilo o bližajočem potresu nekaj sekund, morda celo nekaj deset sekund pred dogodkom.</b>
      </p>
      <figure>
        <img src="https://www.monitor.si/media/monitor/slike/novice/2019/november/__1200/2019-11-20--xiaomi.jpg"/>
      </figure>
      <p>Sistem so že uspešno preizkusili v domači pokrajini Sichuan, kjer so potresi zelo pogosti. Rezultati so menda zelo spodbudni, zato so se odločili, da bodo o sistem predstavili širši javnosti. Nobenega dvoma ni, da bi učinkovit sistem za zgodnje alarmiranje v primeru rušilnih potresov lahko utegnil ogromno življenj.</p>
      <p>Treba je povedati, da Xiaomi ni edini, ki preizkuša tovrstni način opozarjanja prebivalcev o potresih. Apple je denimo po rušilnem in potresu na Japonskem leta v letu 2011 tamkajšnjim prebivalcem zagotovil poseben sistem alarmiranja. V ZDA pa agencija za krizno upravljanje FEMA preizkuša poseben sistem za alarmiranje imenovan Wireless Emergency Alert (WEA), ki deluje tako na Androidu, kot na telefonih iOS.</p>
      <p>Xiaomi trdi, da je njihova rešitev v vsaj enem delu edinstvena, saj za posredovanje alarmov ne potrebuje internetne povezave. Kako točno deluje sistem, bodo razkrili čez čas, so pa ob tem sporočili, da so pripravljeni tehnologijo deliti z drugimi proizvajalci.</p>
    </article>
  </body>
</html>