<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/politika/saadet-partisi-genel-baskani-karamollaoglu-israilin-zulmune-ses-cikarilmiyor/1650797"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Saadet Partisi Genel Başkanı Karamollaoğlu: İsrail'in zulmüne ses çıkarılmıyor"/>
    <meta property="og:description" content="Saadet Partisi Genel Başkanı Karamollaoğlu, İsrail'in Filistin'de yıllardır haksız politikalara imza attığını belirterek, ABD, Rusya ve Çin tarafından da &quot;İsrail'in zulmüne ses çıkarılmamasını&quot; eleştirdi."/>
  </head>
  <body>
    <article>
      <h1>Saadet Partisi Genel Başkanı Karamollaoğlu: İsrail'in zulmüne ses çıkarılmıyor</h1>
      <h2>Saadet Partisi Genel Başkanı Karamollaoğlu, İsrail'in Filistin'de yıllardır haksız politikalara imza attığını belirterek, ABD, Rusya ve Çin tarafından da "İsrail'in zulmüne ses çıkarılmamasını" eleştirdi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Tahsin Küçükkaraca  </a></address>
      <h4>Ankara</h4>
      <p><b>Saadet Partisi Genel Başkanı Temel Karamollaoğlu</b>, Saadet Partisi Eğitim Merkezi'nde, Genel İdare Kurulu toplantısının ardından düzenlediği basın toplantısında <b>İsrail'in şiddet politikaları</b>na tepki gösterdi.</p>
      <p>İsrail'in menfaatleri uğruna tüm dünyanın gözü önünde Filistinlilere yıllardır zulmettiği söyleyen Karamollaoğlu, "Mazlumların haklarını arayamadığı, elde ettikleri hakları sonuna kadar kullanamadığı bir yerde adaletten söz edilemez." diye konuştu.</p>
      <p>Karamollaoğlu, ABD, Rusya ve Çin gibi küresel güçler tarafından "İsrail'in zulmüne ses çıkarılmadığını" kaydederek, dünyada barış, huzur ve adaletin sağlanması bakımından İsrail'in haksız eylemlerinin durdurulması gerektiğini vurguladı.</p>
      <related>
        <a href="https://www.aa.com.tr/tr/politika/saadet-partisi-genel-baskani-karamollaoglu-israilin-zulmune-ses-cikarilmiyor/1650797"/>
      </related>
    </article>
  </body>
</html>