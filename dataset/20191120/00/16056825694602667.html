<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200079"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ফরিদপুর থেকে সব রুটের বাস-ট্রাক চলাচল বন্ধ"/>
    <meta property="og:description" content="সড়ক পরিবহন আইন সংস্কারের দাবিতে ফরিদপুর থেকে দুরপাল্লার পরিবহনগুলো বন্ধ রেখেছে জেলার শ্রমিকরা। আজ সকাল থেকে জেলা থেকে ঢাকাসহ কোন রুটের বাস ছেড়ে যায়নি। এদিকে শ্রমিক ইউনিয়নগুলোর নেতারা দাবির সঙ্গে একমত না হলেও শ্রমিকরা বলছেন, দাবি আদায় না হওয়া পর্যন্ত তারা আর পরিবহন চালাবে না। সকাল থেকে ফরিদপুর থেকে কুষ্টিয়া, বরিশাল, যশোর, খুলনা, ঝিনাইদহ রুটের সকল ধরণের পরিবহন চলাচল বন্ধ রয়েছে। এছাড়াও ঢাকার উদ্দেশ্যে ছেড়ে যায়নি কোন পরিবহন। জেলার ট্রাক স্ট্যান্ড থেকেও পণ্যবাহী কোন যানবাহন ছেড়ে যায়নি। তবে কিছু কিছু লোকাল ট্র্রাক চলছে বলে ট্র্রাক শ্রমিক ইউনিয়নের নেতৃবৃন্দ জানিয়েছে।এদিকে জেলার পরিবহনগুলো বন্ধ থাকলেও প্রশাসনের তরফ থেকে তেমন কোন ভুমিকা লক্ষ্য করা যায়নি।"/>
  </head>
  <body>
    <article>
      <h1>ফরিদপুর থেকে সব রুটের বাস-ট্রাক চলাচল বন্ধ</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">ফরিদপুর প্রতিনিধি</a></address>
      <p>সড়ক পরিবহন আইন সংস্কারের দাবিতে ফরিদপুর থেকে দুরপাল্লার পরিবহনগুলো বন্ধ রেখেছে জেলার শ্রমিকরা। আজ সকাল থেকে জেলা থেকে ঢাকাসহ কোন রুটের বাস ছেড়ে যায়নি। এদিকে শ্রমিক ইউনিয়নগুলোর নেতারা দাবির সঙ্গে একমত না হলেও শ্রমিকরা বলছেন, দাবি আদায় না হওয়া পর্যন্ত তারা আর পরিবহন চালাবে না।</p>
      <p>সকাল থেকে ফরিদপুর থেকে কুষ্টিয়া, বরিশাল, যশোর, খুলনা, ঝিনাইদহ রুটের সকল ধরণের পরিবহন চলাচল বন্ধ রয়েছে। এছাড়াও ঢাকার উদ্দেশ্যে ছেড়ে যায়নি কোন পরিবহন।</p>
      <p>জেলার ট্রাক স্ট্যান্ড থেকেও পণ্যবাহী কোন যানবাহন ছেড়ে যায়নি। তবে কিছু কিছু লোকাল ট্র্রাক চলছে বলে ট্র্রাক শ্রমিক ইউনিয়নের নেতৃবৃন্দ জানিয়েছে।</p>
      <p>এদিকে জেলার পরিবহনগুলো বন্ধ থাকলেও প্রশাসনের তরফ থেকে তেমন কোন ভুমিকা লক্ষ্য করা যায়নি।</p>
      <p>এই বিভাগের সর্বাধিক পঠিত</p>
    </article>
  </body>
</html>