<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/pijany-policjant-na-sluzbie-i-z-bronia-na-komisariacie-w-lewinie-brzeskim-komendant-w-brzegu-wszczal-przeciwko-niemu/ar/c1-14594187"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Pijany policjant na służbie i z bronią na komisariacie w Lewinie Brzeskim. Komendant w Brzegu wszczął przeciwko niemu dyscyplinarkę"/>
    <meta property="og:description" content="Policjant z komisariatu w Lewinie Brzeskim był pijany na służbie. Brzeski komendant powiatowy wszczął wobec niemu postępowanie dyscyplinarne. Dwaj inni funkcjonariusze sami poprosili o zbadanie alkomatem i... zostali cofnięci do domów."/>
  </head>
  <body>
    <article>
      <h1>Pijany policjant na służbie i z bronią na komisariacie w Lewinie Brzeskim. Komendant w Brzegu wszczął przeciwko niemu dyscyplinarkę</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Sławomir Draguła</a></address>
      <p>
        <b>Policjant z komisariatu w Lewinie Brzeskim był pijany na służbie. Brzeski komendant powiatowy wszczął wobec niemu postępowanie dyscyplinarne. Dwaj inni funkcjonariusze sami poprosili o zbadanie alkomatem i... zostali cofnięci do domów.</b>
      </p>
      <p>Komendant Powiatowy Policji w Brzegu wszczął postępowanie dyscyplinarne wobec policjanta z komisariatu w Lewinie Brzeskim, który przyszedł pijany na służbę.</p>
      <p>Jak dowiedziało się nto funkcjonariusz nie przyznał się do tego przed jej rozpoczęciem i pobrał broń. Na szczęście wyszło na jaw, że jest pod wpływem alkoholu.</p>
      <blockquote>Decyzją komendanta został zawieszony w czynnościach służbowych i wszczęte zostało wobec niego postępowanie dyscyplinarne - mówi młodszy aspirant Patrycja Kaszuba, rzecznik prasowy Komendy Powiatowej Policji w Brzegu. - Stanowczo należy zaznaczyć, że w naszych szeregach nie ma przyzwolenia na takie zachowanie i osoby, które nie będą tego przestrzegać muszą się liczyć z wydaleniem ze służby.</blockquote>
      <p>Natomiast <a href="https://www.motofakty.pl/artykul/akcja-znicz-2019-te-elementy-bedzie-kontrolowac-policja.html#utm_medium=alz&amp;utm_source=nto.pl&amp;utm_campaign=artykul">1 listopada</a>, podczas Akcji Znicz, dwaj inni funkcjonariusze Komendy Powiatowej Policji w Brzegu zgłosili dyżurnemu, że są w złej kondycji psychofizycznej. Było to jeszcze przed odprawą służbową, nie została również wydana im broń.</p>
      <blockquote>Została wyznaczona im służba w innym terminie, a tego dnia ich obowiązki przejęli inni policjanci - informuje Patrycja Kaszuba.</blockquote>
    </article>
  </body>
</html>