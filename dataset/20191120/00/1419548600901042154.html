<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/jp4227"/>
    <meta property="og:site_name" content="News7 Tamil"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="மத்திய அரசிற்கு சசி தரூர் கேள்வி!"/>
    <meta property="og:description" content="மத்திய அரசிற்கு சசி தரூர் கேள்வி!"/>
  </head>
  <body>
    <article>
      <h1>மத்திய அரசிற்கு சசி தரூர் கேள்வி!</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">niruban</a></address>
      <p><b>காங்கிரஸ் தலைவர் சோனியா காந்தி மற்றும் அவரது மகன் ராகுல் காந்தியின் உயிருக்கு ஏதேனும் ஆபத்து நேர்ந்தால் அதற்கு மத்திய அரசுதான் பொறுப்பேற்க வேண்டும் என்று காங்கிரஸ் மூத்த தலைவர் சசி தரூர் தெரிவித்துள்ளார்.</b> </p>
      <p>டெல்லியில் செய்தியாளர்களிடம் பேசிய அவர், இந்திரா காந்தியும், ராஜிவ் காந்தியும் படுகொலை செய்யப்பட்டதை அடுத்தே, சோனியா காந்தியின் குடும்பத்திற்கு எஸ்.பி.ஜி. பாதுகாப்பு அளிக்கப்பட்டதாகக் குறிப்பிட்டார். ஆனால், அந்த பாதுகாப்பு தற்போது குறைக்கப்பட்டிருப்பது வேதனை அளிப்பதாக சசி தரூர் தெரிவித்துள்ளார். </p>
      <p>பாதுகாப்பை குறைப்பதால் மத்திய அரசு என்ன சாதிக்கப் போகிறது என கேள்வி எழுப்பிய சசி தரூர், சோனியா காந்தி குடும்பத்தினரின் உயிருக்கு ஏதேனும் ஆபத்து நேருமானால், அதற்கு மத்திய அரசுதான் பொறுப்பேற்க வேண்டும் என்றும் தெரிவித்தார்.</p>
    </article>
  </body>
</html>