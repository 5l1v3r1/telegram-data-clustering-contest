<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/sicakliklar-azalacak-yagisli-hava-geliyor/1650809"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Sıcaklıklar azalacak, yağışlı hava geliyor"/>
    <meta property="og:description" content="Meteoroloji Genel Müdürü Volkan Mutlu Coşkun, yağışlı sistemlerin etkisiyle sıcaklıkların cuma gününden itibaren azalarak mevsim normallerine düşeceğini bildirdi."/>
  </head>
  <body>
    <article>
      <h1>Sıcaklıklar azalacak, yağışlı hava geliyor</h1>
      <h2>Meteoroloji Genel Müdürü Volkan Mutlu Coşkun, yağışlı sistemlerin etkisiyle sıcaklıkların cuma gününden itibaren azalarak mevsim normallerine düşeceğini bildirdi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Deniz Çiçek Palabıyık  </a></address>
      <h4>Ankara</h4>
      <p><b>Meteoroloji Genel Müdürü Volkan Mutlu Coşkun,</b> yaptığı yazılı açıklamada, <b>hava sıcaklığı</b>nın uzun süredir ülke genelinde mevsim normallerinin üzerinde seyrettiğini hatırlattı. </p>
      <p>Yağışlı sistemlerin etkisiyle sıcaklıkların cuma gününden itibaren azalarak <b>mevsim normallerine düşeceği</b>ni belirten Coşkun, cuma ve pazartesi günleri <b>yağışlı sistem</b>lerin ülkeye giriş yapacağını kaydetti.</p>
      <p>Coşkun, yağışlı sisteme ilişkin şu bilgileri verdi:</p>
      <p>"22 Kasım Cuma ve 23 Kasım Cumartesi günleri Marmara, Ege ve Batı Akdeniz bölgelerinde görülecek yağışların 24 Kasım Pazar günü etkisini kaybetmesi bekleniyor. 25 Kasım Pazartesi gününden itibaren ise Orta Akdeniz üzerinden gelecek alçak basınç merkezi ve cephe sistemlerinin etkisiyle ülkemizin yeni bir yağışlı sistemin etkisine gireceği ve bu yağışların yurdun büyük bir bölümünde görüleceği tahmin ediliyor."</p>
      <related>
        <a href="https://www.aa.com.tr/tr/turkiye/sicakliklar-azalacak-yagisli-hava-geliyor/1650809"/>
      </related>
    </article>
  </body>
</html>