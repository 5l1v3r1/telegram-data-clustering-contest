<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200115"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="এ অপেক্ষার শেষ কখন?"/>
    <meta property="og:description" content="৭২ বছরের বৃদ্ধ রহিম মিয়া। বাড়ি টাঙ্গাইল। গত ২৮ দিন ধরে মুগদা জেনারেল হাসপাতালে ভর্তি ছিলেন। মেজর একটি অপারেশন হয়েছে তার। আজই ছাড়া পেয়েছেন হাসপাতাল থেকে। সঙ্গে তার স্ত্রী কোহিনুর বেগম। রয়েছেন জামাই জমশেদও। ঢাকায় থাকার কোন জায়গা নেই। নেই দুরসম্পর্কের আত্মীয়-স্বজনও। তাই হাসপাতাল থেকে সোজা চলে যান গাবতলী বাস টার্মিনালে। কিন্তু বিধিবাম। গাবতলী গিয়ে জানতে পারেন বাস ছাড়বে না। পরিবহন শ্রমিকদের ধর্মঘট চলছে। এ অবস্থায় অসুস্থ রহিম মিয়াকে নিয়ে বিপাকে পড়েছেন তার স্ত্রী ও জামাতা। ঢাকায় থাকার কোন জায়গা না থাকায় সকাল থেকে বিকাল গড়িয়ে গেলেও টার্মিনালেই বসে রয়েছেন তারা। অসুস্থ বৃদ্ধ স্বামীর পাশে বসে কাঁদছেন কোহিনুর বেগম। সকাল থেকে মুখে দানা-পানিও পড়েনি কারো। এ অপেক্ষার পালা কখন শেষ হবে তা তাদের অজানা।"/>
  </head>
  <body>
    <article>
      <h1>এ অপেক্ষার শেষ কখন?</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">নাসির উদ্দিন</a></address>
      <p>৭২ বছরের বৃদ্ধ রহিম মিয়া। বাড়ি টাঙ্গাইল। গত ২৮ দিন ধরে মুগদা জেনারেল হাসপাতালে ভর্তি ছিলেন। মেজর একটি অপারেশন হয়েছে তার। আজই ছাড়া পেয়েছেন হাসপাতাল থেকে। সঙ্গে তার স্ত্রী কোহিনুর বেগম। রয়েছেন জামাই জমশেদও।</p>
      <p>ঢাকায় থাকার কোন জায়গা নেই।</p>
      <p>নেই দুরসম্পর্কের আত্মীয়-স্বজনও। তাই হাসপাতাল থেকে সোজা চলে যান গাবতলী বাস টার্মিনালে। কিন্তু বিধিবাম। গাবতলী গিয়ে জানতে পারেন বাস ছাড়বে না। পরিবহন শ্রমিকদের ধর্মঘট চলছে।</p>
      <p>এ অবস্থায় অসুস্থ রহিম মিয়াকে নিয়ে বিপাকে পড়েছেন তার স্ত্রী ও জামাতা। ঢাকায় থাকার কোন জায়গা না থাকায় সকাল থেকে বিকাল গড়িয়ে গেলেও টার্মিনালেই বসে রয়েছেন তারা। অসুস্থ বৃদ্ধ স্বামীর পাশে বসে কাঁদছেন কোহিনুর বেগম। সকাল থেকে মুখে দানা-পানিও পড়েনি কারো। এ অপেক্ষার পালা কখন শেষ হবে তা তাদের অজানা।</p>
      <p>এই বিভাগের সর্বাধিক পঠিত</p>
    </article>
  </body>
</html>