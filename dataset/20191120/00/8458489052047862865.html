<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/co-se-stane-s-elektromobilem-po-srazce-podivejte-se-na-video-4596"/>
    <meta property="og:site_name" content="fDrive.cz"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Co se stane s elektromobilem po srážce? Podívejte se na video"/>
    <meta property="og:description" content="Německá společnost Dekra se spojila s vědci ze Zdravotního univerzitního centra Göttingen, aby ověřila následky srážky u elektromobilu Venku jsou dvě videa, která ukazují přední a boční srážku se sloupem v rychlosti 84 a 75 km/h Výsledky jsou velice podobné autu se spalovacím motorem, i když pravděpodobnost přežití v tomto případě je minimální"/>
  </head>
  <body>
    <article>
      <h1>Co se stane s elektromobilem po srážce? Podívejte se na video</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Petr Zakrzewski</a></address>
      <ul>
        <li>
          <b>Německá společnost Dekra se spojila s vědci ze Zdravotního univerzitního centra Göttingen, aby ověřila následky srážky u elektromobilu</b>
        </li>
        <li>
          <b>Venku jsou dvě videa, která ukazují přední a boční srážku se sloupem v rychlosti 84 a 75 km/h</b>
        </li>
        <li>
          <b>Výsledky jsou velice podobné autu se spalovacím motorem, i když pravděpodobnost přežití v tomto případě je minimální</b>
        </li>
      </ul>
      <p>Každý z fanoušků elektromobility si určitě minimálně jednou položil tuto otázku: „<i>Co se stane, pokud takový vůz do něčeho narazí ve vysoké rychlosti?</i>“ Německá společnost Dekra, kontrolující bezpečnost vozů, se rozhodla tuto problematiku otestovat a vytvořila několik videí, která ukazují srážku elektromobilu se sloupem.</p>
      <figure>
        <iframe src="https://www.youtube.com/embed/KzBotW7KLeo" width="640" height="360" data-service="Youtube" scrolling="no"/>
      </figure>
      <p>Dekra je se 45 000 zaměstnanci největší společností svého druhu v Německu a třetí největší na světě. Testuje proto nejrůznější vozy, tentokrát jim do oka padl starý Nissan Leaf, který byl v roce 2017 nahrazen <a href="https://fdrive.cz/katalog/nissan-leaf-2018">novou generací</a>.</p>
      <p>Zajímavé je, že oba testy proběhly v podstatně vyšší rychlosti než například v nejznámějším programu Euro NCAP. V prvním videu můžete vidět přední srážku, ke které došlo v rychlosti 84 km/h. Podle předpokladů je přední část vozu naprosto rozdrcena, jedno kolo je utrženo z vozu a druhé je těžce pokřiveno. Je to zvláštní a hlavně strašidelná podívaná, hlavně na následných zpomalených záběrech ze speciálních kamer.</p>
      <figure>
        <iframe src="https://www.youtube.com/embed/dclFMzKSJMA" width="640" height="360" data-service="Youtube" scrolling="no"/>
      </figure>
      <p>Druhé video ukazuje srážku z boku, tentokráte v rychlosti 75 km/h. Karoserie vozu je naprosto odrovnaná a sloup prakticky skoro projede půlkou vozu. V roce 2012 v testech Euro NCAP stejný model získal 5 hvězd s 93 procenty ochrany dospělého cestujícího a 86 procenty u dětí, jak píše <a href="https://www.motor1.com/photo/4512147/first-gen-nissan-leaf-crash-test-by-dekra/">motor1.com</a>.</p>
      <p>Organizace se pro tyto testy spojila s vědci ze Zdravotního univerzitního centra Göttingen, aby ověřila, že elektrická auta jsou stejně bezpečná jako ta se spalovacím motorem. A to se u tohoto Leafu potvrdilo. Pokud jste čekali explozi baterií či něco podobného, musím vás zklamat. Je také nutné zmínit, že obě srážky by byly jen těžko slučitelné se životem.</p>
      <h3>Technické parametry Nissan Leaf (2014)</h3>
      <p>
        <a href="https://fdrive.cz/katalog/nissan-leaf-2014/specifikace">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>hatchback, 4 445 × 1 770 × 1 550 mm, 1 475 kg</td>
        </tr>
        <tr>
          <th>Pohon</th>
          <td>Elektřina, hnaná náprava: přední</td>
        </tr>
        <tr>
          <th>Výkon</th>
          <td>109 koní, toč&amp;period; moment: 254 Nm</td>
        </tr>
        <tr>
          <th>Baterie</th>
          <td>24 kWh, konektory: CHAdeMO, Mennekes</td>
        </tr>
        <tr>
          <th>Spotřeba</th>
          <td>Kombinovaná: 15 kWh / 100 km, dojezd: 199 km</td>
        </tr>
        <tr>
          <th>Infotainment</th>
          <td>5,7" dotykový displej</td>
        </tr>
        <tr>
          <th>Cena</th>
          <td>730 000 Kč</td>
        </tr>
      </table>
      <related>
        <a href="https://fdrive.cz/clanky/hyundai-laka-na-studii-sveho-plug-in-hybridniho-suv-predstavi-se-v-la-4587"/>
        <a href="https://fdrive.cz/clanky/zivotnost-baterie-v-elektromobilu-vime-jak-je-na-tom-nissan-leaf-po-200-000-km-3965"/>
        <a href="https://fdrive.cz/clanky/nakouknete-do-haly-kde-tesla-srotuje-sve-vozy-kvuli-bezpecnosti-4426"/>
        <a href="https://fdrive.cz/clanky/podivejte-se-jak-se-rozbiji-rimac-ctwo-za-50-milionu-korun-4349"/>
        <a href="https://fdrive.cz/clanky/spolecnosti-volvo-a-poc-testovaly-stret-cyklisty-s-automobilem-jak-to-probehlo-3849"/>
        <a href="https://fdrive.cz/clanky/test-nissan-leaf-po-24tisicichkm-jak-vuz-funguje-v-praxi-a-jaka-je-spotreba-3902"/>
        <a href="https://fdrive.cz/clanky/test-kia-e-niro-jihokorejsky-zazrak-4489"/>
      </related>
    </article>
  </body>
</html>