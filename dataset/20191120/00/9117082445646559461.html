<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/motta-prepara-l-operazione-spal-a-ferrara-per-la-prima-vittoria-esterna-stagionale-213439.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Motta prepara l'operazione Spal, a Ferrara per la prima vittoria esterna stagionale"/>
    <meta property="og:description" content="GENOVA -  Mentre Christian Kouamé si prepara alla riabilitazione, dopo l’infortunio che lo ha messo fuori causa per il resto del campionato e ne ha precluso la cessione invernale al Crystal Palace, il suo sostituto Muamer Tankovic è piombato a Genova, per svolgere le visite mediche e mettersi quanto prima a disposizione di Motta. L’attaccante svedese di origini bosniache, capocannoniere nella scorsa edizione del campionato scandinavo, si è detto entusiasta di mettersi alla prova in serie A."/>
  </head>
  <body>
    <article>
      <h6 class="kicker">Finora lontano da Genova due prestigiosi pareggi in casa della Roma e del Napoli</h6>
      <h1>Motta prepara l'operazione Spal, a Ferrara per la prima vittoria esterna stagionale</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <img src="https://www.primocanale.it/immagininews/thumbs/213439-420x236.jpg"/>
      </figure>
      <p><b>GENOVA - </b> Mentre Christian Kouamé si prepara alla riabilitazione, dopo l’infortunio che lo ha messo fuori causa per il resto del campionato e ne ha precluso la cessione invernale al Crystal Palace, il suo sostituto Muamer Tankovic è piombato a Genova, per svolgere le visite mediche e mettersi quanto prima a disposizione di <b>Motta</b>. L’attaccante svedese di origini bosniache, capocannoniere nella scorsa edizione del campionato scandinavo, si è detto entusiasta di mettersi alla prova in serie A.</p>
      <p>Ma prima di tutto c’è la partita di Ferrara, che il Grifone affronterà in posticipo notturno lunedì prossimo contro la SPAL: l’obiettivo, dopo i prestigiosi pareggi all’Olimpico giallorosso nel turno inaugurale quando ancora in panchina c’era Andreazzoli e, prima della sosta, al San Paolo contro il Napoli, è di ottenere la prima vittoria in trasferta. In attesa di Tankovic, Motta dovrà innanzitutto ridisegnare la prima linea senza Kouamé che finora era stato l’attaccante più efficace (5 gol e 2 assist). E’ il momento dei pieni poteri a Pinamonti, con Favilli e Sanabria chiamati a riscattarsi dai problemi fisici e di carattere, mentre Pandev dovrà aiutare a trovare la giusta continuità di rendimento quello che Mancini ritiene il futuro centravanti della Nazionale.</p>
    </article>
  </body>
</html>