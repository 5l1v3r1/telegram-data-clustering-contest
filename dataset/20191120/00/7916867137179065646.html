<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134801-valensijos-ekipa-parklupde-joano-plazos-aukletinius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T00:17:00+00:00"/>
    <meta property="og:title" content="Valensijos ekipa parklupdė Joano Plazos auklėtinius"/>
    <meta property="og:description" content="Valensijos „Basket“ (3-6) ekipa iškovojo trečiąją pergalę Eurolygoje. Jaume Postarnau auklėtiniai namuose po atkaklios kovos 94:90 (15:16, 18:22, 24:25, 37:27) parklupdė Sankt Peterburgo „Zenit“ (2-7) komandą. Rungtynių nugalėtojas sprendėsi ketvirtojo kėlinio pabaigoje. Likus rungtyniauti 41 sekundę rezultatas buvo lygus (86:86), tačiau jau netrukus šeimininkams Jordanas Lloydas smeigė tritaškį ir išvedė savo komandą į priekį. „Zenit“ ..."/>
  </head>
  <body>
    <article>
      <h1>Valensijos ekipa parklupdė Joano Plazos auklėtinius</h1>
      <address>
        <time datetime="2019-11-20T00:17:00+00:00">20 Nov 2019, 00:17</time>
      </address>
      <p>Nuotr.: AFP – Scanpix</p>
      <figure>
        <a href="https://www.basketnews.lt/paveikslelis-164226-any1000x1000.jpg">
          <img src="https://www.basketnews.lt/paveikslelis-164226-any630x500.jpg"/>
        </a>
      </figure>
      <p>Nuotr. AFP – Scanpix</p>
      <p>Valensijos „Basket“ (3-6) ekipa iškovojo trečiąją pergalę Eurolygoje. Jaume Postarnau auklėtiniai namuose po atkaklios kovos <a href="https://www.basketnews.lt/rungtynes/ziureti/84583-valensijos-basket-sankt-peterburgo-zenit.html"><b>94:90</b> (15:16, 18:22, 24:25, 37:27)</a> parklupdė Sankt Peterburgo „Zenit“ (2-7) komandą. </p>
      <p>Rungtynių nugalėtojas sprendėsi ketvirtojo kėlinio pabaigoje. Likus rungtyniauti 41 sekundę rezultatas buvo lygus (86:86), tačiau jau netrukus šeimininkams Jordanas Lloydas smeigė tritaškį ir išvedė savo komandą į priekį.</p>
      <p>„Zenit“ atsakė dviem tiksliais Gustavo Ayono baudų metimais ir griebėsi pražangų taktikos. Lloydas nuo baudų metimų linijos neklydo, o svečiams neužpuolus, dar dvi taiklias baudas pridėjo Bojanas Dubljevičius ir įtvirtino savo komandos pergalę.</p>
      <p>Naudingiausiai nugalėtojų gretose rungtyniavo Alberto Abalde, kuris per 26 ant parketo praleistas minutes pelnė 18 taškų (3/6 dvit., 4/6 trit.), atkovojo 3 kamuolius ir iš viso surinko 20 naudingumo balų.</p>
      <p>
        <i>„Basket“: Alberto Abalde 18 (4/6 trit.), Jordanas Lloydas 17 (4/7 trit.), Mike'as Tobey 12 (5 rez. perd.), Guillemas Vivesas 10.</i>
      </p>
      <p>
        <i>„Zenit“: Willas Thomasas (4 rez. perd.) ir Alexas Renfroe (5 atk. kam., 6 rez. perd.) po 17, Gustavo Ayonas 13, Timas Abromaitis 11.</i>
      </p>
      <figure>
        <iframe src="https://www.youtube.com/embed/K-Ao76eLAJI" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-164124-crop100x150.jpg"/>
      </figure>
      <p><a href="https://www.basketnews.lt/zaidejai/21026-alberto-abalde.html">Alberto Abalde</a> Taškai: 18 Naudingumas: 20 Dvitaškiai: 75% 3/4 Atkovoti kamuoliai: 3</p>
    </article>
  </body>
</html>