<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/meteo_oggi_maltempo_previsioni_20_novembre_2019-4874912.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Meteo, ancora maltempo nel weekend: temporali da nord a sud"/>
    <meta property="og:description" content="Maltempo infinito sull'Italia. Dopo una parziale e non certo totale pausa dalle piogge tra mercoledì e giovedì (regioni tirreniche e Nordovest ancora molto instabili), da..."/>
  </head>
  <body>
    <article>
      <h1>Meteo, ancora maltempo nel weekend: temporali da nord a sud</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b><a href="https://www.ilmessaggero.it/t/maltempo/">Maltempo</a></b> infinito sull'Italia. Dopo una parziale e non certo totale pausa dalle piogge tra mercoledì e giovedì (regioni tirreniche e Nordovest ancora molto instabili), da venerdì si avvicinerà all'Italia un nuovo ciclone che dispenserà piogge molto forti su molte regioni. Il team del sito ilmeteo.it avverte che da venerdì 22 l'avvicinarsi del vortice attiverà ancora una volta venti meridionali forieri di piogge al Nord (esclusa l'Emilia Romagna) e sulle regioni tirreniche. Le precipitazioni, entro sera, aumenteranno d'intensità sulla Liguria con primi possibili nubifragi. Sabato il ciclone raggiungerà la Costa Azzurra, i venti di Scirocco cominceranno a soffiare fino a 80 km/h sul mar Tirreno e sull'Adriatico centrale.</p>
      <p>LEGGI ANCHE <b><a href="https://www.ilmessaggero.it/frosinone/maltempo_novembre_da_record_dall_inizio_del_mese_non_ha_smesso_di_piovere_nemmeno_per_un_giorno-4872904.html">Novembre da record: dall'inizio del mese non ha smesso di piovere nemmeno per un giorno</a></b><br/>LEGGI ANCHE <b><a href="https://www.ilmessaggero.it/italia/napoli_grandine_neve_maltempo_video_oggi_19_novembre_2019-4873275.html">Napoli, grandine e nevischio nella zona collinare: gravi disagi per l'accesso agli ospedali</a></b><br/> </p>
      <figure>
        <iframe data-src="https://twitter.com/ilmeteoit/status/1196743341016305664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Piogge abbondanti colpiranno la Liguria e il Piemonte, mentre risulteranno un po' meno intense sul resto del Nord. Inizierà a peggiorare sulla Sicilia e sulla Calabria con temporali. Il team del sito ilmeteo.it avvisa che, stando alle ultime uscite dei modelli meteorologici, la giornata di domenica potrebbe essere caratterizzata da eventi piuttosto intensi. Particolare attenzione su Sicilia orientale, su tutta la Calabria, poi sulla Basilicata e sul salernitano, dove sono attesi temporali e piogge molto abbondanti con rischio allagamenti e alluvioni lampo. Continuerà a piovere su Liguria e Piemonte, ma con tendenza a miglioramento. Il tempo peggiorerà inoltre su Marche, Abruzzo e Molise con nubifragi e altre piogge interesseranno il Nordest.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/napoli_grandine_neve_maltempo_video_oggi_19_novembre_2019-4873275.html"/>
        <a href="https://www.ilmessaggero.it/latina/maltempo_a_latina_chiuso_l_asilo_nido_allegra_brigata_di_via_budapest-4873160.html"/>
        <a href="https://www.ilmessaggero.it/roma/news/roma_eventi_climatici_estremi_allarme_legambiente-4873113.html"/>
        <a href="https://www.ilmessaggero.it/italia/maltempo_diretta_fiumi_oggi_ultime_notizie_19_novembre_2019-4873024.html"/>
        <a href="https://www.ilmessaggero.it/frosinone/maltempo_novembre_da_record_dall_inizio_del_mese_non_ha_smesso_di_piovere_nemmeno_per_un_giorno-4872904.html"/>
        <a href="https://www.ilmessaggero.it/fotogallery/italia/maltempo_napoli_plastica_spiaggia-4872556.html"/>
      </related>
    </article>
  </body>
</html>