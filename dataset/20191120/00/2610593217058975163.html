<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zvonline.sk/navrat-ladoveho-kralovstva-na-platna-kina-star-vtipne-momenty-prinesu-aj-vlastnici/"/>
    <meta property="og:site_name" content="ZVONLINE.sk"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Návrat Ľadového kráľovstva na plátna kina Star, vtipné momenty prinesú aj Vlastníci"/>
    <meta property="og:description" content="Vo zvolenskom kine Star ani v nasledujúcom týždni nechýba pestrá ponuka filmových premiér. Už od štvrtka, 21. novembra môžete vzhliadnuť česko – slovenskú novinku Vlastníci s podtitulom komédia pre tých, čo to nezažili a dráma pre tých, ktorí tým žijú. Vychutnať si budete môcť aj slovenskú romantickú drámu Malá ríša so svetovým hereckým obsadením a chvíle napätia či strachu prežijete pri horore Appka. Na filmovom plátne zažiaria znovu i postavy Elsa, Anna, Olaf, Kristoff a Sven v dlho očakávanom pokračovaní animovanej komédie štúdia Disney s názvom Ľadové kráľovstvo 2. Prehľad filmových noviniek v ponuke zvolenského kina vám prinášame v článku nižšie. Kompletný program premietaní počas nasledujúcich dní nájdete na stránke kina."/>
  </head>
  <body>
    <article>
      <h1>Návrat Ľadového kráľovstva na plátna kina Star, vtipné momenty prinesú aj Vlastníci</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">ZVonline.sk, Kino Star Zvolen</a></address>
      <p>
        <pic src="https://zvonline.sk/wp-content/uploads/2016/11/kinostar.png" width="210" height="144"/>
      </p>
      <p>
        <b>Vo zvolenskom kine Star ani v nasledujúcom týždni nechýba pestrá ponuka filmových premiér.</b>
      </p>
      <p>Už od štvrtka, 21. novembra môžete vzhliadnuť česko – slovenskú novinku Vlastníci s podtitulom komédia pre tých, čo to nezažili a dráma pre tých, ktorí tým žijú. Vychutnať si budete môcť aj slovenskú romantickú drámu Malá ríša so svetovým hereckým obsadením a chvíle napätia či strachu prežijete pri horore Appka. Na filmovom plátne zažiaria znovu i postavy Elsa, Anna, Olaf, Kristoff a Sven v dlho očakávanom pokračovaní animovanej komédie štúdia Disney s názvom Ľadové kráľovstvo 2.</p>
      <p>Prehľad filmových noviniek v ponuke zvolenského kina vám prinášame v článku nižšie. Kompletný program premietaní počas nasledujúcich dní nájdete <a href="http://zvolen.kinostar.sk/?utm_source=ZVonline&amp;utm_medium=cpc&amp;utm_campaign=clanky-ZVonline">na stránke kina</a>.</p>
      <h3>ĽADOVÉ KRÁĽOVSTVO 2</h3>
      <figure>
        <img src="https://zvonline.sk/wp-content/uploads/2019/11/ladove-kralovstvo-2-02.jpg"/>
      </figure>
      <p>Prečo sa Elsa narodila s kúzelnou mocou? Odpoveď ju zvodne volá a zároveň hrozí, že zničí jej ľadové kráľovstvo. Spoločne s Annou, Kristoff, Olafom a Svenom sa kráľovná Elsa vydáva na nebezpečnú a pozoruhodnú cestu. Vo filme Ľadové kráľovstvo sa Elsa obávala, že je pre svet príliš mocná. V snímke Ľadové kráľovstvo II musí dúfať, že je mocná dostatečně. Film je výsledkom práce Oscarmi ovenčeného tímu – režisérov Jennifer Lee a Chrisa Bucka, producenta Petera Del Veche a textárov Kristen Anderson-Lopez a Robert Lopeza.</p>
      <figure>
        <iframe src="https://www.youtube.com/embed/GJ7d_gKrjno" width="640" height="360" data-service="Youtube" scrolling="no"/>
      </figure>
      <h3>VLASTNÍCI</h3>
      <figure>
        <img src="https://zvonline.sk/wp-content/uploads/2019/11/vlastnici-01.jpg"/>
      </figure>
      <p>Mnohí majitelia bytov to poznajú z vlastnej skúsenosti. Hrdinami filmu Vlastníci sú totiž práve majitelia. Majitelia bytov v staršom činžovom dome, ktorí sedia na domovej schôdzi a pokúšajú sa o nemožné. Vyriešiť vo vzájomnej zhode problémy týkajúce sa správy ich domu… Sú medzi nimi rojkovia jednajúci v prospech celku, vypočítaví prospechári či rafinovaní manipulátori, ale aj ľudia stratení v pocitoch vlastnej bezvýznamnosti. A títo všetci sa musia nakoniec dohodnúť.</p>
      <figure>
        <iframe src="https://www.youtube.com/embed/f-ZCBeNs6Uk" width="640" height="360" data-service="Youtube" scrolling="no"/>
      </figure>
      <h3>APPKA</h3>
      <figure>
        <img src="https://zvonline.sk/wp-content/uploads/2019/11/appka-03.jpg"/>
      </figure>
      <p>Chcel by si vedieť kedy zomrieš? Keď si zdravotná sestrička stiahne aplikáciu, ktorá sľubuje, že jej prezradí presný dátum a čas vlastnej smrti, dozvie sa, že má pred sebou posledné tri dni života. Hodiny začnú neúprosne odpočítavať zostávajúce minúty a sekundy a ju začne prenasledovať záhadná postava. Dokáže nájsť spôsob, ako oklamať nebezpečnú aplikáciu a zachrániť si život?</p>
      <figure>
        <iframe src="https://www.youtube.com/embed/nV3WEM9QrzI" width="640" height="360" data-service="Youtube" scrolling="no"/>
      </figure>
      <h3>MALÁ RÍŠA</h3>
      <p>Mladá Eva pracuje v továrni arogantného zbohatlíka Bara, aby sa uživila, kým sa jej manžel vráti z vojny. Ten jedného dňa dezertuje a vracia sa domov s nádejou, že všetko bude tak, ako predtým. Do dediny však nečakane prichádza aj záhadná Cat, ktorá pozná jeho minulosť a pre vlastné prežitie je schopná urobiť skutočne všetko.</p>
      <figure>
        <iframe src="https://www.youtube.com/embed/C9cDFY_3f0w" width="640" height="360" data-service="Youtube" scrolling="no"/>
      </figure>
      <p>Aktuálny program Kino Star Zvolen si môžete pozrieť na internetovej <a href="http://zvolen.kinostar.sk/?utm_source=ZVonline&amp;utm_medium=cpc&amp;utm_campaign=clanky-ZVonline">stránke kina</a> a aktuálne informácie, ale aj ďalšie súťaže nájdete tiež na <a href="https://www.facebook.com/kinostarzv/">facebook stránke</a> Kino Star Zvolen.</p>
      <h3>Fotogaléria</h3>
      <figure>
        <a href="https://zvonline.sk/navrat-ladoveho-kralovstva-na-platna-kina-star-vtipne-momenty-prinesu-aj-vlastnici/ladove-kralovstvo-2-02/">
          <img src="https://zvonline.sk/wp-content/uploads/2019/11/ladove-kralovstvo-2-02-640x360.jpg"/>
        </a>
      </figure>
      <figure>
        <a href="https://turbo.web2media.sk/adnoclick.php?pid=509&amp;ord=[timestamp]">
          <img src="https://turbo.web2media.sk/adnoscript.php?pid=509&amp;ord=[timestamp]"/>
        </a>
      </figure>
    </article>
  </body>
</html>