<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/culture/kino/zolotoy-globus-2020-vse-chto-nuzhno-znat-o-predstoyashchey-ceremonii.html"/>
    <meta property="og:site_name" content="Vogue UA"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Все, що слід знати про &quot;Золотий Глобус 2020&quot;"/>
    <meta property="og:description" content="Коли і де відбудеться церемонія Золотий глобус 2020 року - провідні, де дивитися онлайн трансляцію премії"/>
  </head>
  <body>
    <article>
      <h1>Все, що слід знати про "Золотий Глобус 2020"</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b>Традиційно на початку кожного року стартує сезон нагород. Перших фаворитів визначать на "Золотому Глобусі", який відбудеться в січні. Розповідаємо все, що слід знати про церемонію.</b>
      </p>
      <figure>
        <img src="https://vogue.ua/media/cache/resolve/inline_990x/uploads/article-inline/141/312/0cd/5dd40cd312141.jpeg"/>
      </figure>
      <p>
        <b>Коли відбудеться церемонія "Золотого Глобуса"?</b>
      </p>
      <p>"Золотий Глобус" відкриє сезон нагород у неділю 5 січня 2020 року о 17:00 за тихоокеанським часом і о 20:00 за східним.</p>
      <p>
        <b>Де відбудеться церемонія "Золотого Глобуса"?</b>
      </p>
      <p>Церемонія відбудеться в готелі Beverly Hilton у Беверлі Гіллз, Каліфорнія.</p>
      <p>
        <b>Хто вестиме вечір? </b>
      </p>
      <p>Актор і комік Рікі Жерве повернеться на сцену після довгої перерви, щоб стати ведучим церемонії вже вп'яте. З 2016 року (тоді Жерве востаннє вів "Золотий Глобус") ведучими церемонії встигли побувати інші знамениті коміки: Джиммі Феллон – 2017-го, Сет Маєрс – 2018-го, а торік – Енді Семберг з Сандрою О.</p>
      <figure>
        <img src="https://vogue.ua/media/cache/resolve/inline_990x/uploads/article-inline/2fd/c97/0f5/5dd40f5c972fd.jpeg"/>
      </figure>
      <p>
        <b>Чи буде пряма трансляція церемонії по телебаченню?</b>
      </p>
      <p>Церемонію нагородження "Золотий Глобус" транслюватимуть від узбережжя до узбережжя по NBC з 17:00 до 20:00 за східним часом.</p>
      <p>
        <b>Хто є номінантами на "Золотого Глобуса" 2020 року?</b>
      </p>
      <p>Номінантів на "Золотий Глобус" ще не анонсували, але в HFPA (Голлівудська асоціація іноземної преси) оголосили переможців двох спеціальних нагород церемонії. Триразова номінантка на "Золотий Глобус" Еллен Дедженерес отримає премію імені Керол Бернетт за видатний внесок у телебачення.</p>
      <p>Том Генкс, восьмикратний володар "Золотого Глобуса" і 15-кратний номінант на премію, стане володарем престижної нагороди Сесіля Блаунта Деміля 2020 року. Щороку цю нагороду отримують за видатний внесок в кіноіндустрію. Попередніми її лауреатами були: Роберт де Ніро, Одрі Гепберн, Гаррісон Форд, Джоді Фостер, Софі Лорен, Сідні Пуатьє, Стівен Спілберг і Дензен Вашингтон.</p>
      <figure>
        <img src="https://vogue.ua/media/cache/resolve/inline_990x/uploads/article-inline/b74/c3c/05b/5dd505bc3cb74.jpeg"/>
        <figcaption>Том Генкс на церемонії "Золотий глобус", 2018</figcaption>
      </figure>
      <p>
        <b>Коли оголосять номінантів на премію?</b>
      </p>
      <p>Номінантів на премію "Золотий Глобус" оголосять у понеділок 9 грудня 2019 року.</p>
      <p>
        <b>Що відомо про дрес-код церемонії?</b>
      </p>
      <p>На відміну від повністю чорного дрес-коду 2018 року, введеного на знак солідарності з рухом Time's Up, і синього кольору у вбраннях зірок 2019 року, на майбутній церемонії "Золотого Глобуса" немає чітко сформульованого дрес-коду. Але це не означає, що нам не слід очікувати екстраординарних костюмів і яскравих виходів – все-таки попереду нас чекає одна з найгламурніших ночей року.</p>
      <related>
        <h4>Читайте також:</h4>
        <a href="https://vogue.ua/ua/article/fashion/ceremoniya/luchshie-obrazy-znamenitostey-na-krasnoy-dorozhke-cma-awards.html"/>
        <a href="https://vogue.ua/ua/article/fashion/ceremoniya/gosti-cfda-vogue-fashion-fund-awards-2019.html"/>
        <a href="https://vogue.ua/ua/article/fashion/ceremoniya/3-klyuchevyh-trenda-na-krasnoy-dorozhke-emmi-2019.html"/>
      </related>
    </article>
  </body>
</html>