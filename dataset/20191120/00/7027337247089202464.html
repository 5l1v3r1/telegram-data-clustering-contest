<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699316/%DA%A9%D9%85%DB%8C%D8%B3%DB%8C%D9%88%D9%86-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%82%D8%A7%DA%86%D8%A7%D9%82-%DA%A9%D8%A7%D9%84%D8%A7-%D9%88-%D8%A7%D8%B1%D8%B2-%DA%A9%D8%B1%D9%85%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%87%DB%8C%DA%86-%D8%AA%D8%A7%D8%AB%DB%8C%D8%B1%DB%8C-%D8%A8%D8%B1-%D9%85%DB%8C%D8%B2%D8%A7%D9%86-%D9%82%D8%A7%DA%86%D8%A7%D9%82-%D8%B3%D9%88%D8%AE%D8%AA-%D9%86%D8%AF%D8%A7%D8%B4%D8%AAi"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="کمیسیون مبارزه با قاچاق کالا و ارز کرمان: افزایش قیمت بنزین هیچ تاثیری بر میزان قاچاق سوخت نداشتi"/>
    <meta property="og:description" content="دبیر کمیسیون برنامه‌ریزی و هماهنگی مبارزه با قاچاق کالا و ارز استان کرمان گفت: افزایش قیمت بنزین هیچ تاثیری بر میزان قاچاق سوخت نداشته ضمن اینکه ممکن است این روند افزایش پیدا کند."/>
  </head>
  <body>
    <article>
      <h1>کمیسیون مبارزه با قاچاق کالا و ارز کرمان: افزایش قیمت بنزین هیچ تاثیری بر میزان قاچاق سوخت نداشتi</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038994_479.jpg"/>
      </figure>
      <p>دبیر کمیسیون برنامه‌ریزی و هماهنگی مبارزه با قاچاق کالا و ارز استان کرمان گفت: افزایش قیمت بنزین هیچ تاثیری بر میزان قاچاق سوخت نداشته ضمن اینکه ممکن است این روند افزایش پیدا کند.</p>
      <p>به گزارش ایرنا؛ جواد صادقی روز چهارشنبه در جلسه کمیسیون برنامه ریزی هماهنگی و نظارت بر مبارزه با قاچاق کالا با تاکید بر لزوم کنترل گلوگاه های ورودی به استان کرمان گفت: نفتکش هایی که سوخت را وارد استان می کنند باید رصد و نظارت جدی تری روی آن ها داشته باشیم.</p>
      <p>وی افزود: با توجه به راهبردها و سیاست ها و برنامه های کلان و اهداف کمی و کیفی که از ستاد مرکزی به استان ابلاغ شده ، متاسفانه طبق این ابلاغیه جلسات کمتر از حد انتظار برگزار شده است.</p>
      <p>صادقی با بیان اینکه با زد و بندهای خیابانی و برخورد با قاچاقچیان خرد به راه حل درست نمی‌رسیم گفت: موضوع قاچاق سوخت باید ریشه ای حل شود و شرکت ملی پخش فراورده های نفتی موظف است در این راستا با سمانه هایی که در قانون دیده شده است را به صورت سیستمی از مبداء کنترل و نفتکش ها نیز باید به صورت قانونی یارنامه دریافت کرده و به صورت قانونی خارج شوند.</p>
      <p>وی افزود: جابه جایی پلاک نفتکش ها و یارنامه های جعلی از جمله مواردی هستند که باعث عدم نظارت قوی می شوند.</p>
    </article>
  </body>
</html>