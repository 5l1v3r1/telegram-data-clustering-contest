<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/police/item/489437-lamia-arpaksan-ta-lefta-apo-tin-tsepi-ilikiomenis"/>
    <meta property="og:site_name" content="thestival.gr"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Λαμία: Άρπαξαν τα λεφτά από την τσέπη ηλικιωμένης"/>
    <meta property="og:description" content="Το 50ευρω που είχε στην τσέπη της για τα ψώνια, κατάφεραν να αποσπάσουν δύο ανήλικοι Ρομά από ηλικιωμένη που ετοιμαζόταν να εισέλθει σε σούπερ μάρκετ στην οδό Παλαιολόγου λίγα μέτρα μακριά από την κεντρική πλατεία Πάρκου το πρωί της Τρίτης λίγο πριν τις 9:30'."/>
  </head>
  <body>
    <article>
      <h1>Λαμία: Άρπαξαν τα λεφτά από την τσέπη ηλικιωμένης</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Thestival team</a></address>
      <p>Το 50ευρω που είχε στην τσέπη της για τα ψώνια, κατάφεραν να αποσπάσουν δύο ανήλικοι Ρομά από ηλικιωμένη που ετοιμαζόταν να εισέλθει σε σούπερ μάρκετ στην οδό Παλαιολόγου λίγα μέτρα μακριά από την κεντρική πλατεία Πάρκου το πρωί της Τρίτης λίγο πριν τις 9:30'.</p>
      <p>Όπως αναφέρει το <i>lamiareport.gr,</i> δύο νεαροί Ρομά 14-15 ετών πλησίασαν την ηλικιωμένη και τη ρώτησαν αν θα τους «φιλέψει κάτι». Πριν προλάβει να απαντήσει η γιαγιά, ο ένας εξ αυτών έβαλε το χέρι στη δεξιά τσέπη και της απέσπασε ένα 50ευρω που είχε για τα ψώνια της.</p>
      <p>Η ηλικιωμένη, που να σημειωθεί ότι περπατάει υποβασταζομένη από «Π», διατήρησε την ψυχραιμία της και κάλεσε από παρακείμενη καφετέρια βοήθεια. Πράγματι ειδοποιήθηκε η αστυνομία με τα πληρώματα της ΔΙΑΣ να ξεκινούν άμεσα αναζητήσεις για την παρέα των ανήλικων Ρομά.</p>
      <p>«Αν τα πήραν γιατί τα έχουν ανάγκη δε με πειράζει», είπε στο LamiaReport με ψυχραιμία και καλή καρδιά η ηλικιωμένη γυναίκα. «Δεν είναι η πρώτη φορά που με κλέβουν. Με ενοχλεί το γιατί κάνουν τέτοια πράγματα. Δεν αρνήθηκα ποτέ να βοηθήσω άνθρωπο και δε θα με πείραζε να βοηθήσω κι αυτά τα παιδιά αν έχουν ανάγκη. Αλλά όχι έτσι…», πρόσθεσε και συνέχισε την πορεία της για τα ψώνια της ημέρας.</p>
    </article>
  </body>
</html>