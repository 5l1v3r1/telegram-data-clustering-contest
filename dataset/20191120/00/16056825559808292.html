<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200066"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ঢাকার বাতাস দিল্লির চেয়েও দূষিত"/>
    <meta property="og:description" content="শীত আসার আগ দিয়েই দূষণের সর্বোচ্চ মাত্রা ছাড়িয়ে গেছে রাজধানী ঢাকার বাতাস। ভারতের ‘গ্যাস চেম্বার’ আখ্যা পাওয়া দিল্লির বাতাসের চেয়েও বেশি দূষিত হয়ে পড়েছে ঢাকা। টানা তিনদিন ধরে বিশ্বের সবচেয়ে দূষিত বাতাসের শহরের তালিকার শীর্ষে রয়েছে ঢাকা। বিশ্বের বায়ুমান যাচাই বিষয়ক প্রযুক্তি প্রতিষ্ঠান এয়ার ভিজ্যুয়াল। প্রতিষ্ঠানটির  বায়ুমান সূচকে (একিউআই) সোমবার থেকে সবচেয়ে দূষিত বাতাসের শহর হচ্ছে ঢাকা। প্রতিদিনের বাতাসের মান নিয়ে তৈরি করা একিউআই সূচক একটি শহরের বাতাস কতটুকু বিশুদ্ধ বা দূষিত সে সম্পর্কে তথ্য দেয়। এ ছাড়া এ ধরনের বাতাসে কী ধরনের স্বাস্থ্য ঝুঁকি তৈরি হতে পারে তাও জানায়। একিউআই সূচকে ৫১ থেকে ১০০ স্কোর পাওয়ার মানে হলো বাতাসের মান গ্রহণযোগ্য।এয়ার ভিজ্যুয়াল অনুসারে, মঙ্গলবার বিকাল পাঁচটায় ঢাকার স্কোর ছিল ২২৭, যা খুবই অস্বাস্থ্যকর। সকাল আটটার দিকে এই স্কোর ছিল ২৫২।  বাংলাদেশ ছাড়া বিশ্বের অন্যান্য শীর্ষ দূষিত বাতাসের শহরগুলো হচ্ছে যথাক্রমে উলানবাটার, মুম্বই, লাহোর, দিল্লি, কিয়েভ, সারায়েভো, কাঠমাণ্ডু, কলকাতা ও চেংদু।বায়ুমান যাচাই বিষয়ক অপর এক প্রতিষ্ঠান এয়ারনাউ অনুসারে, কোনো শহরের একিউআই স্কোর ২০১ থেকে ৩০০’র মধ্যে থাকলে…"/>
  </head>
  <body>
    <article>
      <h1>ঢাকার বাতাস দিল্লির চেয়েও দূষিত</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">মানবজমিন ডেস্ক</a></address>
      <p>শীত আসার আগ দিয়েই দূষণের সর্বোচ্চ মাত্রা ছাড়িয়ে গেছে রাজধানী ঢাকার বাতাস। ভারতের ‘গ্যাস চেম্বার’ আখ্যা পাওয়া দিল্লির বাতাসের চেয়েও বেশি দূষিত হয়ে পড়েছে ঢাকা। টানা তিনদিন ধরে বিশ্বের সবচেয়ে দূষিত বাতাসের শহরের তালিকার শীর্ষে রয়েছে ঢাকা। বিশ্বের বায়ুমান যাচাই বিষয়ক প্রযুক্তি প্রতিষ্ঠান এয়ার ভিজ্যুয়াল। প্রতিষ্ঠানটির  বায়ুমান সূচকে (একিউআই) সোমবার থেকে সবচেয়ে দূষিত বাতাসের শহর হচ্ছে ঢাকা। প্রতিদিনের বাতাসের মান নিয়ে তৈরি করা একিউআই সূচক একটি শহরের বাতাস কতটুকু বিশুদ্ধ বা দূষিত সে সম্পর্কে তথ্য দেয়। এ ছাড়া এ ধরনের বাতাসে কী ধরনের স্বাস্থ্য ঝুঁকি তৈরি হতে পারে তাও জানায়। একিউআই সূচকে ৫১ থেকে ১০০ স্কোর পাওয়ার মানে হলো বাতাসের মান গ্রহণযোগ্য।</p>
      <p>এয়ার ভিজ্যুয়াল অনুসারে, মঙ্গলবার বিকাল পাঁচটায় ঢাকার স্কোর ছিল ২২৭, যা খুবই অস্বাস্থ্যকর।</p>
      <p>সকাল আটটার দিকে এই স্কোর ছিল ২৫২।  বাংলাদেশ ছাড়া বিশ্বের অন্যান্য শীর্ষ দূষিত বাতাসের শহরগুলো হচ্ছে যথাক্রমে উলানবাটার, মুম্বই, লাহোর, দিল্লি, কিয়েভ, সারায়েভো, কাঠমাণ্ডু, কলকাতা ও চেংদু।</p>
      <p>বায়ুমান যাচাই বিষয়ক অপর এক প্রতিষ্ঠান এয়ারনাউ অনুসারে, কোনো শহরের একিউআই স্কোর ২০১ থেকে ৩০০’র মধ্যে থাকলে ওই শহরের বাসিন্দারা নানা ধরনের স্বাস্থ্যজনিত সমস্যায় ভোগার ঝুঁকিতে থাকেন। শিশু, বৃদ্ধ সহ শ্বাসকষ্টে ভোগা মানুষদের বাইরে যাওয়া থেকে বিরত থাকা উচিত। এ ছাড়া সকল বাসিন্দাদেরই বাইরে যথাসম্ভব কম সময় থাকা উচিত।</p>
      <p>এই বিভাগের সর্বাধিক পঠিত</p>
    </article>
  </body>
</html>