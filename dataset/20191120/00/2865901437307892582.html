<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nova-prilika-za-top-16/342926"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Nova prilika za TOP 16"/>
    <meta property="og:description" content="Ako crno-beli slave večeras protiv Ritasa više nema dileme oko prolaska u narednu rundu Evrokupa"/>
  </head>
  <body>
    <article>
      <h1>Nova prilika za TOP 16</h1>
      <h2>Ako crno-beli slave večeras protiv Ritasa više nema dileme oko prolaska u narednu rundu Evrokupa</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Strahinja Klisarić</a></address>
      <p>Partizan je propustio šansu da se plasira u TOP 16 fazu Evrokupa protiv Venecije i Tofaša, a sada će imati novu priliku jer mu u goste dolazi Ritas, stari znanac. Crno-belima je hitno potrebna pobeda kako ne bi dalje komplikovali svoju situaciju, a litvanski tim će gostovati u Areni večeras od 20 časova.</p>
      <p>Ne može biti bolji momenat po crno-bele. Ekipa <b>Andree Trinkijerija</b> slavila je u derbiju i to je podstrek koji bi crno-beli trebalo da iskoriste. Takođe, <b>Kori Volden</b> se vratio u sastav posle povrede tako da i sa te strane Parni valjak može da bude vrlo raspoložen.</p>
      <figure>
        <img src="https://mozzartsport.com/upload/CKEditor/Baneri/770x200-PFK.png"/>
      </figure>
      <p>Jedini problem može da bude zamor jer je duel protiv Crvene zvezde bio veoma fizički zahtevan, trajao je preko dva sata i na njemu je bilo bezmalo 70 slobodnih bacanja.</p>
      <p>Partizan ove sezone daje u proseku 75,4 poena, dok je Ritas na 78. Crno-beli bi trebalo da imaju prednost u skoku jer je do sada u proseku hvatao 37,1 loptu, dok je Ritas na proseku od 35,7. Trinkijerijev tim ima 16 asistencija u proseku, jednu manje od Ritasa.</p>
      <p>Problem crno-belih ove sezone je svakako šut za tri poena. Partizan van linije 6,75 šutira 29,3%, dok je Ritas na 35,8% i tu gosti imaju jasnu prednost.</p>
      <p>Najbolji strelac Partizana do sada u Evrokupu je <b>Rašon Tomas</b> koji u proseku daje 13,6 poena, <b>Gordić</b> 10,7, a <b>Rade Zagorac</b> 9,7 poena. Kada su skokovi u pitanju, <b>Mozli</b> ima 7,1 u proseku, dok je Bendzijus na 4,9.<br/>"<b>Izuzetno poštujem Ritas, igraju sa svima do kraja. Još su u igri da prođu grupu... Oni igraju i mi moramo igrati 40 minuta. Neće se predati i neće igrati loše. Ako mislimo da će tako biti, na lošem smo putu. Moramo da igramo 40 minuta, da pazimo na velike stvari, male stvari, na detalje, na koncentraciju. Moramo imati opet energiju da igramo čvrst meč</b>", poručio je <b>Trinkijeri</b>.</p>
      <p> </p>
      <figure>
        <img src="https://mozzartsport.com/upload/CKEditor/20.11.2019/770-partizan-poeni-igraca.png"/>
      </figure>
      <p>Kao veliki problem u dosadašnjem delu sezone pokazuje se sposobnost Partizana u šutu za tri poena. To se videlo i protiv Zvezde gde su crno-beli šutirali 3/26 što je nedopustivo slab procenat. Dve od te tri trojke dao je <b>Nemanja Gordić</b> i to može da mu bude podstrek za naredne partije.</p>
      <p>Ritas je nezgodna ekipa, ali Partizan je već savladao ovog protivnika u Litvaniji, pa zašto ne bi i u Beogradu? Potrebna je pobeda Partizanu iz više razloga, a između ostalog i zbog toga što bi tako prekinuo seriju od dva poraza i poboljšao šanse za prvo mesto u grupi koje mu "pripada" posle otvaranja grupe sa 5-0.</p>
      <p>Moraće crno-beli da paze <b>Kruza</b>, <b>Bendzijusa</b> i <b>Butkevičijusa</b> koji su se u prvom obračunu pokazali kao najbolji igrači litvanske ekipe.</p>
      <p>Partizan će i ovu utakmicu igrati u Areni i to će biti dobra prilika za sve navijače da posle dobijenog derbija pruže podršku svojim ljubimcima. Zato bi mogla da se očekuje i dobra poseta u najvećoj našoj dvorani. A to dodatno povećava Partizanove šanse…</p>
      <p>Pobeda sigurno vodi dalje, a ako crno-beli ne budu slavili onda će se dalje otvoriti kalkulacije u kojima i dalje imaju prilične šanse za prolazak u narednu rundu. Ritas je dobio poslednje dve utakmice, u usponu je forme i neće crno-belima biti lako.<br/>“<b>Posle pet pobeda na početku izgubili smo dve utakmice zaredom i sada želimo da damo sve od sebe kako bismo osigurali TOP 16 fazu pred našim navijačima. Ritas je sjajan tim i ako izgubimo fokus samo na minut bićemo u problemu. Zato moramo da budemo na najvišem nivou</b>”, rekao je <b>Rade Zagorac</b>.</p>
      <p>Partizan je prvi meč dobio s 66:61, pa u slučaju eventualnog poraza crno-beli treba da gledaju i razliku. Bilo kakva pobeda bi odradila posao, pa makar i sa jednim poenom razlike.Sve ostalo spada pod kalkulacije.</p>
      <p>Sudije na večerašnjem meču biće <b>Mehdi Dafala, Marčin Kovalski</b> i <b>Moric Rajter</b>.</p>
      <p>
        <b>EUROKUP - 8. KOLO</b>
      </p>
      <p>
        <i>
          <u>
            <b>GRUPA A</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4534497">18.30: (1,25) Promiteas (17,0) Ulm (4,40)</a><br/><a href="https://www.mozzartbet.com/sr/kladjenje-2018#/match/4534498">18.45: (1,07) Monako (25,0) Makabi Rišon (8,50)</a><br/><a href="https://www.mozzartbet.com/sr/kladjenje-2018#/match/4534499">20.00: (1,55) Andora (14,5) Virtus (2,70)</a></b>
      </p>
      <figure>
        <img src="https://mozzartsport.com/upload/CKEditor/31.12.2018/GRAAAaa.JPG"/>
      </figure>
      <p>
        <i>
          <u>
            <b>GRUPA B</b>
          </u>
        </i>
      </p>
      <p>
        <b>Sreda<br/><a href="https://www.mozzartbet.com/sr#/match/4534495">18.00 (1,45) Tofaš (15,0) Venecija (1,32)</a></b>
        <br/>
        <b>
          <a href="https://www.mozzartbet.com/sr#/match/4532397">20.00 (1,35) Partizan (16,0) Lijetuvos Ritas (3,50)</a>
        </b>
        <br/>
        <b>
          <a href="https://www.mozzartbet.com/sr#/match/4534502">20.45 (5,00) Limož (19,0) Lokomotiva Kubanj (1,20)</a>
        </b>
      </p>
      <figure>
        <img src="https://mozzartsport.com/upload/CKEditor/20.11.2019/Eurocupooooo.jpg"/>
      </figure>
      <p>
        <u>
          <i>
            <b>GRUPA C</b>
          </i>
        </u>
      </p>
      <p><b>Utorak</b><br/>Cedevita Olimpija - Breša 73:62</p>
      <p>
        <b>Sreda<br/><a href="https://www.mozzartbet.com/sr/kladjenje-2018#/match/4534494">17.30: (1,20) Uniks (19,0) Nanter (5,00)</a><br/><a href="https://www.mozzartbet.com/sr/kladjenje-2018#/match/4534496">18.15: (1,55) Darušafaka (14,5) Huventud (2,70)</a></b>
      </p>
      <figure>
        <img src="https://mozzartsport.com/upload/CKEditor/31.12.2018/GRCCCCCcc.JPG"/>
      </figure>
      <p>
        <i>
          <u>
            <b>GRUPA D</b>
          </u>
        </i>
      </p>
      <p><b>Utorak</b><br/>Galatasaraj - Unikaha 91:80</p>
      <p>
        <b>Sreda</b>
        <br/>
        <b>
          <a href="https://www.mozzartbet.com/sr/kladjenje-2018#/match/4534501">20.00: (1,35) Oldenburg (16,0) Trento (3,50)</a>
          <br/>
          <a href="https://www.mozzartbet.com/sr/kladjenje-2018#/match/4534500">20.00: (2,15) Arka (14,5) Budućnost (1,80)</a>
        </b>
      </p>
      <figure>
        <img src="https://mozzartsport.com/upload/CKEditor/31.12.2018/GDDDDDDdd.JPG"/>
      </figure>
      <p>*** kvote su podložne promenama</p>
      <figure>
        <img src="https://mozzartsport.com/upload/CKEditor/Baneri/plavi%20beting.jpg"/>
      </figure>
      <hr/>
      <figure>
        <img src="https://mozzartsport.com/upload/CKEditor/19.11.2019./Milos%CC%8C-Teodosic%CC%81-u-akciji-Humanitarni--tiket-u-podne1080x1080.jpg"/>
      </figure>
      <p><b>Foto</b>: <i>MN press</i></p>
    </article>
  </body>
</html>