<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699257/%D8%B9%D8%B6%D9%88-%D9%87%DB%8C%D8%A3%D8%AA-%D8%B1%D8%A6%DB%8C%D8%B3%D9%87-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D8%B3%D8%AE-%D9%82%D8%B1%D8%A7%D8%B1%D8%AF%D8%A7%D8%AF-%D8%A8%D8%A7-%D9%88%DB%8C%D9%84%D9%85%D9%88%D8%AA%D8%B3-%D8%AF%D8%B1-%DA%A9%D8%A7%D8%B1-%D9%86%DB%8C%D8%B3%D8%AA%D8%AF%D8%B1-%D9%85%D9%88%D8%B1%D8%AF-%D8%A8%D8%A7%D8%B2%D9%86%D8%B4%D8%B3%D8%AA%DA%AF%DB%8C-%D8%AF%D8%A7%D9%88%D8%B1%D8%B2%D9%86%DB%8C-%D8%A7%D8%B2-%D8%AE%D9%88%D8%AF%D8%B4-%D8%A8%D9%BE%D8%B1%D8%B3%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="عضو هیأت رئیسه فدراسیون: فسخ قرارداد با ویلموتس در کار نیست/در مورد بازنشستگی داورزنی از خودش بپرسید"/>
    <meta property="og:description" content="آقای داورزنی خودش گفت اگر هر صحبتی وجود دارد بهتر است به خودش مراجعه کنید و من هم در جریان این مسئله نیستم."/>
  </head>
  <body>
    <article>
      <h1>عضو هیأت رئیسه فدراسیون: فسخ قرارداد با ویلموتس در کار نیست/در مورد بازنشستگی داورزنی از خودش بپرسید</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>آقای داورزنی خودش گفت اگر هر صحبتی وجود دارد بهتر است به خودش مراجعه کنید و من هم در جریان این مسئله نیستم.</b>
      </p>
      <figure>
        <img src="https://cdn.asriran.com/files/fa/news/1398/8/29/1038899_762.jpg"/>
      </figure>
      <p>عضو هیأت رئیسه فدراسیون فوتبال به شایعه قسخ قرارداد سرمربی تیم فوتبال کشورمان واکنش نشان داد.<br/><br/>به گزارش  فارس، محمود شیعی درخصوص انتخاب محمدرضا داورزنی به عنوان رئیس فدراسیون والیبال اظهار داشت: من به آقای داورزنی تبریک می‌گویم و امیدوارم بتواند در این سمت مؤثر باشد. البته ای کاش اعضای مجمع روی بحث بندهای مجمع هم صحبت می‌کردند. یکی از این بحث‌ها، بحث تفویض اختیار به رئیس فدراسیون بود که مثل فدراسیون فوتبال بتواند اعضای هیأت رئیسه را انتخاب کند و در این شرایط طبیعی است که نباید انتظار داشت هیأت رئیسه پویا باشد.</p>
      <p>وی در خصوص اینکه گفته می‌شود داورزنی بازنشسته است، افزود: آقای داورزنی خودش گفت اگر هر صحبتی وجود دارد بهتر است به خودش مراجعه کنید و من هم در جریان این مسئله نیستم.</p>
      <p>عضو هیأت رئیسه فدراسیون فوتبال درباره اینکه گفته می‌شود این فدراسیون علیه ویلموتس بیانیه داده، اظهار داشت: من در جریان این مسئله نیستم و نمی‌دانم در مورد چه مسئله‌ای صحبت می‌کنید. قرار شده هیأت رئیسه فدراسیون صحبت نکند و آقای علوی به عنوان سخنگو در این باره حرف بزند. اگر بیانیه‌ای داده شده درباره تیم ملی بوده و درباره هیچ شخص دیگری نبوده است.</p>
      <p>شیعی در مورد اینکه تیم ملی چقدر شانس صعود از این مرحله را دارد و اگر به جام جهانی صعود نکنیم، تکلیف چه می‌شود، ادامه داد: ما قبلا این شرایط را تجربه کردیم و زمان کی‌روش این طور بود که سه بازی سخت داشتیم و کمتر کسی فکر می‌کرد بتوانیم صعود کنیم اما با برد مقابل قطر و کره جنوبی صعود کردیم. با توجه به شرایط جدول این امیدواری وجود دارد که بتوانیم در این گروه اول شویم و در نهایت به عنوان تیم دوم صعود کنیم.</p>
      <p>وی در خصوص شایعه قطع قرارداد با ویلموتس گفت: فسخ قراردادی در کار نیست.</p>
      <p>عضو هیأت رئیسه فدراسیون فوتبال درباره اینکه احتمال دارد باز هم ویلموتس قهر کند، گفت: این مسئله را از خودش بپرسید من در جریان قطع همکاری و مسائل دیگر نیستم و باید این چیزها را از آقای سخنگو بپرسید.</p>
      <p>شیعی در مورد اینکه ویلموتس پولش را گرفته، اظهار داشت:‌آن بخش که مربوط به او بود را گرفته است.</p>
    </article>
  </body>
</html>