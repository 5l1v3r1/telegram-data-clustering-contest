<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/%22Star+Trek+4%22+powstanie+Szykuje+go+tw%C3%B3rca+%22Legiona%22-135549"/>
    <meta property="og:site_name" content="Filmweb"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="&quot;Star Trek 4&quot; powstanie! Szykuje go twórca &quot;Legiona&quot;"/>
    <meta property="og:description" content="Noah Hawley przygotuje scenariusz i całość wyreżyseruje."/>
  </head>
  <body>
    <article>
      <h1>"Star Trek 4" powstanie! Szykuje go twórca "Legiona"</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Marcin Pietrzyk</a></address>
      <p>Paramount Pictures wraca do pomysłu realizacji widowiska sf <b>"<a href="https://www.filmweb.pl/film/Untitled+Star+Trek+Sequel-2020-780940">Star Trek 4</a>"</b>. Studio właśnie zatrudniło twórcę <b>"<a href="https://www.filmweb.pl/serial/Legion-2017-769408">Legiona</a>"</b>, <a href="https://www.filmweb.pl/person/Noah+Hawley-539611">Noaha Hawleya</a>, do napisania scenariusza. Będzie on również reżyserem całości.</p>
      <p>Oznacza to, że prace nad <b>"<a href="https://www.filmweb.pl/film/Untitled+Star+Trek+Sequel-2020-780940">Star Trekiem 4</a>"</b> zaczynają się od zera. Kiedy ostatni raz o projekcie pisaliśmy (było to jednak ponad rok temu), istniał scenariusz autorstwa <a href="https://www.filmweb.pl/person/John+D.+Payne-2076208">Johna D. Payne'a</a> i <a href="https://www.filmweb.pl/person/Patrick+McKay-2076209">Patricka McKaya</a>, a reżyserką miała być specjalistka od seriali <a href="https://www.filmweb.pl/person/S.J.+Clarkson-267888">S.J. Clarkson</a>. <br/><br/>Ponieważ <a href="https://www.filmweb.pl/person/Noah+Hawley-539611">Hawley</a> zaczyna od początku, na razie nic nie wiadomo na temat fabuły widowiska. Jest raczej pewne, że w obsadzie znajdą się: <a href="https://www.filmweb.pl/person/Chris+Pine-140366">Chris Pine</a>, <a href="https://www.filmweb.pl/person/Zachary+Quinto-220917">Zachary Quinto</a>, <a href="https://www.filmweb.pl/person/Zoe+Saldana-40559">Zoe Saldana</a>, <a href="https://www.filmweb.pl/person/Simon+Pegg-7766">Simon Pegg</a> i <a href="https://www.filmweb.pl/person/Karl.Urban">Karl Urban</a>. <br/><br/>Niezależnie od<b> "<a href="https://www.filmweb.pl/film/Untitled+Star+Trek+Sequel-2020-780940">Star Treka 4</a>"</b> w Paramount trwają prace nad alternatywnym filmem według pomysłu <a href="https://www.filmweb.pl/person/Quentin.Tarantino">Quentina Tarantino</a>. Stan tego projektu pozostaje nieznany.</p>
    </article>
  </body>
</html>