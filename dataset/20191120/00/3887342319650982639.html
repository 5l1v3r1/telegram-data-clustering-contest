<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238490-video-baleova-kuriozna-oslava-postupu-na-euro-walesan-sa-vysmial-realu-madrid"/>
    <meta property="og:site_name" content="ProFutbal"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="VIDEO: Baleova kuriózna oslava postupu na EURO. Walesan sa vysmial Realu Madrid"/>
    <meta property="og:description" content="Pred tromi rokmi dosiahli futbalisti Walesu historický úspech, keď sa im podarilo na majstrovstvách Európy vo Francúzsku prebojovať až do semifinále. Teraz zvládli &quot;červení draci&quot; náročnú kvalifikáciu a svoju pozíciu budú na budúcoročnom kontinentálnom šampionáte obhajovať. Postupové oslavy si patrične užívali. Niektorí možno viac, ako by sa patrilo."/>
  </head>
  <body>
    <article>
      <h1>VIDEO: Baleova kuriózna oslava postupu na EURO. Walesan sa vysmial Realu Madrid</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Viktor Háber</a></address>
      <p>Pred tromi rokmi dosiahli futbalisti Walesu historický úspech, keď sa im podarilo na majstrovstvách Európy vo Francúzsku prebojovať až do semifinále. Teraz zvládli "červení draci" náročnú kvalifikáciu a svoju pozíciu budú na budúcoročnom kontinentálnom šampionáte obhajovať. Postupové oslavy si patrične užívali. Niektorí možno viac, ako by sa patrilo.</p>
      <figure>
        <iframe data-src="https://twitter.com/FootballJOE/status/1196922383170453504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Najväčšia hviezda Walesu Gareth Bale totiž oslavovala po výhre nad Maďarskom 2:0, ktoré zaručilo zverencom Ryana Giggsa druhú tabuľkovú priečku v E-skupine a miestenku na EURO 2020 na úkor Slovenska, veľký úspech naozaj posmešným spôsobom. Ostrovania vytiahli svoju štátnu vlajku, na ktorej sa vynímal nápis <i>"Wales, golf, Madrid. V tomto poradí."</i> Malo ísť o odkaz 30-ročného krídelníka smerom k jeho súčasnému klubovému zamestnávateľovi - španielskemu Realu Madrid.</p>
      <figure>
        <iframe data-src="https://twitter.com/FOXSoccer/status/1196916696419729408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dlhodobo sa hovorí o tom, že rodák z Cardiffu má vyhrotené vzťahy s trénerom Zinedinom Zidanom. Ten ho v doterajšom priebehu sezóny nasadil na sedem súťažných zápasov, v ktorých sa Bale dvakrát presadil gólovo. Okrem toho však Walesan nenastupuje a médiami sa šíria čoraz častejšie informácie, že v hlavnom meste Španielska nie je spokojný, vynecháva tréningy, nedodržuje disciplínu a uprednostňuje hranie golfu. Nápisom na vlajke dal jasne najavo, že klub je preňho až na treťom mieste - za reprezentáciou či spomenutým golfom. Môže ísť o ďalší krok k potenciálnemu odchodu Balea z Realu počas zimného prestupového obdobia?</p>
      <related>
        <a href="https://profutbal.sk/clanok/238483-ramsey-poslal-wales-na-euro-chceme-opat-inspirovat-narod"/>
      </related>
    </article>
  </body>
</html>