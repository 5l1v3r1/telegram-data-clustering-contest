<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774127,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="הותר לפרסום: עדה בפרשת חפץ נחקרה ו&quot;השיבה על שאלות חודרניות&quot;"/>
    <meta property="og:description" content="בית המשפט צמצם את צו איסור הפרסום בנוגע לפרשת חקירת עד המדינה בתיק 4000 והתיר לפרסם כי בחודש פברואר נחקרה עדה שהשיבה על &quot;שאלות חודרניות ביחס לטיב הקרבה ומערכת היחסים בינה לבין חפץ. זהותה עדיין אסורה בפרסום"/>
  </head>
  <body>
    <article>
      <h1>הותר לפרסום: עדה בפרשת חפץ נחקרה ו"השיבה על שאלות חודרניות"</h1>
      <h2>בית המשפט צמצם את צו איסור הפרסום בנוגע לפרשת חקירת עד המדינה בתיק 4000 והתיר לפרסם כי בחודש פברואר נחקרה עדה שהשיבה על "שאלות חודרניות ביחס לטיב הקרבה ומערכת היחסים בינה לבין חפץ. זהותה עדיין אסורה בפרסום</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">ynet</a></address>
      <p>בית משפט השלום בתל אביב הורה היום (ד') על צמצום צו איסור הפרסום בנוגע לעד המדינה בתיק 4000 (פרשת בזק-וואלה) ניר חפץ, וקבע כי ניתן לפרסם שב-21 בפברואר 2019 נחקרה אישה שמסרה את גרסתה בעדות פתוחה. "העדה השיבה לשאלות חודרניות ביחס לטיב הקרבה ומערכת היחסים בינה לבין חפץ", קבע בית המשפט - והורה על המשך איסור פרסום זהותה או כל פרט שנוגע למהות הקרבה ביניהם.</p>
      <figure>
        <img src="https://images1.calcalist.co.il/PicServer3/2019/11/11/946418/1NL.jpg"/>
        <figcaption>ניר חפץ <br/>צילום: טל שחר</figcaption>
      </figure>
      <p>בא כוחו של חפץ, עו"ד אילן סופר, מסר בתגובה: "בית המשפט קיבל את העמדה כי חל צו איסור פרסום גורף על כל פרט מזהה ועל תוכן העדות, וכן את העמדה כי הפרה כלשהי של צווי איסור הפרסום מהווה פגיעה קשה במר חפץ ובמשפחתו".</p>
      <p>עו"ד יצחק בם מארגון "לביא", שהיה בין אלו שעתרו גם הם לחשוף את תרגיל החקירה, אמר "לבנו עם ניר חפץ שנאנס לחתום על הסכם עד מדינה בעקבות איומי המשטרה והפרקליטות".</p>
    </article>
  </body>
</html>