<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/spettacoli/musica/andrea_bocelli_nomination_grammy_2020-4875610.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Andrea Bocelli unico italiano nelle nomitation ai Grammy 2020"/>
    <meta property="og:description" content="Andrea Bocelli è l’unico italiano nelle nomination ai Grammy 2020. L’artista con il suo album Sì (Sugar) è stato candidato nella cinquina dei «Best..."/>
  </head>
  <body>
    <article>
      <h1>Andrea Bocelli unico italiano nelle nomitation ai Grammy 2020</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Andrea Bocelli</b> è l’unico italiano nelle nomination ai Grammy 2020. L’artista con il suo album <i>Sì</i> (Sugar) è stato candidato nella cinquina dei «Best Traditional Pop Vocal Album» in compagnia di Barbara Streisand, Michael Bublé, Elvis Costello &amp; The Imposters, John Legend. Bocelli, che è contemporaneamente il n.1 della classifica Usa e Uk, segna così un traguardo mai raggiunto prima da un artista italiano.</p>
      <p>Una candidatura importante , la sesta nella sua carriera. «Ho appena ricevuto l’annuncio della nomination - ha commentato Bocelli - È una notizia fantastica che ancora una volta testimonia il grande affetto e la stima che l’America mi riserva da più di 20 anni, ma è anche un’occasione fantastica per ringraziare tutti i miei sostenitori e chi ha creduto in me fin dall’inizio. Un avvenimento importante più unico che raro. Voglio anche ringraziare la Recording Academy e tutti coloro che, come la Sugar, hanno lavorato a questo progetto incredibile». </p>
      <footer>© RIPRODUZIONE RISERVATA</footer>
    </article>
  </body>
</html>