<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/tel-abyad-sinir-kapisinin-acilmasi-icin-calismalar-basladi/1651048"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Tel Abyad Sınır Kapısı'nın açılması için çalışmalar başladı"/>
    <meta property="og:description" content="Tel Abyad Sınır Kapısı'nın, ilk etapta insani yardım taşıyan araçların geçişi için kullanılması öngörülüyor."/>
  </head>
  <body>
    <article>
      <h1>Tel Abyad Sınır Kapısı'nın açılması için çalışmalar başladı</h1>
      <h2>Tel Abyad Sınır Kapısı'nın, ilk etapta insani yardım taşıyan araçların geçişi için kullanılması öngörülüyor.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Rauf Maltaş  </a></address>
      <h4>Şanlıurfa</h4>
      <p>Türkiye'den giden ekipler,<b> Barış Pınarı Harekatı </b>ile terör örgütü YPG/PKK'dan temizlenen Suriye'nin sınır ilçesinde bulunan <b>Tel Abyad Sınır Kapısı</b>'nın açılması için çalışmalara başladı.</p>
      <p>Barış Pınarı Harekatı ile terör örgütlerinin işgalinden kurtarılan <b>Tel Abyad'da hayatın normale dönmesi </b>için kamu hizmeti veriliyor.</p>
      <p>Şanlıurfa Valiliği İl Koordinasyon ve Harekat Merkezi nezaretinde, sınır ötesinde görev yapan kamu kuruluşları, çeşitli altyapı hizmetlerine yönelik çalışmalarını sürdürüyor.</p>
      <p>Türkiye'den giden ekipler, Tel Abyad Sınır Kapısı'nın açılması için de YPG/PKK tarafından bölgeye tampon amacıyla yerleştirilen molozları kaldırıyor.</p>
      <p>Kapı etrafındaki terörün izlerini silmeye çalışan ekipler, yolun bakım ve onarım çalışmasını da yaptı.</p>
      <p>Kısa süre sonra hizmete girmesi hedeflenen Tel Abyad Sınır Kapısı'nın, ilk etapta insani yardım taşıyan araçların geçişi için kullanılması öngörülüyor.</p>
      <p>Şanlıurfa Valisi Abdullah Erin'in talimatıyla, Tel Abyad'da bulunan kamuya ait binaların envanter çalışmaları devam ederken, hasarlı ve kullanılamaz haldeki bina ile tesislerin onarılarak yeniden halkın hizmetine sunulması hedefleniyor.</p>
      <related>
        <a href="https://www.aa.com.tr/tr/turkiye/tel-abyad-sinir-kapisinin-acilmasi-icin-calismalar-basladi/1651048"/>
        <a href="https://www.aa.com.tr/tr/dunya/tel-abyadlilar-eve-donus-mutlulugu-yasiyor/1650838"/>
        <a href="https://www.aa.com.tr/tr/turkiye/sanliurfa-sinirinda-ypg-pkkli-2-terorist-yakalandi/1649126"/>
        <a href="https://www.aa.com.tr/tr/turkiye/sanliurfali-kadinlar-isotu-bilimsel-yontemlerle-uretiyor-/1647109"/>
        <a href="https://www.aa.com.tr/tr/yasam/peygamberler-sehrinde-tirit-ziyafeti/1647066"/>
        <a href="https://www.aa.com.tr/tr/turkiye/mardin-ve-sanliurfada-hdpli-4-belediye-baskani-gozaltina-alindi/1646080"/>
      </related>
    </article>
  </body>
</html>