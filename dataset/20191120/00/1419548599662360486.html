<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/mf3444"/>
    <meta property="og:site_name" content="News7 Tamil"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="நடிகர் அஜித் குறித்து அமைச்சர் ஜெயக்குமார் புகழாரம்!"/>
    <meta property="og:description" content="நடிகர் அஜித் குறித்து அமைச்சர் ஜெயக்குமார் புகழாரம்!"/>
  </head>
  <body>
    <article>
      <h1>நடிகர் அஜித் குறித்து அமைச்சர் ஜெயக்குமார் புகழாரம்!</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">saravanamanoj</a></address>
      <p>
        <b>ரஜினி, கமல் கானல் நீர் போன்றவர்கள் என அமைச்சர் ஜெயக்குமார் விமர்சித்துள்ளார்.</b>
      </p>
      <p>தமிழக முதலமைச்சரின் சிறப்பு குறை தீர் திட்டத்தின் கீழ் நலத்திட்ட உதவிகள் வழங்கும் நிகழ்ச்சி சென்னை சாந்தோமில் நடைபெற்றது. நிகழ்ச்சியில் அமைச்சர் ஜெயக்குமார் கலந்து கொண்டு நலத்திட்ட உதவிகளை வழங்கினார். பின்னர் செய்தியாளர்களிடம் பேசிய அவர், மேயர் பதவிக்கு மறைமுகமாக தேர்தல் நடத்த முடிவு செய்யப்பட்டிருப்பதாக வெளியான தகவல் கற்பனையானது என்றார். இடைத்தேர்தலுக்கு பின் திமுகவில் எந்த எழுச்சியும் இல்லை என அவர் கூறினார். </p>
      <p>நடிகர்கள் ரஜினி, கமல் கானல் நீர் போன்றர்கள் என விமர்சித்த ஜெயக்குமார், தொழிலில் மட்டுமே கவனம் செலுத்தும் கண்ணியமான நடிகர் அஜித் மட்டுமே என்றார். தொடர்ந்து பேசிய அவர், அதிமுக- பாஜக கூட்டணியில் எந்த விரிசலும் இல்லை என்றார். மேலும் கூட்டணி தொடர்பாக பொன்.ராதாகிருஷ்ணன் கூறியது அவரது சொந்த கருத்து என்றும் அவர் தெரிவித்தார். </p>
    </article>
  </body>
</html>