<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199966"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="পাকুন্দিয়ায় টাওয়ার থেকে পড়ে স্বেচ্ছাসেবক লীগ নেতার মৃত্যু"/>
    <meta property="og:description" content="কিশোরগঞ্জের পাকুন্দিয়ায় ক্যাবল নেটওয়ার্ক ও ওয়াই-ফাইয়ের টাওয়ার থেকে পড়ে জাকির হোসেন ফালু (৩৫) নামের এক ব্যক্তি মারা গেছেন। সোমবার সন্ধ্যায় উপজেলার বুরুদিয়া ইউনিয়নের মান্দারকান্দি গ্রামে এ ঘটে। তিনি উপজেলার বুরুদিয়া ইউনিয়ন আওয়ামী স্বেচ্ছাসেবক লীগের সভাপতি পদে ছিলেন। পেশায় ক্যাবল ব্যবসায়ী এ নেতা মান্দারকান্দি গ্রামের মৃত আবদুল মান্নানের ছেলে। গতকাল  বেলা ২টায় জানাজা শেষে পারিবারিক কবরস্থানে তার লাশ দাফন করা হয়। স্থানীয় সূত্রে জানা যায়, জাকির হোসেন ফালু মিয়ার নিজস্ব ক্যাবল ও ওয়াই-ফাইয়ের ব্যবসা রয়েছে। সোমবার বিকালে নেটওয়ার্কের কাজ করতে ছাদের উপর নির্মিত টাওয়ারে উঠেন তিনি। এ সময় টাওয়ার ভেঙে নিচে পড়ে গুরুতর আঘাতপ্রাপ্ত হন। স্থানীয়রা মুমূর্ষু অবস্থায় উদ্ধার করে বাজিতপুর ভাগলপুর মেডিকেল কলেজ হাসপাতালে নেয়ার পথে মারা যান। তার এমন অকাল ও মর্মান্তিক মৃত্যুতে এলাকায় শোকের ছায়া নেমে এসেছে। পাকুন্দিয়া থানার ভারপ্রাপ্ত কর্মকর্তা মো. মফিজুর রহমান ফালু নামের ওই ব্যক্তির দুর্ঘটনাজনিত মৃত্যুর তথ্য নিশ্চিত করেছেন।"/>
  </head>
  <body>
    <article>
      <h1>পাকুন্দিয়ায় টাওয়ার থেকে পড়ে স্বেচ্ছাসেবক লীগ নেতার মৃত্যু</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">পাকুন্দিয়া (কিশোরগঞ্জ) প্রতিনিধি</a></address>
      <p>কিশোরগঞ্জের পাকুন্দিয়ায় ক্যাবল নেটওয়ার্ক ও ওয়াই-ফাইয়ের টাওয়ার থেকে পড়ে জাকির হোসেন ফালু (৩৫) নামের এক ব্যক্তি মারা গেছেন। সোমবার সন্ধ্যায় উপজেলার বুরুদিয়া ইউনিয়নের মান্দারকান্দি গ্রামে এ ঘটে। তিনি উপজেলার বুরুদিয়া ইউনিয়ন আওয়ামী স্বেচ্ছাসেবক লীগের সভাপতি পদে ছিলেন। পেশায় ক্যাবল ব্যবসায়ী এ নেতা মান্দারকান্দি গ্রামের মৃত আবদুল মান্নানের ছেলে। গতকাল  বেলা ২টায় জানাজা শেষে পারিবারিক কবরস্থানে তার লাশ দাফন করা হয়। স্থানীয় সূত্রে জানা যায়, জাকির হোসেন ফালু মিয়ার নিজস্ব ক্যাবল ও ওয়াই-ফাইয়ের ব্যবসা রয়েছে। সোমবার বিকালে নেটওয়ার্কের কাজ করতে ছাদের উপর নির্মিত টাওয়ারে উঠেন তিনি। এ সময় টাওয়ার ভেঙে নিচে পড়ে গুরুতর আঘাতপ্রাপ্ত হন।</p>
      <p>স্থানীয়রা মুমূর্ষু অবস্থায় উদ্ধার করে বাজিতপুর ভাগলপুর মেডিকেল কলেজ হাসপাতালে নেয়ার পথে মারা যান। তার এমন অকাল ও মর্মান্তিক মৃত্যুতে এলাকায় শোকের ছায়া নেমে এসেছে। পাকুন্দিয়া থানার ভারপ্রাপ্ত কর্মকর্তা মো. মফিজুর রহমান ফালু নামের ওই ব্যক্তির দুর্ঘটনাজনিত মৃত্যুর তথ্য নিশ্চিত করেছেন।</p>
      <p>এই বিভাগের সর্বাধিক পঠিত</p>
    </article>
  </body>
</html>