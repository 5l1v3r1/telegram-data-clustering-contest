<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200088"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="কুষ্টিয়ায় সব ধরনের যানবাহন বন্ধ"/>
    <meta property="og:description" content="নতুন সড়ক পরিবহন আইন সংশোধনের দাবিতে কুষ্টিয়ায় সব ধরণের যানবাহন বন্ধ রেখেছে পরিবহন শ্রমিকেরা। এর ফলে সীমাহীন দুর্ভোগে পড়েছেন যাত্রীরা। গত দু’দিন শুধুমাত্র আভ্যন্তরীণ রুটে বাস চলাচল বন্ধ থাকলেও আজ বুধবার দুরপাল্লার বিশেষ করে ঢাকাগামী কোন বাস চলাচল করছে না। একই সঙ্গে বন্ধ রয়েছে ট্রাক, ট্যাংকলরী, কাভার্ডভ্যানসহ সব ধরনের পরিবহন। গতকাল মঙ্গলবার কুষ্টিয়ার জেলা প্রশাসকের সভাকক্ষে পরিবহন শ্রমিক, মালিকদের সংগঠনের নেতৃবৃন্দের সঙ্গে জেলা প্রশাসনের বৈঠকে পরিবহন চলাচল স্বাভাবিক রাখার সিদ্ধান্ত হলেও সেই সিদ্ধান্ত থেকে সরে আসে পরিবহন শ্রমিকেরা।"/>
  </head>
  <body>
    <article>
      <h1>কুষ্টিয়ায় সব ধরনের যানবাহন বন্ধ</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">কুষ্টিয়া প্রতিনিধি</a></address>
      <p>নতুন সড়ক পরিবহন আইন সংশোধনের দাবিতে কুষ্টিয়ায় সব ধরণের যানবাহন বন্ধ রেখেছে পরিবহন শ্রমিকেরা। এর ফলে সীমাহীন দুর্ভোগে পড়েছেন যাত্রীরা।</p>
      <p>গত দু’দিন শুধুমাত্র আভ্যন্তরীণ রুটে বাস চলাচল বন্ধ থাকলেও আজ বুধবার দুরপাল্লার বিশেষ করে ঢাকাগামী কোন বাস চলাচল করছে না। একই সঙ্গে বন্ধ রয়েছে ট্রাক, ট্যাংকলরী, কাভার্ডভ্যানসহ সব ধরনের পরিবহন।</p>
      <p>গতকাল মঙ্গলবার কুষ্টিয়ার জেলা প্রশাসকের সভাকক্ষে পরিবহন শ্রমিক, মালিকদের সংগঠনের নেতৃবৃন্দের সঙ্গে জেলা প্রশাসনের বৈঠকে পরিবহন চলাচল স্বাভাবিক রাখার সিদ্ধান্ত হলেও সেই সিদ্ধান্ত থেকে সরে আসে পরিবহন শ্রমিকেরা।</p>
      <p>এই বিভাগের সর্বাধিক পঠিত</p>
    </article>
  </body>
</html>