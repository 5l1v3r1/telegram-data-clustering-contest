<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-dopo-i-problemi-riprende-la-regolare-circolazione-tra-genova-ovada-acqui-213432.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Maltempo, dopo i problemi: riprende la regolare circolazione tra Genova-Ovada-Acqui"/>
    <meta property="og:description" content="GENOVA -  E’ ripresa la regolare circolazione ferroviaria sulla linea Genova-Ovada-Acqui Terme, rallentata da martedì a causa del maltempo."/>
  </head>
  <body>
    <article>
      <h1>Maltempo, dopo i problemi: riprende la regolare circolazione tra Genova-Ovada-Acqui</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <img src="https://www.primocanale.it/immagininews/thumbs/213432-420x236.jpg"/>
      </figure>
      <p><b>GENOVA - </b> <b>E’ ripresa la regolare circolazione ferroviaria sulla linea Genova-Ovada-Acqui Terme, rallentata da martedì a causa del maltempo.</b></p>
      <p>Le abbondanti piogge che hanno interessato il territorio tra Genova Borzoli e Ovada, i cui versanti hanno terreni già saturi dalle acque cadute nell’ultimo periodo, avevano imposto un rallentamento precauzionale ai treni che hanno viaggiato, nella tratta interessata, con una velocità di 30 km/orari.</p>
      <p>"Dalle 10.30 di ieri alle 8.30 di questa mattina l’offerta commerciale è stata riprogrammata con allungamenti dei tempi di viaggio e alcuni collegamenti cancellati. I treni cancellati sono stati sostituiti con bus da Genova Piazza Principe ad Acqui Terme con fermate a Genova Sampierdarena, Genova Cornigliano, Campo Ligure, Ovada, Molare, Rossiglione, Prasco Cremolino, Visone e Acqui Terme" spiega in una nota Trenitalia.</p>
    </article>
  </body>
</html>