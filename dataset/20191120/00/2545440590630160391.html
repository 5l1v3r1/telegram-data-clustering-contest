<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/libyada-umhden-bmye-haftere-karsi-caydirici-tutum-cagrisi/1650398"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Libya'da UMH'den BM'ye Hafter'e karşı 'caydırıcı' tutum çağrısı"/>
    <meta property="og:description" content="Libya'da UMH Başkanlık Konseyi, BMGK'ya, Libya'nın doğusundaki güçlerin lideri Hafter'e karşı sert ve caydırıcı tutum takınma çağrısında bulundu."/>
  </head>
  <body>
    <article>
      <h1>Libya'da UMH'den BM'ye Hafter'e karşı 'caydırıcı' tutum çağrısı</h1>
      <h2>Libya'da UMH Başkanlık Konseyi, BMGK'ya, Libya'nın doğusundaki güçlerin lideri Hafter'e karşı sert ve caydırıcı tutum takınma çağrısında bulundu.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Fekry Hamdy Fadl Abdeen,Gülşen Topçu  </a></address>
      <h4>Libyan</h4>
      <p>Libya'da <b>Ulusal Mutabakat Hükümeti</b> (<b>UMH</b>) Başkanlık Konseyi tarafından yapılan yazılı açıklamada, Birleşik Arap Emirlikleri (BAE) ve <b>Halife Hafter</b> güçlerinin Trablus ve Misrata'ya düzenlediği saldırılar kınandı.</p>
      <p>Söz konusu saldırıların, Hafter güçlerinin havaalanı, hastane, okul, devlet binaları ve kamu malına yönelik saldırılarının bir parçası olduğu belirtilen açıklamada, <b>Birleşmiş Milletler Güvenlik Konseyi</b>ne (BMGK), Hafter güçlerine karşı caydırıcı ve sert bir tutum alma çağrısı yapıldı.</p>
      <p>UMH önceki gün Trablus yakınlarında bir bisküvi fabrikasının Birleşik Arap Emirlikleri (BAE) tarafından bombalanması sonucu 7 işçinin hayatını kaybettiğini, 15 kişinin yaralandığını duyurmuştu.</p>
      <p>UMH'nin yürüttüğü Burkan el-Gadab Operasyonu da dün, Hafter güçlerine ait savaş uçaklarının, Misrata kentinde yerleşim birimleri yakınındaki mühimmat depolarını hedef aldığını, saldırı sonucu biri kadın 13 sivilin yaralandığını belirtmişti.</p>
      <p>Libya'nın doğusundaki askeri güçlerin lideri General Hafter, başkent Trablus'u ele geçirmek için 4 Nisan'da saldırı emri vermiş, bunun üzerine uluslararası meşruiyete sahip UMH birlikleri de Burkan el-Gadab operasyonunu başlatmıştı.</p>
      <related>
        <a href="https://www.aa.com.tr/tr/dunya/libyada-umhden-bmye-haftere-karsi-caydirici-tutum-cagrisi/1650398"/>
        <a href="https://www.aa.com.tr/tr/dunya/bm-libyadaki-fabrika-saldirisi-savas-sucu-teskil-edebilir/1649057"/>
        <a href="https://www.aa.com.tr/tr/dunya/libya-bae-trablusta-fabrikayi-vurdu-7-isci-oldu/1648865"/>
        <a href="https://www.aa.com.tr/tr/dunya/hafter-berlin-konferansi-oncesi-acele-zafer-icin-cabaliyor/1636074"/>
      </related>
    </article>
  </body>
</html>