<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teamworld.it/spettacolo-tv/xf13-puntata-21-novembre/"/>
    <meta property="og:site_name" content="Team World"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Gli inediti di XF13 sul palco del quinto Live Show"/>
    <meta property="og:description" content="Gli inediti dei concorrenti di X Factor 2019 sul palco del quinto Live Show: appuntamento fissato per il 21 novembre alle 21:15 su Sky Uno."/>
  </head>
  <body>
    <article>
      <h1>Gli inediti di XF13 sul palco del quinto Live Show</h1>
      <h2>Gli inediti dei concorrenti di X Factor 2019 sul palco del quinto Live Show: appuntamento fissato per il 21 novembre alle 21:15 su Sky Uno.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Redazione di Team World</a></address>
      <p>Gli<b> inediti di X Factor 13</b> meritano una puntata ad hoc: il <b>quinto Live Show</b> sarà interamente dedicato agli inediti dei sette concorrenti rimasti in gara. Appuntamento fissato per il <b>21 novembre</b> in prima serata su <i>Sky Uno. </i></p>
      <p>C’è grande fermento per la puntata di giovedì 21 novembre, data che segna ufficialmente il <b>debutto dei singoli d’esordio dei concorrenti sul mercato discografico</b>. Da quel momento gli artisti si confronteranno con il loro vero “giudice”: il pubblico. <i>Quale brano schizzerà ai vertici delle classifiche?</i></p>
      <p>Nell’attesa di scoprirlo ti ricordiamo che nel corso del quinto Live Show – in programma giovedì 21 novembre alle 21:15 su Sky Uno e NOW TV – saliranno sul palco dell’X Factor Dome in qualità di ospiti <b>Mahmood</b> e <b>Gemitaiz &amp; MadMan</b>.</p>
      <h3>Gli inediti di XF13</h3>
      <p>Come si legge sul <b>sito ufficiale di X Factor 13</b> <a href="https://xfactor.sky.it/">xfactor.sky.it</a>:</p>
      <p>I <b>Booda</b> presenteranno<i> “Elefante”</i>, scritto e musicato da loro insieme a Samuel, Davide Napoleone e Alessandro Bavo; <b>Davide Rossi</b>, che si esibirà sulle note del brano <i>“Glum”</i>, i cui autori di testo e musica sono Roberto Vernetti e Michele Clivati.</p>
      <p><b>Eugenio Campagna</b> canterà <i>“Cornflakes”</i>, pezzo di cui firma musica e testo; <b>Giordana Petralia</b>, entrerà nel mercato discografico con il brano <i>“Chasing Paper”</i> scritto, tra gli altri, da Sia; <b>Nicola Cavallaro</b> sul palco dell’X Factor Dome ci delizierà sulle note di <i>“Like I Could”</i>, tra i cui autori c’è Tom Walker. E ancora la <b>Sierra</b> con <i>“Enfasi”</i>, la canzone che avevano già presentato sul palco delle Audition, a Torino; e <b>Sofia Tornambene</b>, con <i>“A domani per sempre”</i>, lo stesso brano con cui si era fatta conoscere già nella prima fase di selezione.</p>
      <h3>Cosa succederà nel corso del quinto Live Show</h3>
      <p>Al termine del quinto Live Show, il televoto decreterà il concorrente destinato ad andare al ballottaggio ma <b>nessun concorrente verrà eliminato.</b></p>
      <p>Da venerdì 22 a martedì 26 novembre 2019, GfK Italia rileverà gli streaming e i download dei singoli dei concorrenti direttamente dalle piattaforme digitali.  Verrà così stilata <b>una classifica degli inediti dei 6 concorrenti rimasti in gara</b> per stabilire qual è il brano che ha avuto il minor impatto e gradimento sul mercato.</p>
      <p>Il sesto Live Show di #XF13 si aprirà con il ballottaggio di fronte ai giudici tra <b>l’artista meno votato della puntata precedente e quello con il singolo meno ascoltato.</b> Solo uno di loro continuerà la sua avventura a X Factor!</p>
      <hr/>
      <h4>Come seguire la puntata di X Factor in TV e in streaming</h4>
      <p>La puntata di questa settimana è in onda giovedì 21 novembre alle 21.15 su Sky Uno (canale 108, digitale terrestre canale 455), sempre disponibile on demand, visibile su Sky Go, su smartphone, tablet e PC, anche in viaggio nei Paesi dell’Unione Europea, e in streaming su NOW TV; il mercoledì in prima serata, in chiaro su TV8.</p>
      <hr/>
      <h4>Titoli  e testi inediti X Factor 2019</h4>
      <p>Ecco i titoli dei primi singoli dei concorrenti di XF13:</p>
      <p><b>Booda</b> titolo inedito “Elefante”<br/><b>Davide Rossi</b> titolo inedito “Glum”<br/><b>Eugenio Campagna</b> titolo inedito <a href="https://www.teamworld.it/testi-traduzioni/cornflakes-eugenio-campagna-testo-e-significato-inedito-x-factor-13/"><b>“Cornflakes” (leggi il testo)</b></a><br/><b>Giordana Petralia</b> titolo inedito “Chasing Paper”<br/><b>Nicola Cavallaro</b> titolo inedito”Like I Could”<br/><b>Sierra</b> titolo inedito “Enfasi”<br/><b>Sofia Tornambene</b> titolo inedito “A domani per sempre”</p>
      <related>
        <a href="https://www.teamworld.it/spettacolo-tv/x-factor-2019-ospiti/"/>
        <a href="https://www.teamworld.it/spettacolo-tv/x-factor-2019-eliminati/"/>
        <a href="https://www.teamworld.it/spettacolo-tv/x-factor-2019-puntate-xf13/"/>
      </related>
    </article>
  </body>
</html>