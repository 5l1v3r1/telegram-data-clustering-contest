<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/renault-vrea-sa-se-retraga-de-pe-unele-piete-si-sa-renunte-la-anumite-94841.html"/>
    <meta property="og:site_name" content="Automarket"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Renault vrea să se retragă de pe unele piețe și să renunțe la anumite modele: “Piața se schimbă, trebuie să ne adaptăm”"/>
    <meta property="og:description" content="Renault se gândește să renunțe la anumite modele, dar și să se retragă de pe unele piețe, după cum a declarat CEO-ul interimar. “Mai putem să păstrăm aceeași strategie? Eu nu cred. Piața se schimbă, trebuie să ne adaptăm,” a spus Clotilde Delbos."/>
  </head>
  <body>
    <article>
      <h1>Renault vrea să se retragă de pe unele piețe și să renunțe la anumite modele: “Piața se schimbă, trebuie să ne adaptăm”</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Paul Cosma</a></address>
      <p>Renault se gândește să renunțe la anumite modele, dar și să se retragă de pe unele piețe, după cum a declarat CEO-ul interimar. “Mai putem să păstrăm aceeași strategie? Eu nu cred. Piața se schimbă, trebuie să ne adaptăm,” a spus Clotilde Delbos.</p>
      <p><a href="https://www.automarket.ro/masini-noi/renault/">Renault</a> se pregătește de o restructurare în următoarele luni și speră să depășească perioada de instabilitate ce a venit după arestarea lui Carlos Ghosn, fostul șef al alianței Renault-Nissan.</p>
      <p>Constructorul francez ia în calcul să renunțe la anumite modele și să se retragă de pe unele piețe, după cum a declarat Clotilde Delbos, CEO-ul interimar Renault: <b><i>“Vom </i></b><b><i>încerca să evităm aceste lucruri, dar trebuie să ne întrebăm: Mai putem să păstrăm aceeași strategie? Eu nu cred. Piața se schimbă, trebuie să ne adaptăm.”</i></b></p>
      <p>Totodată, Renault speră ca, în cel mai scurt timp, să găsească noi căi prin care să întărească și să eficientizeze colaborarea cu Nissan.</p>
      <p><a href="https://www.automarket.ro/stiri/presedintele-renault-vom-avea-in-curand-o-lista-scurta-de-candidati-94795.html">Constructorul francez își caută un nou CEO</a>, o listă scurtă de candidați urmând să fie pregătită în perioada următoare, după cum a declarat președintele Jean-Dominique Senard.</p>
      <p><a href="https://www.automarket.ro/stiri/presa-franceza-seful-seat-luca-de-meo-este-favorit-sa-devina-noul-ceo-de-94781.html">Principalul favorit să devină noul CEO de la Renault este italianul Luca de Meo, șeful Seat,</a> potrivit informațiilor apărute în presa franceză, care a citat surse apropiate de situație.</p>
      <p>Via <a href="https://europe.autonews.com/automakers/renault-could-pull-out-markets-ax-products-strategy-review">Automotive News</a></p>
    </article>
  </body>
</html>