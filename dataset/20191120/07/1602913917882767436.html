<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/viorica-dancila-mandatul-meu-va-fi-cel-de-presedinte-reformator-18597745"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T07:37:52+00:00"/>
    <meta property="og:title" content="Viorica Dăncilă: Mandatul meu va fi cel de preşedinte reformator"/>
    <meta property="og:description" content="Prezidenţiabilul PSD Viorica Dăncilă a afirmat că mandatul ei, în cazul în care  va fi aleasă, va fi de preşedinte reformator şi că se va asigura că Palatul Cotroceni va funcţiona 24 de ore din 24, 7 zile din 7."/>
  </head>
  <body>
    <article>
      <h1>Viorica Dăncilă: Mandatul meu va fi cel de preşedinte reformator</h1>
      <address><time datetime="2019-11-20T07:37:52+00:00">20 Nov 2019, 07:37</time> by <a rel="author">Ana Petrescu, Mediafax</a></address>
      <p>Prezidenţiabilul PSD Viorica Dăncilă a afirmat că mandatul ei, în cazul în care  va fi aleasă, va fi de preşedinte reformator şi că se va asigura că Palatul Cotroceni va funcţiona 24 de ore din 24, 7 zile din 7.</p>
      <p>„Mandatul meu va fi cel al Preşedintelui reformator, care înţelege că Administraţia Prezidenţială are nevoie de o schimbare profundă a modului de acţiune şi comunicare cu oamenii. Mă voi asigura că Palatul Cotroceni şi Administraţia Prezidenţială vor funcţiona 24 de ore din 24, 7 zile din 7. Voi deschide porţile pentru toate forţele politice constructive, pentru presă, pentru tineri talentaţi şi capabili care vor să schimbe lumea, pentru oamenii de cultură, pentru proiectele şi sesizările societăţii civile”, a scris Viorica Dăncilă, miercuri, pe Facebook.</p>
      <p>Liderul PSD a adăugat că şegul statului trebuie să fie unul al tuturor românilor şi să aibă dialog direct cu aceştia</p>
      <p>„Preşedintele trebuie să redevină unul al tuturor românilor, în acord şi în dialog direct cu toţi cei pe care îi reprezintă”, a conchis Dăncilă.</p>
    </article>
  </body>
</html>