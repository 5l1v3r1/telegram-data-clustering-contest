<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fecso-parvalasztasi-tanacsado-lett/186963"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Fecsó párválasztási tanácsadó lett"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fecsó párválasztási tanácsadó lett</mark>
      </h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Földvári Zsófi</a></address>
      <p>
        <b>Bár a házassága egy év alatt zátonyra futott, bátran ad párkapcsolati tanácsot Luxus Vivien exe. Szerinte csak az lehet guru, aki már számtalan csalódást átélt. </b>
        <b>Bár a házassága egy év alatt zátonyra futott, bátran ad párkapcsolati tanácsot Luxus Vivien exe. Szerinte csak az lehet guru, aki már számtalan csalódást átélt.</b>
      </p>
      <p>Meglepő szerepben tűnik fel Luxus Vivien válófélben lévő párja, Fecsó – értesült a Bors. <b>A nagyéletű vállalkozó úgynevezett párválasztó rituá­lét szervez egy felkapott budapesti klubban. </b>A program olyan egyedi, hogy nehéz értelmezni, „reggaeton taktusokkal átitatott párválasztó rituálé”, ezért a magát hobbicelebnek tartó Fecsótól kértük felvilágosítást.</p>
      <p>Van egy buliszervező csapat, annak egykor az alapító tagja voltam, most felkértek, hogy szervezzünk meg egy ilyen bulit közösen – meséli a Borsnak Fecsó.</p>
      <figure>
        <img src="http://media.borsonline.hu/cikk/20/192568/gallery-picture/645w/2029223_76747545-24902706810420210-958853514711269376-o.jpg"/>
      </figure>
      <h3>– Úgy gondolom, hogy az én múltammal, a sikerekkel és kudarcokkal átitatott magánéletemnek köszönhetően hitelesen tudok tanácsot adni egy-két pályakezdő kollégának.</h3>
      <p>Állok szívesen rendelkezésre, tanácsot adok, segítek. Saját és mások kárán tanulva tudom ezt megtenni – teszi hozzá bölcsen Fecsó.</p>
      <p><a href="http://www.borsonline.hu/aktualis/egy-ev-utan-valik-luxus-vivien-es-fecso/182098">Luxus Vivien és férje, egy év után, idén augusztusban költözött szét.</a> Azóta a felek többször nyilatkoztak már a válás okairól, az egymásnak ellentmondó véleményekből az szűrhető ki, hogy <b>míg Vivien nyugodt életre vágyott, addig Fecsónak még nem volt elég a pörgésből.</b></p>
      <figure>
        <img src="http://media.borsonline.hu/cikk/20/192568/gallery-picture/645w/2029221_szegedi-ferenc-fecso-es-vasvari-vivi1en-0998-hb.jpg"/>
        <figcaption>Már több hónapja külön él a vállalkozó és felesége, Luxus Vivien © Hatlaczki Balázs</figcaption>
      </figure>
      <p>A párosnak egy kisfia született, őt közösen nevelik, de már a nyár végén különköltöztek. <b>A válásukat hivatalosan még nem mondta ki a bíróság, de hamarosan erre is sor kerül, ha meg tudnak egyezni egymással.</b></p>
      <p>Finomhangolás alatt van a válásunk, szeretném elérni, hogy közös megegyezéssel menjünk a bíróságra. Mindenkinek az lenne a legjobb – tette hozzá Fecsó.</p>
    </article>
  </body>
</html>