<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/d%C3%A0-delle-capre-ai-consiglieri-di-maggioranza-poi-si-pente-non-sono-stato-rispettoso-219574"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T07:01:10+00:00"/>
    <meta property="og:title" content="Dà delle &quot;capre&quot; ai consiglieri di maggioranza, poi si pente: &quot;Non sono stato rispettoso&quot;"/>
    <meta property="og:description" content="MONTEBELLUNA – L’ex consigliere comunale de L’Alternativa Giusta, Rocco Andrea Barone ha mitigato la sua posizione dopo il polverone sollevato dalle sue affermazioni colorite, rivolte ai consiglieri di maggioranza"/>
  </head>
  <body>
    <article>
      <h1>Dà delle "capre" ai consiglieri di maggioranza, poi si pente: "Non sono stato rispettoso"</h1>
      <h2>L’ex consigliere era assurto agli onori della cronaca per aver definito “capre” i consiglieri comunali di maggioranza</h2>
      <address><time datetime="2019-11-20T07:01:10+00:00">20 Nov 2019, 07:01</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>MONTEBELLUNA </b>– L’<b>ex consigliere comunale de L’Alternativa Giusta, Rocco Andrea Barone</b> ha mitigato la sua posizione dopo il polverone sollevato dalle sue affermazioni colorite, rivolte ai <b>consiglieri di maggioranza</b>. Oggetto della questione l’atteggiamento <b>a suo dire, troppo accondiscendente </b>dei componenti della maggioranza consiliare rispetto a quando proposto dal sindaco.<br/><br/>“Su OggiTreviso è uscito il quarto articolo riportante delle mie affermazioni sui consiglieri comunali sul sindaco e sulla amministrazione – <b>scrive in un post </b>-, l'unico dei quattro che riporta spiegando come e perché il sottoscritto sia arrivato ad etichettare gli ex colleghi in quel modo. <b>Ritengo corretto inserire ogni frase nel suo contesto</b>. Chi mi conosce sa quanto ami la mia città e quanto mi sia dato da fare negli anni con proposte e discussioni. In passato quando ero consigliere di maggioranza ritenendo errate certe opzioni dei miei colleghi <b>non ho esitato a fare "muro" anche a costo di rompere </b>per anni il saluto con alcuni di loro”.<br/><br/><b>Barone </b>quindi prosegue: “Quella determinazione mia e di alcuni altri della allora ex maggioranza portarono a non compiere scelte che continuo a ritenere scorrette per il bene della nostra città. Certo sarebbe stato più facile accodarsi e nascondermi dietro la scelta degli altri <b>ma non mi nascondo mai non mi tiro mai indietro</b>. Quello che penso lo dico schietto e diretto. Ecco, <b>forse anche troppo diretto, e questo è sbagliato</b>. Non tutti hanno le motivazioni il tempo le capacità la voglia di lottare e sanno portare il peso delle proprie opinioni”.<br/><br/>Quindi il ripensamento rispetto al linguaggio usato. “Il mio errore in questa storiella è quella di <b>non essere stato abbastanza rispettoso</b> verso chi si fida e affida con molta, a mio avviso troppa, accondiscendenza al sindaco. La mancanza, nota a tutti, di dialogo e condivisione delle scelte portano ad errori e scelte poco felici, e questo modus operandi lo reputo assai deleterio per <b>Montebelluna</b>. <b>Sbagliato è stato anche il mio modo di esprimermi</b>”.</p>
      <related>
        <h4>Dello stesso argomento</h4>
        <a href="http://oggitreviso.it/risparmiatori-risarciti-con-un-teatro-da-55-milioni-219489"/>
        <a href="http://oggitreviso.it/montebelluna-rimane-al-buio-col-maltempo-ma-lassessore-c%C3%A8-chi-sta-peggio-219364"/>
        <a href="http://oggitreviso.it/sono-stati-ladri-ma-si-scopre-che-vetrata-della-stazione-di-montebelluna-si-%C3%A8-rottada-sola-219291"/>
        <a href="http://oggitreviso.it/alberi-caduti-segnaletica-divelta-materiale-trascinato-dal-vento-montebelluna-attivata-subito-task"/>
        <a href="http://oggitreviso.it/%E2%80%9Cquel-mostro-di-cemento-sulla-collina-colpa-del-piano-casa%E2%80%9D-219161"/>
        <a href="http://oggitreviso.it/incendio-montebelluna-una-famiglia-ritorna-casa-dopo-grande-paura-219159"/>
        <a href="http://oggitreviso.it/vento-flagella-montebelluna-danni-ai-negozi-centro-219155"/>
        <a href="http://oggitreviso.it/finita-oramai-palazzina-delle-polemiche-montebelluna-219109"/>
        <a href="http://oggitreviso.it/ladri-alla-pizzeria-da-mario-titolare-posta-le-immagini-del-furto-su-facebook-218975"/>
        <a href="http://oggitreviso.it/non-c%C3%A8-nessun-topo-alla-scuola-elementare-di-biadene-218974"/>
      </related>
    </article>
  </body>
</html>