<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821649-u-radi-nemae-grup-vplivu-so-destruktivno-vplivali-b-na-robotu-frakcij-razumkov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T07:46:00+00:00"/>
    <meta property="og:title" content="У Раді немає груп впливу, що деструктивно впливали б на роботу фракцій — Разумков"/>
    <meta property="og:description" content="Голова Верховної Ради Дмитро Разумков вважає, що наразі в парламенті немає груп впливу, які б деструктивно впливали на роботу фракцій та всієї Ради."/>
  </head>
  <body>
    <article>
      <h1>У Раді немає груп впливу, що деструктивно впливали б на роботу фракцій — Разумков</h1>
      <h2>Голова Верховної Ради Дмитро Разумков вважає, що наразі в парламенті немає груп впливу, які б деструктивно впливали на роботу фракцій та всієї Ради.</h2>
      <address>
        <time datetime="2019-11-20T07:46:00+00:00">20 Nov 2019, 07:46</time>
      </address>
      <p>Про це Разумков сказав у інтерв’ю <a href="https://www.pravda.com.ua/articles/2019/11/20/7232452/">“Українській правді”</a>.</p>
      <p>“Груп впливу, які б деструктивно впливали на роботу фракцій, тим більше парламенту, станом на сьогодні у Верховній Раді немає”, - підкреслив спікер.</p>
      <p>При цьому Разумков погоджується, що в парламенті будуть з’являтися “групи за направленістю”.</p>
      <p>“Дійсно будуть з'являтися якісь групи за направленістю. За професіональною, регіональною ознакою. Якщо наші колеги приїхали, наприклад, з Харківщини, звісно, вони будуть спілкуватися, особливо, якщо вони мажоритарники. Є ті, які об'єднуються навколо ідей або концептуальних реформ. Це нормально, я не бачу якихось таких об'єднань, які б негативно впливали на роботу Верховної Ради України загалом. Так само і фракції”, - сказав Разумков.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2820967-razumkov-zbiraetsa-z-robocou-poizdkou-u-tri-oblasti.html">Разумков збирається з робочою поїздкою у три області</a>
      </blockquote>
      <p>Голова <a href="https://www.ukrinform.ua/tag-verhovna-rada">Верховної Ради</a> додав, що “в нас багато людей, які об'єднуються, знаходяться навколо один одного і приймають ті чи інші рішення для подальшої спільної роботи”.</p>
      <p>Також Разумков визнає, що у фракції “Слуга народу” є так звана “група блогерів”. При цьому спікер вважає, що називати її неформальною або деструктивною, не варто.</p>
    </article>
  </body>
</html>