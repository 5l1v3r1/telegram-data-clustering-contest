<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/hatalmas-karokat-okozott-a-sos-tengerviz-a-szent-mark-szekesegyhazban/vbjc7c2"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T07:11:57+00:00"/>
    <meta property="og:title" content="Végzetes károkat okozott a velencei Szent Márk-székesegyház gyönyörű épületében a tengervíz"/>
    <meta property="og:description" content="Végzetes károkat okozott a megemelkedett vízszint miatt a sós tengervíz a velencei Szent Márk-székesegyházban."/>
  </head>
  <body>
    <article>
      <h1>Végzetes károkat okozott a velencei Szent Márk-székesegyház gyönyörű épületében a tengervíz</h1>
      <address><time datetime="2019-11-20T07:11:57+00:00">20 Nov 2019, 07:11</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Végzetes károkat okozott a megemelkedett vízszint miatt a sós tengervíz a velencei Szent Márk-székesegyházban.</b>
        </i>
      </p>
      <p>Mint arról korábban <a href="https://www.blikk.hu/galeria/tovabbra-is-viz-alatt-velence-es-jon-az-ujabb-arhullam/3wcwx1s">a Blikk is beszámolt, </a>Velencében a legmagasabb fokozatú riasztás van életben az áradások miatt, vasárnap pedig ismét mindent elborított a víz.</p>
      <p>(<a href="https://www.blikk.hu/legfrissebb">A legfrissebb hírek itt</a>) </p>
      <p>Az első kárfelmérések után kiderült, hogy a város egyik legjellegzetesebb épületében már most hatalmas károk keletkeztek. <b>A Szent Márk-székesegyház 13. századi mozaikpadlójának stilizált pávát ábrázoló kockái kiestek a helyükről.</b> A szomorú tényről a műemléket fenntartó szervezet vezetője, Il Gazzettino Carlo Alberto Tesserin számolt be a helyi lapoknak – <a href="https://hvg.hu/tudomany/20191119_Sulyos_karokat_okozott_a_tengerviz_a_velencei_Szent_Markszekesegyhazban">írta meg a HVG</a> az MTI híre alapján.</p>
      <p>
        <i>„Ezek az első károk, amelyeket felfedeztünk, de lesznek még. A teljes mozaikpadlót károsította az áradás, a sós víz a kis kockákat tartó anyagot támadta meg. Először a legszebb mozaikokat vizsgáltuk meg, azért itt vettük észre a kárt.”</i>
      </p>
      <p>Egyelőre még nem is lehet pontos kárfelméréseket készíteni, hanem majd csak azután, hogy az összes víz kiszáradt az épületből, de az még hónapokig is eltarthat. <b>Ám a jelenlegi feltételezések szerint a mozaikpadló még megmenthető lesz, viszont egyes márványoszlopok talapzatai nem lesznek restaurálhatók, azaz cserélni kell majd azokat.</b></p>
      <p>A Szent Márk tér és a székesegyház a város legalacsonyabb pontja, ezért is képes az áradás ilyen komoly károkat okozni. <b>A templomhoz tartó kriptát például teljesen ellepte a víz.</b></p>
      <p>A székesegyházban keletkezett károk helyreállítása, illetve aa takarítá előreláthatólag több millió euróba kerül majd. </p>
    </article>
  </body>
</html>