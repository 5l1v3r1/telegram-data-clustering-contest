<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197957/allages-sto-forologiko-pistopoiitiko-fernei-to-forologiko-nomosxedio"/>
    <meta property="og:site_name" content="CNN.gr"/>
    <meta property="article:published_time" content="2019-11-20T07:18:09+00:00"/>
    <meta property="og:title" content="Αλλαγές στο φορολογικό πιστοποιητικό φέρνει το φορολογικό νομοσχέδιο"/>
    <meta property="og:description" content="Διατάξεις για το φορολογικό πιστοποιητικό των επιχειρήσεων που θα το καταστούν λιγότερο γραφειοκρατικό όταν ανακύπτουν διαφορές μεταξύ ορκωτών ελεγκτών και..."/>
  </head>
  <body>
    <article>
      <h1>Αλλαγές στο φορολογικό πιστοποιητικό φέρνει το φορολογικό νομοσχέδιο</h1>
      <h2>Διατάξεις για το φορολογικό πιστοποιητικό των επιχειρήσεων που θα το καταστούν λιγότερο γραφειοκρατικό όταν ανακύπτουν διαφορές μεταξύ ορκωτών ελεγκτών και φορολογικής διοίκησης, δρομολογεί η ηγεσία του υπουργείου Οικονομικών σε μια προσπάθεια να αντιμετωπίσει πρακτικά προβλήματα.</h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 09:18 , 20 November 2019</p>
      <p>Τη σχετική παρέμβαση που θα συμπεριληφθεί στο φορολογικό νομοσχέδιο φέρεται να τη στηρίζει ο υφυπουργός Οικονομικών <a href="https://www.cnn.gr/eidhseis/tag/80616/giorgos-zavvos"><b>Γιώργος Ζαββός</b></a>, κρίνοντας πως σε ειδικά ζητήματα που τα <b>λογιστικά πρότυπα</b> απαιτούν ειδική ερμηνεία και χειρισμούς θα πρέπει να υπάρχει ειδική δικλείδα ασφαλείας, ώστε πιθανές διαφορές μεταξύ ορκωτών και εφοριακών να μην δημιουργούν προβλήματα στις επιχειρήσεις.</p>
      <p>Η εισαγωγή του θεσμού του φορολογικού πιστοποιητικού στην ελληνική νομοθεσία, που για πρώτη φορά εφαρμόστηκε κατά τη χρήση του 2011, αποτέλεσε μια <b>δοκιμασμένη καλή διοικητική πρακτική</b> καθώς δημιούργησε ένα νέο πλαίσιο εμπιστοσύνης μεταξύ επιχειρήσεων και φορολογικής διοίκησης. Το σημαντικότερο όλων είναι ότι συνέβαλε καθοριστικά στη βελτίωση τόσο των φορολογικών εσόδων όσο και του επιχειρηματικού περιβάλλοντος.</p>
      <p>Από το 2016 το <b>ετήσιο φορολογικό πιστοποιητικό</b> εκδίδεται προαιρετικά για τις ανώνυμες εταιρείες, τις εταιρείες περιορισμένης ευθύνης και τα υποκαταστήματα αλλοδαπών επιχειρήσεων, χωρίς να προβλέπονται οι σχετικές κυρώσεις που ίσχυαν με προγενέστερες διατάξεις. Έτσι, ο χαρακτήρας του πιστοποιητικού για τη φορολογική διοίκηση είναι πληροφοριακός και μόνο.</p>
      <p>Ωστόσο, σε πολλές υποθέσεις οι φορολογικές αρχές προβαίνουν σε <b>ελέγχους</b> και στις περιπτώσεις εταιρειών που έχουν πάρει «καθαρό» φορολογικό πιστοποιητικό από τον <b>ορκωτό ελεγκτή</b> τους, χωρίς μάλιστα να υπάρχουν ενδείξεις ή στοιχεία για συγκεκριμένες παραβάσεις, ειδικά προβλεπόμενες στον νόμο.</p>
      <p>Σε κάποιες εξ αυτών των περιπτώσεων οι εφοριακοί βρίσκουν ευρήματα που οι ορκωτοί ελεγκτές δεν θεωρούν ορθά. Ωστόσο, σε πολλές περιπτώσεις επιβάλλονται φορολογικά και διοικητικά πρόστιμα χωρίς να δίνεται η δυνατότητα σε επιχείρηση και ορκωτό να τεκμηριώσουν τις θέσεις τους στη βάση των λογιστικών προτύπων. Σύμφωνα με πληροφορίες <b>αυτό πρόκειται να αλλάξει</b> και να εισαχθεί ειδική δικλίδα ασφαλείας.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197593/oi-kerdismenoi-kai-oi-xamenoi-apo-to-neo-forologiko">Οι κερδισμένοι και οι χαμένοι από το νέο φορολογικό</a>
        </li>
        <li>
          <a href="https://www.cnn.gr/oikonomia/story/197547/ta-pano-kato-fernei-to-forologiko-nomosxedio-se-osoys-diathetoyn-ilektronika-ta-akinita-toys">Τα πάνω κάτω φέρνει το φορολογικό νομοσχέδιο σε όσους διαθέτουν ηλεκτρονικά τα ακίνητά τους</a>
        </li>
        <li>
          <a href="https://www.cnn.gr/oikonomia/story/197451/staikoyras-erxontai-ekplixeis-sto-forologiko">Σταϊκούρας: Έρχονται εκπλήξεις στο φορολογικό</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/23686/forologiko-pistopoihtiko">ΦΟΡΟΛΟΓΙΚΟ ΠΙΣΤΟΠΟΙΗΤΙΚΟ</a>
        </li>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/3740/eforiakoi">ΕΦΟΡΙΑΚΟΙ</a>
        </li>
        <li>
          <a href="https://www.cnn.gr/eidhseis/tag/80616/giorgos-zavvos">ΓΙΩΡΓΟΣ ΖΑΒΒΟΣ</a>
        </li>
        <li>
          <a href="https://www.cnn.gr/eidhseis/tag/37553/orkotoi-elegktes">ΟΡΚΩΤΟΙ ΕΛΕΓΚΤΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198058/snapshot/414569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198076/snapshot/apodrasi-kakopoiou-kypselis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198049/snapshot/2761754.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
    </article>
  </body>
</html>