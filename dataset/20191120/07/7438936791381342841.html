<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Snemovni-vybor-projedna-rozpocet-Ocekava-se-ze-budou-letat-miliardy-604024"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T07:04:00+00:00"/>
    <meta property="og:title" content="Sněmovní výbor projedná rozpočet. Očekává se, že budou létat miliardy"/>
    <meta property="og:description" content="Sněmovní rozpočtový výbor dnes opět zasedne nad návrhem státního rozpočtu na příští rok. Projednávat bude doporučení sněmovních výborů k jednotlivým rozpočtovým kapitolám a zabývat se bude i některými poslaneckými návrhy na přesuny peněz uvnitř rozpočtu."/>
  </head>
  <body>
    <article>
      <h1>Sněmovní výbor projedná rozpočet. Očekává se, že budou létat miliardy</h1>
      <address>
        <time datetime="2019-11-20T07:04:00+00:00">20 Nov 2019, 07:04</time>
      </address>
      <p>
        <b>Sněmovní rozpočtový výbor dnes opět zasedne nad návrhem státního rozpočtu na příští rok. Projednávat bude doporučení sněmovních výborů k jednotlivým rozpočtovým kapitolám a zabývat se bude i některými poslaneckými návrhy na přesuny peněz uvnitř rozpočtu.</b>
      </p>
      <p>Loni při této příležitosti výbor podpořil přesuny peněz za téměř miliardu korun. Většinu návrhů však tehdy zamítl.</p>
      <p>Většina výborů doporučila návrhy rozpočtů jednotlivých úřadů schválit. Naproti tomu hospodářský výbor nepodpořil rozpočet Správy státních hmotných rezerv, protože jeho členům se nelíbil záměr vlády prodat část kovů z hmotných rezerv.</p>
      <p>Před měsícem Sněmovna v prvním čtení schválila základní parametry rozpočtu, tedy příjmy, výdaje, schodek a způsob jeho vypořádání. Schodek má být stejně jako letos 40 miliard korun.</p>
      <p>Nyní už poslanci základní parametry měnit nemůžou, ale můžou jen přesouvat peníze uvnitř rozpočtu. Další příležitost dostanou poslanci příští týden, kdy bude druhé čtení rozpočtu na plénu Sněmovny.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Koalice-se-pre-o-platy-ucitelu-Babis-chce-zvysit-jen-o-10-procent-Presunte-to-z-rozpactu-na-armadu-pak-nebude-problem-zni-z-CSSD-603442"/>
        <a href="https://www.parlamentnilisty.cz/arena/monitor/Co-budete-delat-az-bude-krize-Budeme-mit-schodek-200-miliard-Na-Babisova-ministra-se-v-Partii-vrhli-Kupka-s-Pospisilem-602843"/>
        <a href="https://www.parlamentnilisty.cz/arena/monitor/Odborarsky-boss-Stredula-se-shodl-s-podnikateli-Skoly-potrebuji-vice-penez-602529"/>
        <a href="https://www.parlamentnilisty.cz/arena/rozhovory/Schillerova-Bude-hur-Jsme-pripraveni-Dala-jsem-penize-lidem-Zde-je-pravda-o-rozpoctu-602276"/>
      </related>
      <p> </p>
    </article>
  </body>
</html>