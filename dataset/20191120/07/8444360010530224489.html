<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/totenam-anakoinose-mourinio-ypegrapse-eos-to-2023/2919454/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T07:04:53+00:00"/>
    <meta property="og:title" content="Τότεναμ: Ανακοίνωσε Μουρίνιο! Υπέγραψε έως το 2023"/>
    <meta property="og:description" content="Το deal ολοκληρώθηκε και η Τότεναμ μπαίνει από σήμερα (20.11.2019) στην εποχή του Ζοσέ Μουρίνιο. Ο &quot;Special One&quot; υπέγραψε συμβόλαιο τριών ετών και θα είναι εκείνος που θα καθίσει στον πάγκο των «σπερς» στον αγώνα κόντρα στον Ολυμπιακό."/>
  </head>
  <body>
    <article>
      <h1>Τότεναμ: Ανακοίνωσε Μουρίνιο! Υπέγραψε έως το 2023</h1>
      <h2>Το deal ολοκληρώθηκε και η Τότεναμ μπαίνει από σήμερα (20.11.2019) στην εποχή του Ζοσέ Μουρίνιο. Ο "Special One" υπέγραψε συμβόλαιο τριών ετών και θα είναι εκείνος που θα καθίσει στον πάγκο των «σπερς» στον αγώνα κόντρα στον Ολυμπιακό.</h2>
      <address><time datetime="2019-11-20T07:04:53+00:00">20 Nov 2019, 07:04</time> by <a rel="author">Newsit Newsroom</a></address>
      <p>Δεν πέρασαν παρά λίγες ώρες από την ανακοίνωση πως ο <b>Μαουρίτσιο Ποτσετίνο</b> αποτελεί παρελθόν για την Τότεναμ και ο σύλλογος του Λονδίνου ανακοίνωσε τη συμφωνία του με τον <b>Ζοζέ Μουρίνιο</b>.</p>
      <p>Από την πρώτη στιγμή της απόλυσης Ποτσετίνο, στο Νησί όλοι μιλούσαν για την <a href="https://www.newsit.gr/athlitika/podosfairo/totenam-mourinio-etoimoi-na-dosoun-ta-xeria/2919408/">επικείμενη συμφωνία</a> της Τότεναμ με τον Μουρίνιο. Και νωρίς το πρωί της Τετάρτης ήρθε και η επίσημη ανακοίνωση από τους «πετεινούς».</p>
      <related>
        <h4>Click4more:</h4>
        <a href="https://www.newsit.gr/athlitika/podosfairo/i-totenam-apelyse-ton-poketino-ligo-prin-ypodexthei-ton-olympiako/2919258/"/>
      </related>
      <p>«<i>Είμαστε ευτυχείς να ανακοινώσουμε την πρόσληψη του Ζοζέ Μουρίνιο ως πρώτου προπονητή με συμβόλαιο έως το τέλος της <b>σεζόν 2022/23</b></i>» ανέφερε η ανακοίνωση της Τότεναμ, απαριθμώντας φυσικά και τους τίτλους που έχει κατακτήσει στην καριέρα του ο Πορτογάλος προπονητής.</p>
      <p>«<i>Με τον Ζοσέ έχουμε έναν από τους πιο επιτυχημένους προπονητές στο ποδόσφαιρο. Έχει μεγάλη εμπειρία, μπορεί να εμπνεύσει ομάδες και είναι σπουδαίος στην τακτική. Έχει κερδίσει το σεβασμό σε κάθε σύλλογο που έχει κοουτσάρει. Πιστεύουμε ότι θα φέρει ενέργεια και πίστη στα αποδυτήρια</i>» δήλωσε ο πρόεδρος της Τότεναμ, Ντάνιελ Λέβι.</p>
      <p>Από την πλευρά του, ο ίδιος ο Ζοζέ Μουρίνιο δήλωσε: «<i>Είμαι ενθουσιασμένος που εντάσσομαι σε έναν σύλλογο που έχει τόσο σπουδαία κληρονομιά και τόσο παθιασμένους οπαδούς. Η ποιότητα τόσο της ομάδας όσο και των ακαδημιών της, με ενθουσιάζει. Το να δουλέψω με αυτούς τους παίκτες ήταν αυτό που με τράβηξε</i>».</p>
      <figure>
        <img src="https://www.newsit.gr/wp-content/uploads/2019/11/mourinho.jpg"/>
      </figure>
      <p>Η Τότεναμ είναι ο τρίτος σταθμός του Ζοζέ Μουρίνιο στην Αγγλία μετά την <b>Τσέλσι</b> και τη <b>Μάντσεστερ Γιουνάιτεντ.</b></p>
    </article>
  </body>
</html>