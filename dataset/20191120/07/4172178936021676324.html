<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/73930/toyrsoynidis-de-ginetai-na-milaei-o-olympiakos-gia-diaitisia-einai-gia-gelia"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T07:39:58+00:00"/>
    <meta property="og:title" content="Τουρσουνίδης: «Δεν γίνεται να μιλάει ο Ολυμπιακός για διαιτησία, είναι για γέλια»"/>
    <meta property="og:description" content="Σε συνέντευξή του σε ραδιοφωνικό σταθμό της Θεσσαλονίκης, ο παλαίμαχος ποδοσφαιριστής του ΠΑΟΚ Γιώργος Τουρσουνίδης τόνισε με αφορμή την επιστολή του Ολυμπιακού"/>
  </head>
  <body>
    <article>
      <h1>Τουρσουνίδης: «Δεν γίνεται να μιλάει ο Ολυμπιακός για διαιτησία, είναι για γέλια»</h1>
      <h2>Παρότι ο Ολυμπιακός δεν κατονόμασε κάποια ομάδα στην επιστολή για τη διαιτησία, που έστειλε στον Λευτέρη Αυγενάκη, όλος ο ΠΑΟΚ έχει ξεσηκωθεί... Τελευταίος, που θίχτηκε ο παλαίμαχος ποδοσφαιριστής του Δικεφάλου, Γιώργος Τουρσουνίδης...</h2>
      <address><time datetime="2019-11-20T07:39:58+00:00">20 Nov 2019, 07:39</time> by <a rel="author">ΦΩΣ TEAM</a></address>
      <p>
        <b>Αναλυτικά η συνέντευξή του Γιώργου Τουρσουνίδη στο ραδιόφωνο του «Metropolis»:</b>
      </p>
      <p>
        <b>Για την επιστολή του Ολυμπιακού σε FIFA και Αυγενάκη:</b>
      </p>
      <p>
        <i>«Δεν το ήξερα. Είναι τραγικό στο άκουσμά του. Δεν γίνεται να μιλάει ο Ολυμπιακός για διαιτησία και αποχώρηση. Είναι για γέλια. Το έχω βιώσει στο πετσί μου και άλλοι παίκτες και ομάδες την πραγματική αδικία. Δεν μπορεί ο Ολυμπιακός να μιλάει για διαιτησίες. Δεν έχει αδικηθεί ποτέ. Είναι προσχεδιασμένο όλο αυτό που κάνει ο Ολυμπιακός και δημιουργεί ένα κλίμα αντιπαλότητας ενόψει του αγώνα με τον ΠΑΟΚ που έρχεται. Θέλει να ταράξει τα νερά και να αποσυντονίσει. Δεν είχε αντίπαλο τα προηγούμενα χρόνια εννοώ σε παράγοντες και τώρα προσπαθεί να δημιουργήσει προβλήματα, αφού δυο χρόνια είναι άτιτλος».</i>
      </p>
      <p>
        <b>Για τις 309 εμφανίσεις του με τον ΠΑΟΚ:</b>
      </p>
      <p>
        <i>«Είναι πολύ σημαντικό το νούμερο και μόνο. Μια ζωή ΠΑΟΚ. Από τα 309 ματς ξεχωρίζω για μένα και τον ΠΑΟΚ όταν αποκλείσαμε την Άρσεναλ μέσα στο Λονδίνο. Μια μεγάλη ευρωπαϊκή διάκριση τόσο για εμάς, όσο και για τον σύλλογο. Για την Ελλάδα ήταν πολλά τα ματς, αλλά προσωπικά για μένα ήταν το 0-4 στο Χαριλάου όταν είχα πετύχει δυο γκολ. Μια μέρα πολύ χαρούμενη».</i>
      </p>
      <p>
        <b>Για το γεγονός ότι ο Βιεϊρίνια φτάνει τις 200 συμμετοχές με τη φανέλα του ΠΑΟΚ την Κυριακή με τη Λάρισα:</b>
      </p>
      <p>
        <i>«Ο Βιεϊρίνια είναι τεράστια προσωπικότητα. Αν δεν υπήρχε ο τραυματισμός του στο ματς στη Λάρισα το νούμερο θα ήταν μεγαλύτερο. Είναι ηγέτης της ομάδας και το αξίζει. Όσο μπορεί και θέλει να παίξει θα είναι στην οικογένεια του ΠΑΟΚ. Είναι σημαντικό στην καριέρα σου να έχεις τίτλους. Ο τίτλος καθιερώνει τον ποδοσφαιριστή. Πολεμάς έναν χρόνο για να πανηγυρίζεις δυο ώρες στο τέλος. Πέρυσι αυτό που ζήσαμε περισσότερο αυτά τα παιδιά ήταν ανεπανάληπτες στιγμές για όλους μας. Κρίμα που δεν μπόρεσα να πετύχω όσα αυτός σε τίτλους. Είμαστε όλοι τυχεροί που τον έχουμε στον ΠΑΟΚ και γύρισε στην Τούμπα».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/article/73928/o-moyrinio-exei-dei-apo-konta-ton-olympiako-toy-martins-pics-vid"/>
        <a href="https://www.fosonline.gr/podosfairo/diethni/article/73927/me-moyrinio-i-totenam-apenanti-ston-olympiako-anakoinothike-apo-tin-aggliki-omada-pic"/>
        <a href="https://www.fosonline.gr/basket/euroleague/article/73917/olympiakos-sto-telos-lygise-sto-prepei"/>
        <a href="https://www.fosonline.gr/basket/euroleague/article/73913/kemzoyra-einai-krima-poy-xasame"/>
        <a href="https://www.fosonline.gr/basket/euroleague/article/73912/mpagern-olympiakos-ta-highlights-tis-anametrisis"/>
        <a href="https://www.fosonline.gr/basket/euroleague/article/73910/dedas-toys-afisame-na-niosoyn-aneta-sto-telos"/>
      </related>
    </article>
  </body>
</html>