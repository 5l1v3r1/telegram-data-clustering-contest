<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/pininfarinu-je-nutne-brat-vazne-pujde-po-krku-nejlepsim-elektromobilum"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Pininfarinu je nutné brát vážně. Půjde po krku nejlepším elektromobilům"/>
    <meta property="og:description" content="Po ohlasu způsobeném elektrickým hypersportem Battista se chce Pininfarina pustit do výroby elektromobilů v opravdu velkém stylu."/>
  </head>
  <body>
    <article>
      <h1>Pininfarinu je nutné brát vážně. Půjde po krku nejlepším elektromobilům</h1>
      <h2>Po ohlasu způsobeném elektrickým hypersportem Battista se chce Pininfarina pustit do výroby elektromobilů v opravdu velkém stylu.</h2>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Daniel Fuglevič</a></address>
      <p>Nově založená značka Automobili Pininfarina s kořeny ve slavné italské karosárně si letos rok užila slušnou publicitu, když na ženevském autosalonu představila hypersport Battista s technikou chorvatského Rimacu. U malosériové produkce 150 kusů modelu však zřejmě nezůstane, Pininfarina totiž nyní oznamuje ambiciózní plány do budoucna.</p>
      <related>
        <a href="https://www.autorevue.cz/dalsi-detaily-o-bmw-i4-elektricke-gran-coupe-nabidne-530-koni-a-dojezd-az-600-km"/>
      </related>
      <p>Italská značka se chce stát jednou z vedoucích luxusních značek na světě, a to výhradně v kategorii elektromobilů. Pomoci ji v tom má společenství nejen s Rimacem, ale také firmami Bosch nebo Benteler. Hypersport Battista už má tedy potvrzeny minimálně dva sourozence, na kterých Pininfarina pracuje.</p>
      <p>Ostatně na propagačních fotkách značky vidíme hned čtveřici nových modelů pod plachtou, z čehož předseda představenstva Pininfariny Michael Perschke již dříve potvrdil elektrické SUV a sedan. Nového konceptu s názvem PURA Vision se máme dočkat příští rok.</p>
      <related>
        <a href="https://www.autorevue.cz/lexus-laka-na-svuj-prvni-elektromobil-dostupny-bude-na-cinskem-a-evropskem-trhu"/>
      </related>
      <p>Zpracováním, komfortem a cenou budou poté vozy Pininfariny dále mířit k nejvyšším příčkám automobilové hierarchie. Úplný mainstream tedy nečekejme, stále půjde o něco extra. Perschke na tiskové konferenci před startem autosalonu v Los Angeles zmínil, že Pininfarina bude chtít vyzvat do souboje zavedené luxusní značky na trhu.</p>
      <p>S ohledem na rozvoj italského průmyslu chce značka své nové modely, podobně jako hypersport Battista, vyrábět ručně doma v Itálii, bez ohledu na to, že současné vedení značky je situováno v Mnichově v Německu.</p>
      <related>
        <h4>Určitě si přečtěte</h4>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.auto.cz/hyundai-i30-1-4i-a-i20-1-25i-kdyz-mate-limit-tri-sta-132150"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
      </related>
    </article>
  </body>
</html>