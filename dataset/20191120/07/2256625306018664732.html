<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158908_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-20T07:24:00+00:00"/>
    <meta property="og:title" content="ИЗВЪНРЕДНО: Моуриньо е новият мениджър на Тотнъм"/>
    <meta property="og:description" content="Специалния наследи Маурисио Почетино"/>
  </head>
  <body>
    <article>
      <h1>ИЗВЪНРЕДНО: Моуриньо е новият мениджър на Тотнъм</h1>
      <address><time datetime="2019-11-20T07:24:00+00:00">20 Nov 2019, 07:24</time> by <a rel="author">Христо Иванов</a></address>
      <p> Жозе Моуриньо официално е новият мениджър на Тотнъм. Договорът на португалеца е до края на сезон 2022/23, като той наследява на поста уволнения вчера Маурисио Почетино. По този начин Специалния се завръща в английския футбол, след като бе без работа от декември миналата година, когато бе уволнен от Манчестър Юнайтед. </p>
      <p> <br/> <br/>В последните няколко дни са се провели интензивни преговори между португалеца и президента на "шпорите" Даниел Леви, като разговорите са били финализирани рано тази сутрин. Дебютът на Моуриньо в новата му роля ще бъде в дербито с Уест Хам в събота по обяд на "Лондон Стейдиъм". <br/> <br/>“В лицето на Жозе ще имаме един от най-успешните мениджъри във футбола. Той има много богат опит, успява да вдъхновява отборите си и е страхотен тактик. Вярваме, че той ще внесе енергия и вяра в съблекалнята”, така изпълнителният директор Даниел Леви коментира назначението на Моуриньо.<br/> <br/>“Развълнуван съм да се присъединя към клуб с толкова голямо наследство и такива страстни привърженици. Харесва ми качеството в отбора и академията. Работата с тези играчи е това, което ме привлече”, каза от своя страна Жозе Моуриньо.</p>
    </article>
  </body>
</html>