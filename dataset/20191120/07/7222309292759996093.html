<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/israeliska-robotar-har-riktats-mot-syrien-i-natt/"/>
    <meta property="og:site_name" content="HBL"/>
    <meta property="article:published_time" content="2019-11-20T07:35:00+00:00"/>
    <meta property="og:title" content="Flera uppges döda vid israelisk Syrienattack i natt"/>
    <meta property="og:description" content="Syrisk militär säger att man har skjutit ner flera robotar, avfyrade från Israel, i närheten av Damaskus."/>
  </head>
  <body>
    <article>
      <h1>Flera uppges döda vid israelisk Syrienattack i natt</h1>
      <h2>Syrisk militär säger att man har skjutit ner flera robotar, avfyrade från Israel, i närheten av Damaskus.</h2>
      <address><time datetime="2019-11-20T07:35:00+00:00">20 Nov 2019, 07:35</time> by <a rel="author">TT-AFP</a></address>
      <p>"Klockan 01.20 (01.20 finsk tid) på onsdagen riktades flera robotar från israeliska stridsflygplan mot Damaskusområdet", skriver den statliga nyhetsbyrån Sana och hänvisar till militära källor.</p>
      <p>Israel bekräftar att man har avfyrat robotar mot iranska och syriska militära mål nära Damaskus och säger att det är ett svar på raketeld från Syrien föregående dag.</p>
      <p>Elva personer från stridande grupper har dödats, inklusive sju utlänningar, enligt oppositionella Syriska människorättsobservatoriet (SOHR). Det är däremot oklart om alla sju var iranier, eller om det handlade om andra nationaliteter, uppger SOHR.</p>
      <p>Enligt Sana dödades två civila. De flesta robotarna ska dock ha förstörts innan de nådde sina mål, uppger nyhetsbyrån.</p>
    </article>
  </body>
</html>