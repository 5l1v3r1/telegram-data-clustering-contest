<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-toth-gabi-kitort-belolunk-a-zokogas/"/>
    <meta property="og:site_name" content="lokál"/>
    <meta property="article:published_time" content="2019-11-20T07:00:43+00:00"/>
    <meta property="og:title" content="Tóth Gabi: Kitört belőlünk a zokogás"/>
    <meta property="og:description" content="Tóth Gabi énekesnő és Krausz Gábor karácsonyra várják kislányukat. A pár az örömhír után a séf édesanyjának sírjához is kiment. "/>
  </head>
  <body>
    <article>
      <h1>Tóth Gabi: Kitört belőlünk a zokogás</h1>
      <address><time datetime="2019-11-20T07:00:43+00:00">20 Nov 2019, 07:00</time> by <a rel="author">Kiss Nóra</a></address>
      <p>
        <b>Tóth Gabi énekesnő és Krausz Gábor karácsonyra várják kislányukat. A pár az örömhír megismerése után a séf édesanyjának sírjához is kiment.  Az énekesnő a fejfa mellé tett egy cumit, amitől a szerelmesek zokogásban törtek ki.</b>
      </p>
      <figure>
        <img src="https://www.lokal.hu/wp-content/uploads/2019/11/EVA_0898-768x1152.jpg"/>
        <figcaption>Tóth Gabi fotó: TV2</figcaption>
      </figure>
      <p>„Most minden olyan gömbölyű! Nem mondom, amikor megtudtam, hogy terhes vagyok, iszonyúan megijedtem. Az egész életemet fenekestől felborította ez a baba, nem voltam rá felkészülve” – mondta a Nők lapjának a 31 éves kismama. Az énekesnő férje boldogan fogadta a hírt.</p>
      <p>„Ő az elejétől kezdve nagyon örült a gyereknek, csak én nem hagytam, hogy megélje. Aztán kimentünk az anyukája sírjához – tízévesen vesztette el az édesanyját –, és én odatettem a fejfája mellé egy cumit. Erre kitört belőlünk a zokogás. Valamit elengedett ott Gábor, és éreztem, hogy most köteleződik el mellettem” – mondta Tóth Gabi, aki december 24-re van kiírva, és apás szülésre készül.</p>
      <p>„Meggyőztem. Domináns pasi, biztonságot áraszt, és én úgy bújok hozzá, mint egy kiscica. (…) Jó apuka lesz belőle!” – tette hozzá.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-krausz-gabor-apaszabadsagra-megyek/">Krausz Gábor: Apaszabadságra megyek</a>
        </li>
        <li>
          <a href="https://www.lokal.hu/2019-10-csaladi-beket-hozott-toth-gabi-es-krausz-gabor-eskuvoje/">Családi békét hozott Tóth Gabi és Krausz Gábor esküvője</a>
        </li>
        <li>
          <a href="https://www.lokal.hu/2019-10-titokban-ferjhez-ment-toth-gabi/">Titokban férjhez ment Tóth Gabi</a>
        </li>
      </ul>
    </article>
  </body>
</html>