<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/mama-fiu-disparuti-cluj-pamela-viorica-lingurar-326385.html"/>
    <meta property="og:site_name" content="Observator"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Mamă și fiu, dispăruți în Cluj. Tânăra de 20 de ani şi copilul ei au plecat de acasă şi nu s-au mai întors"/>
    <meta property="og:description" content="O tânără de 20 de ani şi fiul ei de 2 ani au dispărut, luni, de acasă, ultima dată cei doi fiind văzuţi în cartierul Mănăștur, judeţul Cluj. Pamela Viorica Lingurar şi copilul ei sunt de negăsit de mai bine de 48 de ore."/>
  </head>
  <body>
    <article>
      <h1>Mamă și fiu, dispăruți în Cluj. Tânăra de 20 de ani şi copilul ei au plecat de acasă şi nu s-au mai întors</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Veronica Micu</a></address>
      <p>
        <b>
          <b>O tânără de 20 de ani şi fiul ei de 2 ani au dispărut, luni, de acasă, ultima dată cei doi fiind văzuţi în cartierul Mănăștur, judeţul Cluj. Pamela Viorica Lingurar şi copilul ei sunt de negăsit de mai bine de 48 de ore.</b>
        </b>
      </p>
      <p>La data de 19 noiembrie, poliția clujeană a fost sesizată cu privire la faptul că Pamela Viorica Lingurar și fiul acesteia de 2 ani nu au mai revenit la domiciliu din 18 noiembrie.</p>
      <p>Ultima dată, cei doi ar fi fost văzuți pe raza cartierului Mănăștur, apelând la mila publicului pentru obținerea de foloase.</p>
      <h3>Pamela Viorica Lingurar şi fiul ei au dispărut în Cluj</h3>
      <p>
        <b>Semnalmente Pamela Viorica Lingurar:</b>
      </p>
      <p>- înălțime 160 cm, circa 55 kg, constituție astenică, păr lung șaten, prins în coadă, ochi căprui, prezintă tatuaje pe brațe.</p>
      <p>Tânăra de 20 de ani purta o fustă lungă albastru închis cu dungi albe orizontale, bluză roz şi o vestă neagră de fâș.</p>
      <p>Persoanele care dețin informații cu privire la cei doi sunt rugate să apeleze numărul unic de urgență 112 sau să se adreseze celei mai apropiate unități de poliție.</p>
    </article>
  </body>
</html>