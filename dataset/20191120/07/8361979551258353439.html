<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/razumkov-pro-dostrokovi-vibori-v-radu-ne-bachu-peredumov-novini-ukrajini-50054548.html"/>
    <meta property="og:site_name" content="НВ"/>
    <meta property="article:published_time" content="2019-11-20T07:59:00+00:00"/>
    <meta property="og:title" content="Разумков оцінив ймовірність ротацій в Кабміні та дострокових виборів в Раду"/>
    <meta property="og:description" content="Спікер Верховної Ради Дмитро Разумков поки не бачить передумов для ротацій в Кабміні і проведення дострокових виборів до парламенту."/>
  </head>
  <body>
    <article>
      <h1>Разумков оцінив ймовірність ротацій в Кабміні та дострокових виборів в Раду</h1>
      <h2>Спікер Верховної Ради Дмитро Разумков поки не бачить передумов для ротацій в Кабміні і проведення дострокових виборів до парламенту.</h2>
      <address>
        <time datetime="2019-11-20T07:59:00+00:00">20 Nov 2019, 07:59</time>
      </address>
      <p>«На сьогодні я таких передумов не бачу. Є програма уряду, яка була схвалена парламентом. Теоретично можливо все, якщо хтось з міністрів не буде виконувати і відповідати тим функціям, які на нього були покладені. Але подивимося, подивимося», - прокоментував він питання перестановок в уряді в інтерв'ю <a href="https://www.pravda.com.ua/rus/articles/2019/11/20/7232452/">УП</a>.</p>
      <p>Також Разумков відреагував на ймовірність дострокових виборах в Раду.</p>
      <p>«Давайте спочатку доживемо до наступного року, чи будуть дострокові вибори. Тому що зараз ми з вами гадаємо на кавовій гущі. Це перше. А друге, я не бачу передумов для того, щоб розвалювалася якась команда», - резюмував спікер.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/268/original/80b47bda2cbc7000c009607c5b900978.png?stamp=1&amp;q=85&amp;w=115"/>
      </figure>
      <p>Мелінда Херінг<br/>Сім перемог і п’ять зрад Верховної Ради</p>
      <p>Нагадаємо, під час свого виступу на першому засіданні Ради 9 скликання президент <a href="https://nv.ua/ukr/ukraine/politics/zelenskiy-zaklikav-novu-radu-do-konstruktivnoji-roboti-i-prigroziv-rozpuskom-novini-ukrajini-50039879.html">Володимир Зеленський закликав нардепів до конструктивної роботи</a>.</p>
      <p>Він зазначив, що не хотів би, щоб новий парламент увійшов в історію, як «парламент, який проіснував всього один рік».</p>
      <p>Після цього парламент включив так званий "турборежим" роботи. Нардепам дорікали в тому, що вони працюють в режимі швидкого прийняття законопроектів, порушуючи при цьому регламент.</p>
      <p>Прем'єр Олексій <a href="https://nv.ua/ukr/ukraine/politics/goncharuk-vislovivsya-proti-turborezhimu-radi-novini-ukrajini-50046357.html">Гончарук назвав такий темп ненормальним</a> і закликав Раду відключити «турборежим». Його <a href="https://nv.ua/ukr/ukraine/politics/turborezhim-v-radi-yak-pracyuvatimut-nardepi-novini-ukrajini-50047841.html">завершили у середині жовтня</a>.</p>
    </article>
  </body>
</html>