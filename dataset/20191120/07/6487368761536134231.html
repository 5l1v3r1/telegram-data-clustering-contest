<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/melania-trump-twitter-bejegyzes/"/>
    <meta property="og:site_name" content="FEMINA"/>
    <meta property="article:published_time" content="2019-11-20T07:53:00+00:00"/>
    <meta property="og:title" content="Melania Trumpra kiakadtak a rajongók - Most emiatt szapulják a first ladyt"/>
    <meta property="og:description" content="Melania Trumpot egy Twitter-bejegyzése miatt kezdték szapulni a rajongók."/>
  </head>
  <body>
    <article>
      <h1>Melania Trumpra kiakadtak a rajongók - Most emiatt szapulják a first ladyt</h1>
      <h2>Melania Trumpot egy Twitter-bejegyzése miatt kezdték szapulni a rajongók.</h2>
      <address><time datetime="2019-11-20T07:53:00+00:00">20 Nov 2019, 07:53</time> by <a rel="author">Laci Patricia</a></address>
      <p><b>Melania Trump</b> hivatalos Twitter-oldalán rendszeresen oszt meg a munkásságával kapcsolatban bejegyzéseket. A first lady nyíltan kiáll az online zaklatások ellen, tegnap is ezzel kapcsolatban fogadott vendégeket a Fehér Házban, amiről posztolt is a közösségi oldalán. Ez viszont sokaknál kicsapta a biztosítékot.</p>
      <h3>Melania Trumpot férje miatt kezdték szapulni</h3>
      <p>Melania Trumpnak a népszerű countryzenész, Billy Ray Cyrus mutatta be a Smith családot, akikkel nemrég egy szörnyű tragédia történt, ugyanis egyik szerettük azért lett öngyilkos, mert az interneten zaklatták. Ezzel kapcsolatban a first lady a közösségi oldalon szólalt fel a cyberbullying ellen: "A pozitív online magatartás tanítása biztonságosabb jövőt biztosíthat gyermekeink számára."</p>
      <figure>
        <iframe data-src="https://twitter.com/FLOTUS/status/1196854482228989952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sokan felháborodtak a bejegyzés láttán, ugyanis köztudott, hogy Melania férje, Donald Trump számtalanszor posztolt pikírt és gonoszkodó bejegyzéseket a Twitteren. Az elmúlt években sokaknak beszólt, például Rand Paul amerikai szenátort elkényeztetett kölyöknek, Rosie O'Donellt pedig igazi vesztesnek nevezte, szerinte Hillary Clinton egy hazug nő, Harry Hurt írót leostobázta, a Pulitzer-díjas Charles Krauthammerre pedig azt mondta, hogy ő csak egy bohóc, de Barack Obama politikáját is rendszeresen kritizálta, egyszer pedig azt állította róla, hogy szerinte egyértelmű, hogy mentális problémákkal küzd, majd a végére rábiggyesztette a pszichopata jelzőt.</p>
      <figure>
        <img src="https://kep.cdn.indexvas.hu/1/0/3043/30435/304357/30435741_0f2b34ed1a8ff6957ea0f49c7240b9f9_wm.jpg"/>
        <figcaption>
          <cite>Fotó: Noam Galai / Getty Images Hungary</cite>
        </figcaption>
      </figure>
      <p>Melania Trump online zaklatással kapcsolatos tweetje alá több ezer komment érkezett, ezeknek zöme negatív tartalmú volt.</p>
      <figure>
        <iframe data-src="https://twitter.com/ambermwr/status/1197007018608992257?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Hogy a francba állíthatja szemrebbenés nélkül azt Melania, hogy a pozitív online magatartás tanítása biztonságosabb jövőt biztosíthat gyermekeink számára, amikor a férje mindenkit zaklat, az internetes magatartása pedig kifogásolható és kínos az Amerikai Egyesült Államokra nézve.</p>
      <p>- Melania nem szólal fel a férje ellen, aki rendszeresen zaklat másokat az interneten. Ezzel ő is bűnrészes, a munkája pedig kétszínű.</p>
      <p>- Melania, kezdd el otthon a tisztogatást! Donald szörnyű tweeteket ír ártatlan köztisztviselőkről. Szégyenletes, megalázó és undorító megjegyzéseket. Ő az igazi bűnöző, akinek abba kellene hagynia a zaklatást. Otthon kampányolj inkább!</p>
      <p>- Sokkal hihetőbb lennél, ha először ezt a leckét a férjednek tanítanád meg - fogalmazták a dühös kommentelők.</p>
      <h3>Ő a kanadai miniszterelnök, Justin Trudeau felesége</h3>
      <p>Képes összeállításunkban megnézheted, milyen szép nő Justin Trudeau felesége, Sophie.</p>
      <figure>
        <img src="https://kep.index.hu/1/0/3042/30426/304266/30426661_2336089_a7fb185a94ea2219781f32771669cdb6_wm.jpg"/>
        <figcaption>
          <a href="https://femina.hu/vilagsztar/justin-trudeau-felesege/">Nézegess képeket! 5 kép<br/><b>A sármos kanadai elnök felesége gyönyörű - Justin Trudeau szíve 16 éve foglalt</b></a>
        </figcaption>
      </figure>
    </article>
  </body>
</html>