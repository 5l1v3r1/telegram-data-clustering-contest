<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855306/oficjalnie-jose-mourinho-ma-nowy-klub-podpisal-kontrakt-z-tottenhamem-hotspur"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T07:45:20+00:00"/>
    <meta property="og:title" content="Oficjalnie: Jose Mourinho ma nowy klub! Podpisał kontrakt z Tottenhamem Hotspur"/>
    <meta property="og:description" content="Tottenham Hotspur poinformował w środowy poranek, że nowym menedżerem klubu został słynny Jose Mourinho. Zastąpił na tym stanowisku zwolnionego dzień wcześniej Mauricio Pochettino."/>
  </head>
  <body>
    <article>
      <h1>Oficjalnie: Jose Mourinho ma nowy klub! Podpisał kontrakt z Tottenhamem Hotspur</h1>
      <address><time datetime="2019-11-20T07:45:20+00:00">20 Nov 2019, 07:45</time> by <a rel="author" href="https://sportowefakty.wp.pl/autor/bartosz-zimkowski" target="_blank">Bartosz Zimkowski</a></address>
      <h4>Tottenham Hotspur poinformował w środowy poranek, że nowym menedżerem klubu został słynny Jose Mourinho. Zastąpił na tym stanowisku zwolnionego dzień wcześniej Mauricio Pochettino.</h4>
      <related>
        <a href="https://sportowefakty.wp.pl/pilka-nozna/855173/premier-league-gigantyczne-pieniadze-dla-manchesteru-city-sponsor-daje-650-milio"/>
      </related>
      <p>Kontrakt z  został podpisany do lata 2023 roku. - Ma bogate doświadczenie, może zainspirować zespół i jest świetnym taktykiem. Zdobywał trofea z każdym klubem, który trenował. Wierzymy, że wniesie nową energię i wiarę do naszej szatni - powiedział prezes klubu .</p>
      <p>- Jestem podekscytowany dołączeniem do klubu o tak wielkim dziedzictwie i tak gorliwych kibicach. Jestem zaszczycony mając taką jakość zarówno drużyny, jak i akademii. Przyciągnęła mnie praca z tymi piłkarzami - dodał Mourinho.</p>
      <p>Dotychczas wydawało się, że Portugalczyk bliżej jest pracy w Bayernie Monachium oraz że czeka na zwolnienie się posady trenera w Realu Madryt. Ostatecznie przyjął propozycję Tottenhamu, który od początku sezonu mocno rozczarowuje.</p>
      <p>Media od wielu tygodni donosiły, że <a href="https://sportowefakty.wp.pl/pilka-nozna/mauricio-pochettino">Mauricio Pochettino</a> "stracił szatnię" i to było przyczyną coraz gorszych wyników osiąganych przez drużynę. Po grze w finale w Lidze Mistrzów w poprzednim sezonie niewiele już zostało. Koguty posypały się jak domek z kart.</p>
      <p>W Premier League Tottenham gra koszmarnie; wygrał zaledwie trzy mecze w dwunastu kolejkach i strzelił tylko 18 goli. W Lidze Mistrzów wcale nie było lepiej. Chociaż Tottenham zajmuje drugie miejsce to po czterech kolejkach ma tylko siedem punktów. Na dodatek został ośmieszony przez Bayern, który wygrał w Londynie aż 7:2.</p>
      <p>Mourinho bez pracy pozostał od blisko roku. Ostatnim klubem był Manchester United skąd jednak odszedł w niesławie. Portugalczyk także "stracił szatnię", a gra drużyny przyprawiała o ból zębów.</p>
      <p>Jednak Mourinho nadal jest uważany za jednego z najlepszych trenerów na świecie. Trzykrotnie wygrywał Premier League (z Chelsea), dwukrotnie sięgał po Ligę Mistrzów (z FC Porto i Interem Mediolan). Pracował też w Realu Madryt. Łącznie sięgnął po 25 trofeów.</p>
      <p>Najdłużej 56-latek (bez przerwy) pracował w Chelsea w latach 2004-2007. Później jeszcze wrócił na Stamford Bridge (2013-2015). Czterokrotnie był uznawany za "trenera roku": w 2003 roku (pracował w FC Porto), 2004 r. (Chelsea), 2009 r. (Inter) oraz 2011 r. (Real Madryt).</p>
      <related>
        <h4>Zobacz także</h4>
        <a href="https://sportowefakty.wp.pl/pilka-nozna/853449/premier-league-southampton-everton-jan-bednarek-i-spolka-w-kryzysie"/>
      </related>
      <related>
        <h4>Zobacz także</h4>
        <a href="https://sportowefakty.wp.pl/pilka-nozna/853492/transfery-manchester-united-faworytem-do-pozyskania-zima-christiana-eriksena"/>
      </related>
      <p>WP SportoweFakty</p>
    </article>
  </body>
</html>