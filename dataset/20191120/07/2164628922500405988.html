<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42914_Posered-nochi-nevidomi-v-maskakh-pobili-podruzhzhya-z-Bukovini-zaradi-hroshey"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-20T07:51:00+00:00"/>
    <meta property="og:title" content="Посеред ночі невідомі в масках побили подружжя з Буковини заради грошей"/>
    <meta property="og:description" content="Коли нападники так і не отримали бажаного, то зникли з дому. Сьогодні, 20 листопада, на спецлінію «102» надійшло повідомлення від голо"/>
  </head>
  <body>
    <article>
      <h1>Посеред ночі невідомі в масках побили подружжя з Буковини заради грошей</h1>
      <address>
        <time datetime="2019-11-20T07:51:00+00:00">20 Nov 2019, 07:51</time>
      </address>
      <p>
        <b>Коли нападники так і не отримали бажаного, то зникли з дому.</b>
      </p>
      <p>Сьогодні, 20 листопада, на спецлінію «102» надійшло повідомлення від голови Луковецької сільської ради, що двоє невідомих осіб в масках проникли до житла 53-річного чоловіка та 55-річної дружини села Луковиця Глибоцького району Чернівецької області застосовавши фізичну силу вимагали у потерпілих грошові кошти.</p>
      <p>Побивши власника та його дружину, яку в подальшому зачинили в підвалі зловмисники пригрожували йому та почали вимагати гроші. Чоловіку вдалося втекти та покликати на допомогу. У цей час нападники не заволодівши цінними речами та коштами з місця події зникли.</p>
      <p>На місце події одразу виїхало керівництво обласного управління Нацполіції, слідчо-оперативні групи ГУНП та Глибоцького відділення поліції, управління карного розшуку, кінологи, а також криміналістична лабораторія.</p>
      <p>Поліцейські відпрацьовують район вчинення злочину. Проводиться огляд місця події, подворовий обхід прилеглої території, встановлюються й опитуються можливі свідки та очевидці.</p>
      <figure>
        <img src="https://cv.npu.gov.ua/assets/sites/cv/Materialy/2019/11_%20November/20/20_11_2019_rozbiy.jpeg"/>
      </figure>
      <p>На пошуки зловмисників орієнтовано особовий склад усіх підрозділів поліції області.Потерпілих доставлено до лікарні швидкої медичної допомоги міста Чернівці з тілесними ушкодженнями.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 3 статті 187 (Розбій) Кримінального кодексу України.</p>
      <p>
        <i>Фото Нацполіція, ілюстративне</i>
      </p>
    </article>
  </body>
</html>