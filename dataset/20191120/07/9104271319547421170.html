<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/auto-si-capotta-alluscita-dalla-superstrada"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T07:51:18+00:00"/>
    <meta property="og:title" content="Auto si capotta all’uscita dalla superstrada"/>
    <meta property="og:description" content="E' successo questa mattina intorno alle 8"/>
  </head>
  <body>
    <article>
      <h1>Auto si capotta all’uscita dalla superstrada</h1>
      <h2>E' successo questa mattina intorno alle 8</h2>
      <address>
        <time datetime="2019-11-20T07:51:18+00:00">20 Nov 2019, 07:51</time>
      </address>
      <p>Auto si capotta all’uscita dalla superstrada. Ancora un incidente stradale sulla rampa che collega la super al ponte della tangenziale di Biella.</p>
      <h3>Auto si capotta a Chiavazza</h3>
      <p>L’incidente è avvenuto questa mattina intorno alle 8 all’altezza di Chiavazza. Una vettura che viaggiava sulla superstrada in direzione Biella si è ribaltata mentre affrontava il tratto che immette sul viadotto.</p>
      <h3>All’interno soltanto il conducente</h3>
      <p>A bordo del veicolo, fortunatamente, c’era soltanto il conducente. In suo aiuto sono intervenute le forze dell’ordine e i vigili del fuoco. Stando a quanto si apprende finora, la persona alla guida non dovrebbe aver riportato ferite gravi.</p>
      <p>Quanto successo ha inevitabilmente avuto ripercussioni sul traffico, provocando rallentamenti.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/auto-strada-nel-curvone-della-super"/>
        <a href="https://laprovinciadibiella.it/cronaca/ennesimo-incidente-nel-curvone-della-superstrada"/>
        <a href="https://laprovinciadibiella.it/cronaca/auto-capottata-in-superstrada-traffico-in-tilt"/>
      </related>
    </article>
  </body>
</html>