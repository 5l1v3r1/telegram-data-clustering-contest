<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Svidetel-na-tragediyata-s-pochinaloto-momchence-Lekarkata-be-protiv-deteto-da-bude-prieto-915229"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T07:01:00+00:00"/>
    <meta property="og:title" content="Свидетел на трагедията с починалото момченце: Лекарката бе против детето да бъде прието"/>
    <meta property="og:description" content="Детето, което почина в София, престоя над 2 часа от момента на прегледа до хоспитализацията. Имаше с..."/>
  </head>
  <body>
    <article>
      <h1>Свидетел на трагедията с починалото момченце: Лекарката бе против детето да бъде прието</h1>
      <address>
        <time datetime="2019-11-20T07:01:00+00:00">20 Nov 2019, 07:01</time>
      </address>
      <p>Детето, което почина в София, престоя над 2 часа от момента на прегледа до хоспитализацията. Имаше спорове в лекарския кабинет дали трябва да бъде прието, защото няма свободни места. Това разказа  бащата на друго дете, посетило Педиатричната клиника в София същия ден и станал свидетел на трагедията.</p>
      <p>По думите му, родителите са били посъветвани да дойдат по-късно. "Административно болницата няма капацитет да обслужва всички пациенти. Аз с моето дете чаках три часа и половина часа, сподели Ясен Ничев. Той допълни, че и неговият син и момченцето, което било в тежко състояние са повърнали в чакалнята на болницата. Майката влетя с детето на ръце и влязоха в кабинета. На детето му правиха снимка, защото се съмняваха за пневмония“, каза мъжът. Според аутопсията се оказа, че детето наистина е починало от пневмония.</p>
      <p>"Лекарите преценяват кои деца да бъдат приети в болница. Възможно е случаят да е бил подценен“, допуска Ничев.</p>
      <p>"Бях потресен от целия случай“, признава мъжът. "Забавянето се дължи на чисто организационни проблеми на болницата, а не на лекарите. Ако детето беше прието по-рано, вероятно изходът щеше да е друг“, допуска свидетелят.</p>
      <p>"Вътре в кабинета освен д-р Георгиева имаше и друг лекар. Тази лекарка беше против детето да бъде прието. Другият лекар направи повече, за да бъде детето прието в болница“, разказа мъжът.</p>
      <p>"Много родители избират да заведат децата си в педиатрията, защото лекарите се държат много добре с децата, за конкретния лекар нямам впечатление. Самите лекари имат много човешко отношение“, поясни бащата.</p>
      <p>"Имаме нужда от промяна. Имаме нужда от функционираща детска болница, със спешен кабинет и специализирани отделения“, каза в заключение той.</p>
    </article>
  </body>
</html>