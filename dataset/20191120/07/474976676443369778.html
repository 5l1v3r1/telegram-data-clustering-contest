<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121015/dgp-30-krotnosc-to-pierwsza-powazna-porazka-pis.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T07:28:00+00:00"/>
    <meta property="og:title" content="&quot;DGP&quot;: 30-krotność to pierwsza poważna porażka PiS"/>
    <meta property="og:description" content="Wycofanie projektu likwidacji 30-krotności składek ZUS to pierwsza poważna porażka PiS – pisze &quot;Dziennik Gazeta Prawna&quot;."/>
  </head>
  <body>
    <article>
      <h1>"DGP": 30-krotność to pierwsza poważna porażka PiS</h1>
      <address>
        <time datetime="2019-11-20T07:28:00+00:00">20 Nov 2019, 07:28</time>
      </address>
      <h4>Wycofanie projektu likwidacji 30-krotności składek ZUS to pierwsza poważna porażka PiS – pisze "Dziennik Gazeta Prawna".</h4>
      <p>"DGP" informuje, że wczoraj posłowie mieli zapoznać się w pierwszym czytaniu z ustawą o zniesieniu limitu 30-krotności składek na ubezpieczenie społeczne. Ostatecznie zniknęła ona z obrad. Według dziennika oznacza to pierwszą poważną porażkę PiS.</p>
      <p>"Premier zapowiada własną wersję «ciepłej wody w kranie». A PiS wycofuje się z projektu likwidacji 30-krotności, który zagrażał jedności władzy" – czytamy w gazecie.</p>
      <p>Wcześniej Porozumienie Jarosława Gowina deklarowało, że nie poprze projektu zniesienia limitu składek na ZUS. Swoją wersję tej ustawy złożyła wczoraj w Sejmie Lewica.</p>
      <p>Wtorkowe expose premiera Mateusza Morawieckiego "DGP" nazywa "Normalność plus". Dziennik wyliczył, że słowo "normalność" padło w wystąpieniu premiera 38 razy. Expose trwało 90 minut.</p>
      <p>Wieczorem Morawiecki uzyskał wotum zaufania dla swojego rządu. "Za" głosowało 237 posłów, w tym dwoje z Platformy Obywatelskiej. <a href="https://dorzeczy.pl/kraj/121004/ci-poslowie-po-poparli-rzad-morawieckiego-zapewniaja-ze-to-pomylka.html">Parlamentarzyści zapewniają, że to pomyłka</a>.</p>
      <footer>/ Źródło: Dziennik Gazeta Prawna <br/>/ dcy</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
      <related>
        <h4>Czytaj także</h4>
        <a href="https://www.dorzeczy.pl/kraj/120994/sejm-udzielil-wotum-zaufania-rzadowi-premiera-morawieckiego.html"/>
      </related>
    </article>
  </body>
</html>