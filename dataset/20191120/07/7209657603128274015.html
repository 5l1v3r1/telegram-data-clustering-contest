<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/meteo/maltempo-1.4896515"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T07:33:44+00:00"/>
    <meta property="og:title" content="Maltempo Modena, riaperta via Emilia Est. I ponti restano chiusi"/>
    <meta property="og:description" content="Nel tratto tra il ponte di Sant'Ambrogio e Fossalta il traffico è tornato a scorrere dalle 5. Nella zona al momento la circolazione è regolare"/>
  </head>
  <body>
    <article>
      <h1>Maltempo Modena, riaperta via Emilia Est. I ponti restano chiusi</h1>
      <h2>Nel tratto tra il ponte di Sant'Ambrogio e Fossalta il traffico è tornato a scorrere dalle 5. Nella zona al momento la circolazione è regolare</h2>
      <address><time datetime="2019-11-20T07:33:44+00:00">20 Nov 2019, 07:33</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/12a5c220-69b2-44a8-bd3e-ce5c19e94063.mp4"/>
        <figcaption>Maltempo Modena, la piena del fiume Panaro. Video&amp;pub_custom_params=department=modena</figcaption>
      </figure>
      <p>Modena, 20 novembre 2019 - È stata riaperta al traffico intorno alle 5 <b>via Emilia Est,</b> nel tratto tra il ponte di Sant'Ambrogio e Fossalta. Nella zona al momento la circolazione è regolare.<br/><b>Rimangono chiusi, </b>invece, Ponte Alto a <a href="https://www.ilrestodelcarlino.it/modena/meteo/maltempo-fiumi-piena-1.4890653"><b>Modena</b></a><b> </b>e Ponte dell’Uccellino (tra Modena e Soliera), sul fiume Secchia, così come il ponte di via Curtatona sul torrente Tiepido e il vecchio ponte di Navicello sul Panaro, gestito dalla Provincia. Sempre la Provincia ha inoltre stabilito la chiusura di ponte Motta tra Carpi e Cavezzo sul fiume Secchia.</p>
      <figure>
        <video src="https://vr-media.storage.googleapis.com/video/cre_80/encoded/2bde4267-33e0-4903-ab05-8b492275a793.mp4"/>
        <figcaption>Maltempo Modena, allagamenti. I residenti: "Ci siamo svegliati con la casa allagata"</figcaption>
      </figure>
      <p>
        <b>Leggi anche <a href="https://www.ilrestodelcarlino.it/meteo/maltempo-emilia-romagna-1.4895302">Maltempo Emilia Romagna, nuova allerta rossa. Ecco le zone a rischio</a></b>
      </p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891402.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Maltempo Modena, allagamenti e fiumi in piena (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891403.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Il maltempo colpisce la provincia di Modena (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891404.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Piani terra, cantine e garage inondati (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891405.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Allagate diverse abitazioni al piano terra in tutta la provincia (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891407.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Chiusi alcuni ponti (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891408.1574001521%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Le case allagate (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891409.1574001522%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>L'intensa pioggia della notte e la neve in montagna hanno determinato un rapido innalzamento del livello dei fiumi e dei corsi d'acqua nel territorio del capoluogo (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891410.1574001522%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>I Vigili del Fuoco al lavoro (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891412.1574001522%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Segnalate diverse tracimazioni dei corsi d'acqua minori nelle campagne e in alcune strade della città sono presenti zone allagate (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891413.1574001522%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=439&amp;fmt=jpg"/>
          <figcaption>Maltempo a Modena, allagamenti (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891414.1574001522%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>A Modena tanti garage, cantine e case invase dall'acqua soprattutto nella zona ovest della città (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891415.1574001523%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>La situazione in provincia di Modena (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4891416.1574001523%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La chiusura di Ponte Alto sul Secchia e di ponte dell'Uccellino, sempre sul Secchia, tra Modena e Soliera (foto Fiocchi)</figcaption>
        </figure>
        <figcaption>
          <a href="https://www.ilrestodelcarlino.it/modena/meteo/foto/maltempo-allagamenti-1.4891417">Maltempo Modena, le foto degli allagamenti</a>
        </figcaption>
      </slideshow>
      <p>La chiusura precauzionale per la notte di via Emilia Est era stata stabilita dal Centro coordinamento soccorsi (Ccs), nella riunione di ieri sera presso la Sala operativa unica integrata di Marzaglia, a causa degli alti livelli raggiunti dal Panaro, dal Tiepido e dal Grizzaga con il rischio di tracimazioni.</p>
      <p><b>Leggi anche <a href="https://www.ilrestodelcarlino.it/modena/meteo/maltempo-1.4893410">A Massa Finalese cede l'argine</a></b> - <b><a href="https://www.ilrestodelcarlino.it/meteo/maltempo-emilia-romagna-1.4893327">Emilia Romagna, le piene dei fiumi defluiscono. Ma l'allerta resta rossa</a> - <a href="https://www.ilrestodelcarlino.it/modena/cronaca/allagamenti-danni-1.4893128">"Case invase dall'acqua, siamo disperati"</a></b></p>
      <p>Le<b> piene sono dovute alle piogge </b>persistenti in pianura e in montagna, dove si è aggiunto l'effetto dello scioglimento della neve. Al momento i <b>livelli dei fiumi nel territorio di Modena stanno lentamente calando</b>, ma per tutta la giornata di oggi permane<b> l'<a href="https://www.ilrestodelcarlino.it/meteo/maltempo-emilia-romagna-1.4895302">allerta rossa</a></b>. Aipo ha attivato la fase di attenzione per le Casse di espansione del Panaro e il Centro operativo comunale (Coc), in accordo con la Sala operativa unica integrata di Marzaglia, prosegue l’attività di monitoraggio sui fiumi e su tutta la rete di canali e torrenti del nodo idraulico modenese.</p>
      <p>Si raccomanda ai cittadini delle aree interessate dall'allerta di non avvicinarsi ai corsi d'acqua in piena per fare foto o video, di non sostare sui ponti e di stare attenti ai sottopassi. Oltre ad essere molto pericoloso, si rischia di intralciare gli interventi da parte della Protezione civile.</p>
      <p>Oltre agli argini dei fiumi, tecnici comunali, volontari della Protezione civile e Polizia municipale proseguono nel monitoraggio e nel supporto ai residenti delle zone di Modena più a rischio di <b>allagamenti dovuti all'acqua che può tracimare dai canali:</b> si utilizzano idrovore e sono stati distribuiti sacchi di sabbia. Continua in particolare l’attenzione nella zona di Albareto dove dopo la nuova chiusura dei portoni vinciani sul Naviglio si sono verificate alcune tracimazioni dei canali minori:<b> chiuse via Dotta per un tratto e via Cavo Argine </b>all’altezza del sottopasso della Tav, mentre rimane per il momento aperta ma sotto controllo via Munarola. Nelle stesse vie, dove è possibile la circolazione, il limite di velocità previsto è di 10 chilometri orari e si raccomanda cautela alla guida.</p>
      <h3>Viabilità: strade e ponti chiusi</h3>
      <p>Nella zona, a seguito delle precipitazioni che hanno gonfiato i corsi d'acqua, restano chiusi il ponte di Navicello Vecchio sul fiume Panaro <b>sulla provinciale 255 tra Modena e Nonantola</b>; il ponte Motta sulla provinciale 468 tra Carpi e Cavezzo, il ponte di Concordia sul fiume Secchia, sulla provinciale e il Ponte Pioppa sul fiume Secchia sulla strada provinciale 11. Sul fronte viario resta <b>chiusa la strada provinciale 24 a Lama di Monchio</b>, bloccata da ieri per il cedimento del fondo stradale: i tecnici della Provincia di Modena stanno provvedendo a realizzare un intervento provvisorio che consenta la parziale riapertura della strada. Chiusa anche la <b>provinciale 486 di Montefiorino</b> tra Cargedolo e Riccovolto, nel comune di Frassinoro, dove si sono strappate ieri le reti di contenimento di un versante roccioso che incombe sulla provinciale, rendendo pericolosa la percorribilità della strada.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/modena/meteo/foto/maltempo-allagamenti-1.4891417"/>
        <a href="https://www.ilrestodelcarlino.it/modena/meteo/video/maltempo-allagamenti-1.4890859"/>
        <a href="https://www.ilrestodelcarlino.it/modena/meteo/video/piena-fiume-panaro-1.4890822"/>
        <a href="https://www.ilrestodelcarlino.it/meteo/maltempo-emilia-romagna-1.4895302"/>
        <a href="https://www.ilrestodelcarlino.it/modena/meteo/maltempo-1.4893410"/>
        <a href="https://www.ilrestodelcarlino.it/meteo/maltempo-emilia-romagna-1.4893327"/>
        <a href="https://www.ilrestodelcarlino.it/modena/cronaca/allagamenti-danni-1.4893128"/>
      </related>
    </article>
  </body>
</html>