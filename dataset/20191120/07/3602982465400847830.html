<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/curling/curlingmannen-lekker-dagje-op-ek-2-keer-winst/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T07:10:29+00:00"/>
    <meta property="og:title" content="Curlingmannen hebben lekker dagje op EK met 2 keer winst"/>
    <meta property="og:description" content="De Nederlandse curlingmannen hebben het dinsdag op het EK in de Zweedse stad Helsingborg goed gedaan. Na de nipte overwinning vroeg in de middag tegen Denemarken (7-6) was Oranje in de avonduren duidelijk te sterk voor Rusland. De ploeg van skip Jaap van Dorp zegevierde met 12-4. Laurens Hoekman was dik tevreden met de 2…"/>
  </head>
  <body>
    <article>
      <h1>Curlingmannen hebben lekker dagje op EK met 2 keer winst</h1>
      <address>
        <time datetime="2019-11-20T07:10:29+00:00">20 Nov 2019, 07:10</time>
      </address>
      <p>
        <b>De Nederlandse curlingmannen hebben het dinsdag op het EK in de Zweedse stad Helsingborg goed gedaan. Na de nipte overwinning vroeg in de middag tegen Denemarken (7-6) was Oranje in de avonduren duidelijk te sterk voor Rusland. De ploeg van skip Jaap van Dorp zegevierde met 12-4.</b>
      </p>
      <p>Laurens Hoekman was dik tevreden met de 2 overwinningen. "Heerlijk dit. We speelden een stuk beter dan maandag tegen Zweden en Schotland. We hadden volledige controle tegen de Russen."<br/><br/><b>Halve finale niet onhaalbaar<br/></b>Met 3 overwinningen en 4 nederlagen klom Nederland naar de gedeelde 6de plaats. Oranje speelt woensdag tegen Italië, dat al 4 keer wist te winnen op dit EK. Met een zege komen de halve finales voor de Nederlandse ploeg in zicht.<br/><br/><b>WK-ticket al binnen<br/></b>Het team van bondscoach Shari Leibbrandt is in Zweden al zeker van een plaats bij de eerste 8. Daardoor heeft Oranje het begeerde ticket voor het WK in maart in Glasgow vroegtijdig veiliggesteld. Een plaats bij de eerste 7 in Helsingborg was vooraf daarvoor vereist, maar aangezien gastheer Schotland automatisch voor het WK is geplaatst en bij het EK op een hoge eindklassering afstevent, is een plek in de top acht nu ook voldoende.</p>
    </article>
  </body>
</html>