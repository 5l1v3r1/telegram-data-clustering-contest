<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/aston-martin-dbx-suv-oficial-prezentare-174882.html"/>
    <meta property="og:site_name" content="Auto Bild"/>
    <meta property="article:published_time" content="2019-11-20T07:30:01+00:00"/>
    <meta property="og:title" content="Aston Martin DBX: debut oficial al primului SUV din istoria producătorului britanic"/>
    <meta property="og:description" content="Aston Martin demonstrează că poate să creeze ceva memorabil și pentru segmentul SUV: acesta este DBX, primul model Aston pentru toate tipurile de drum."/>
  </head>
  <body>
    <article>
      <h6 class="kicker">Prezentare</h6>
      <h1>Aston Martin DBX: debut oficial al primului SUV din istoria producătorului britanic</h1>
      <address><time datetime="2019-11-20T07:30:01+00:00">20 Nov 2019, 07:30</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-15.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-16.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-17.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-18.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-19.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/aston-martin-dbx-suv-20.jpg"/>
        </figure>
      </slideshow>
      <p>
        <b>Aston Martin demonstrează că poate să creeze ceva memorabil și pentru segmentul SUV: acesta este DBX, primul model Aston pentru toate tipurile de drum.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/aston-martin-propulsoarele-v12-163301.html">Aston Martin nu are de gând să renunțe la propulsoarele V12</a>
      </p>
      <p>
        <a href="https://www.auto-bild.ro/stiri/aston-martin-james-bond-167013.html">Ce modele Aston Martin vom vedea în noul film „James Bond”</a>
      </p>
      <p>Au trecut patru ani de când Aston Martin a anunțat că intenționează să intre pe piața SUV-urilor, o veste primită cu maximum de interes, mai ales după ce ni s-au arătat și primele schițe oficiale. Multe s-au schimbat de atunci însă, și nu neapărat în rău: <a href="https://www.auto-bild.ro/stiri/aston-martin-dbx-concept-anunta-un-posibil-crossover-gama-constructorului-britanic-53975.html">DBX nu este un coupé cu două uși supraînălțat</a>.</p>
      <p>Acest scenariu a fost îndepărtat chiar înainte de a-l vedea oficial pe DBX, care <a href="https://www.auto-bild.ro/stiri/aston-martin-dbx-prototip-151786.html">s-a prezentat și în câteva imagini din timpul testelor</a> – purtând, firește, camuflaj. Patru ani de la prima veste, Aston face pasul și, pentru prima dată în istoria sa de peste un veac, produce un SUV.</p>
      <p>Sub capotă, Aston Martin DBX are un V8 twin-turbo de 4,0 litri (pe care îl găsim și pe DB11, sau Vantage) care aici produce 550 de cai-putere și 700 Newtoni-metru de cuplu motor, resurse trimise la roți printr-o cutie automată cu nouă trepte și un sistem de transmisie integrală cu diferențial central. Putea spate primește, la rândul său, un diferențial electronic cu alunecare limitată.</p>
      <p>Toate aceste soluții tehnologice fac ca Aston Martin DBX să sprinteze de la 0 la 100 km/h în 4,5 secunde și până la o viteză maximă de 291 km/h. SUV-ul britanic cântărește 2,2 tone. Suspensia pneumatică – care poate coborî garda la sol cu 50 mm și o poate crește cu 45 mm – promite confort optim la rulare, în timp ce sistemul cu bare anti-ruliu adaptive, animate de un sistem electric de 48V, oferă lui DBX atribute sportive.</p>
      <p>Însă un SUV se concentrează mai degrabă pe confort și practicitate, capitole pe care Aston Martin le-a avut în vedere atunci când a proiectat DBX. Habitaclul oferă spațiu îndestulător pentru până la cinci pasageri, iar portbagajul are 632 de litri chiar și atunci când bancheta spate (40:20:40) este ridicată.</p>
      <p>Mai frumos decât exteriorul mașinii este habitaclul acesteia, scăldat în piele, Alcantara și inserții metalice; plafonul panoramic este oferit ca dotare standard, alături de un sistem de camere 360° și conectivitate Apple CarPlay. Pe partea de infotainment, Aston Martin DBX folosește un ecran central de 10,25 de inci. Instrumentarul de bord este și el digitalizat.</p>
      <p>Cei care doresc ceva și mai special pot bifa pachetul exclusiv 1913, oferit pentru doar primii 500 de clienți. DBX este deja disponibil la vânzare, cu un preț (în Germania) de 193.500 de euro. Primele livrări vor fi onorate începând cu primăvara lui 2020.</p>
      <figure>
        <iframe src="https://www.youtube.com/embed/jk0Zrv8Q1-M" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/headline/toyota-rav4-hybrid-prezentare-174982.html"/>
        <a href="https://www.auto-bild.ro/stiri/noul-mini-john-cooper-works-jcw-gp-prezentare-174747.html"/>
        <a href="https://www.auto-bild.ro/stiri/toyota-prius-facelift-los-angeles-152642.html"/>
      </related>
    </article>
  </body>
</html>