<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04726856"/>
    <meta property="og:site_name" content="De Standaard"/>
    <meta property="article:published_time" content="2019-11-20T07:17:00+00:00"/>
    <meta property="og:title" content="Kris Peeters krijgt politiebewaking"/>
    <meta property="og:description" content="Europees Parlementslid Kris Peeters (CD&amp;V) krijgt politiebewaking. De voormalige vicepremier bevestigt het nieuws, maar wil er verder niets over kwijt. Dat..."/>
  </head>
  <body>
    <article>
      <h1>Kris Peeters krijgt politiebewaking</h1>
      <address>
        <time datetime="2019-11-20T07:17:00+00:00">20 Nov 2019, 07:17</time>
      </address>
      <p>
        <b>Europees Parlementslid Kris Peeters (CD&amp;V) krijgt politiebewaking. De voormalige vicepremier bevestigt het nieuws, maar wil er verder niets over kwijt. Dat schrijft Het Laatste Nieuws.</b>
      </p>
      <p>Volgens bronnen zou hij afgelopen weekend bedreigingen hebben ontvangen, maar dat wil het federaal parket niet bevestigen.</p>
      <p>In 2018 trok Peeters voor de gemeenteraadsverkiezingen van Ruisbroek, een deelgemeente van fusiegemeenten Puurs-Sint-Amands, naar Antwerpen. Hij daagde er Bart De Wever (N-VA) uit voor het burgemeesterschap. Zijn verhuizing bleek achteraf moeilijk. De kopman ging over de tongen, maar CD&amp;V haalde uiteindelijk nauwelijks 6,8 procent van de stemmen, goed voor amper drie zetels. Toch was Peetersâ€™ persoonlijke resultaat (bijna 11.000 voorkeurstemmen) niet slecht. Een jaar na de gemeenteraadsverkiezingen verhuisde Peeters om familiale redenen terug naar Puurs.</p>
    </article>
  </body>
</html>