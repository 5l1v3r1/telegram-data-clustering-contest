<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1560791/aurio-ston-anakriti-o-39hronos-gia-ta-45-kila-hasis-kai-ta-opla/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T07:19:00+00:00"/>
    <meta property="og:title" content="Απολογείται ο 39χρονος για τα 4,5 κιλά χασίς και τα όπλα"/>
    <meta property="og:description" content="Στο Δικαστικό Μέγαρο Ηρακλείου ο 39χρονος Κρητικός μεταξύ άλλων για την ποσότητα χασίς, τα καλάσνικοφ και τη χειροβομβίδα"/>
  </head>
  <body>
    <article>
      <h1>Απολογείται ο 39χρονος για τα 4,5 κιλά χασίς και τα όπλα</h1>
      <address><time datetime="2019-11-20T07:19:00+00:00">20 Nov 2019, 07:19</time> by <a rel="author">Κοκκάλη Έλλη, Αγγελίνος Νικόλας</a></address>
      <p>
        <b>Στο Δικαστικό Μέγαρο Ηρακλείου ο 39χρονος Κρητικός μεταξύ άλλων για την ποσότητα χασίς, τα καλάσνικοφ και τη χειροβομβίδα</b>
      </p>
      <p>Ενώπιον του ανακριτή Ηρακλείου αναμένεται να παρουσιαστεί σήμεερα, Τετάρτη ο 39χρονος Κρητικός, ο οποίος συνελήφθη μετά από «έφοδο» της ΕΛ.ΑΣ. σε χώρους ιδιοκτησίας της οικογένειάς του, στην ευρύτερη περιοχή του Δήμου Χερσονήσου, όπου εντοπίστηκαν -μεταξύ άλλων - περισσότερα από 4,5 κιλά χασίς, καλάσνικοφ, χειροβομβίδα, αλλά κι ένα αλεξίσφαιρο γιλέκο.</p>
      <p>Ο 39χρονος συλληφθείς επρόκειτο να απολογηθεί χθες στον ανακριτή Ηρακλείου. Ωστόσο, ζήτησε και πήρε νέα προθεσμία. Ως εκ τούτου, θα οδηγηθεί εκ νέου σήμερα, στις 12 το μεσημέρι στο Δικαστικό Μέγαρο Ηρακλείου.</p>
      <p>Αξίζει να σημειωθεί ότι μαζί με τον 39χρονο αναμένεται, σύμφωνα με πληροφορίες, να περάσουν το κατώφλι του ανακριτή και οι δύο αδερφοί του, οι οποίοι –επίσης- φέρονται να εμπλέκονται στην υπόθεση.</p>
      <p>Επισημαίνεται ότι σήμερα, στα δικαστήρια έδωσαν το παρών πλήθος συγγενών και φίλων του 39χρονου, προκειμένου να του συμπαρασταθούν.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560581/oplostasio-me-kalasnikof-heirovomvida-hiliades-euro-kai-kokaini-se-poimniostasia/"/>
      </related>
    </article>
  </body>
</html>