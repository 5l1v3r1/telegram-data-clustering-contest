<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/magazin/cemre-su-salur-hem-cevirdi-hem-yonetti"/>
    <meta property="og:site_name" content="CNN Türk"/>
    <meta property="article:published_time" content="2019-11-20T07:12:26+00:00"/>
    <meta property="og:title" content="Cemre Su Salur hem çevirdi hem yönetti"/>
    <meta property="og:description" content="Nalan Aksoy’un kızı Cemre Su Salur, Walt Disney’in..."/>
  </head>
  <body>
    <article>
      <h1>Cemre Su Salur hem çevirdi hem yönetti</h1>
      <h2>Nalan Aksoy’un kızı Cemre Su Salur, Walt Disney’in kurduğu ve birçok Hollywood yıldızının okuduğu Amerika’daki ‘California Institute of the Arts’ta oyunculuk eğitimi almış, 2018’de mezun olmuştu. Arnaud Mueunier’in yönettiği tiyatro oyunu ‘Fore’un başrolündeki Cemre Su Salur büyük oynamaya karar verdi.</h2>
      <address>
        <time datetime="2019-11-20T07:12:26+00:00">20 Nov 2019, 07:12</time>
      </address>
      <p>Void adlı bir yapım şirketi kurdu. İlk işi Kanadalı yazar Anne Carson’ın ‘Antigone’ adlı eserini Türkçeye çevirmek oldu. Bununla da kalmadı, yönetmenliğe soyundu.</p>
      <p>23 yaşındaki <a href="https://www.cnnturk.com/haberleri/cemre-su-salur">Cemre Su Salur</a> daha önce Amerika, <a href="https://www.cnnturk.com/haberleri/fransa">Fransa</a> ve İskoçya’da sergilediği oyunu <a href="https://www.cnnturk.com/haberleri/turkiye">Türkiye</a>’de ilk kez sahneye koyacak. 5 aydır hazırlandığı ‘Antigone’ 25 Kasım’da Maslak TİM’de perde açacak.</p>
      <p>Bir ablanın, savaşta kaybettiği kardeşinin acısını ve isyanını anlatan oyunun kadrosunda Buket Gülbeyaz, Diyar Karadaş, Mertcan Şemey, Dila Yağcı, Gözde Yıldırım, Gökçe Uygun, Asena Yıldırım, Ezgi Koçer, Tara Melissa McMillan ve Gözde Türker gibi genç tiyatrocular var.</p>
      <p>‘Antigone’yi yöneten Cem Su Salur, “Oyunu izleyenler kolay kolay etkisinden kurtulamayacak” dedi.</p>
      <p>Cemre Su Salur'un en büyük destekçisi annesi <a href="https://www.cnnturk.com/haberleri/nalan-aksoy">Nalan Aksoy</a>. Nalan Aksoy, Şeflerin Düellosu adlı programda jüri üyeliği yapmıştı.</p>
      <related>
        <h4>ilgili haberler</h4>
        <a href="https://www.cnnturk.com/magazin/deniz-baysal-imaj-degistirdi"/>
        <a href="https://www.cnnturk.com/magazin/biran-damla-yilmaz-ask-yasama-sevinci-verir"/>
        <a href="https://www.cnnturk.com/magazin/berker-guvene-nedim-karakteri-odul-getirdi"/>
      </related>
    </article>
  </body>
</html>