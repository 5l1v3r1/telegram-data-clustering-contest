<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574402/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T07:42:17+00:00"/>
    <meta property="og:title" content="גורם ביטחוני: &quot;ישנו קו ישיר מחיסול אבו אלעטא לתקיפות הלילה&quot;"/>
    <meta property="og:description" content="בהתייחסו לתקיפת צה&quot;ל בסוריה הלילה, חושף גורם ביטחוני כי מדיניות צה&quot;ל השתנתה: &quot;פגענו בבנין שמאוייש בידי איראנים ממנו הם הפעילו את הכוחות שלהם&quot;"/>
  </head>
  <body>
    <article>
      <h1>גורם ביטחוני: "ישנו קו ישיר מחיסול אבו אלעטא לתקיפות הלילה"</h1>
      <address><time datetime="2019-11-20T07:42:17+00:00">20 Nov 2019, 07:42</time> by <a rel="author">קובי פינקלר</a></address>
      <p>
        <b>בהתייחסו לתקיפת צה"ל בסוריה הלילה, חושף גורם ביטחוני כי מדיניות צה"ל השתנתה: "פגענו בבנין שמאוייש בידי איראנים ממנו הם הפעילו את הכוחות שלהם"</b>
      </p>
      <figure>
        <img src="http://www.93fm.co.il/wp-content/uploads/2018/06/%D7%97%D7%99%D7%99%D7%9C%D7%99%D7%9D-%D7%A1%D7%95%D7%A8%D7%99%D7%94.jpeg"/>
      </figure>
      <p>גורם בטחוני מתייחס לתקיפת צה"ל בסוריה הלילה ואומר כי היא היתה התקיפה הרחבה ביותר כנגד איראן בשטח סוריה: "צה"ל ביצע הלילה את התקיפה המשמעותית והרחבה ביותר כנגד מטרות איראניות בסוריה" מצהיר הגורם, ואומר כי לא היה מנוס מלצאת לתקיפה: "איראן ירתה אתמול בבוקר לעבר מדינת ישראל ולא היינו יכולים שלא להגיב".</p>
      <p>"חיל האויר של צה"ל תקף 6 סוללות שמהם נורו טילים לעבר מטוסי חיל האויר". לדבריו, הם פגעו הלילה בבנין מאויש, בניגוד למדיניות צה"ל עד עתה וכי יש בתקיפה גם הרוגים ובהם איראניים, מה מראה על מדיניות ביטחונית אחרת מבעבר: "פגענו בבנין שמאוייש בידי איראנים ממנו הם הפעילו את הכוחות שלהם, וזה אומר שיש מהלך ישיר שלנו כנגד האיראניים".</p>
      <p>"אנחנו משנים את המשוואה", מוסיף הגורם הביטחוני, ומצהיר: "לא נחזור לימים או למציאות של הדרום שהם יורים ואצלנו אין תגובה, שהם מנסים לפגוע בנו ואנחנו כביכול לא עושים מאומה, לא עוד".</p>
      <p>הגורם אומר גם כי בין חיסול אלעטא לתקיפה הלילה ישנו קו מחבר, ובשני המקרים נראה כי מדיניות צה"ל הפכה תוקפנית יותר, והצבא אינו חושש מעימות ישיר מול איראן: "ישנו קו מחבר בין החיסול של בהה אל עטא בעזה לבין התקיפות הלילה, וזאת היכולת והנכונות להפעיל כח מסיבי גם כלפי איראן עצמה".</p>
      <p>לסיום, אומר הגורם שצה"ל ומערכת הביטחון ערוכים לכל תגובה מהצד השני ובשעות ובימים הקרובים נדע אותה.</p>
      <related>
        <a href="http://www.93fm.co.il/radio/574530/"/>
        <a href="http://www.93fm.co.il/radio/574412/"/>
        <a href="http://www.93fm.co.il/radio/574400/"/>
      </related>
    </article>
  </body>
</html>