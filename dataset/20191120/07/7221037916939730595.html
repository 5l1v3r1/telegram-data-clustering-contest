<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/butce-komisyonunda-tokalasma-gerginligi-soylu-muhalefetle-tokalasmadi/927322"/>
    <meta property="og:site_name" content="medya faresi"/>
    <meta property="article:published_time" content="2019-11-20T07:54:00+00:00"/>
    <meta property="og:title" content="Soylu komisyonda sadece İYİ Partili o ismin elini sıktı"/>
    <meta property="og:description" content="Medyafaresi.com özel haber- İçişleri Bakanı Süleyman Soylu, bakanlığı ve bağlı kuruluşlarının 2020 bütçesi için geldiği Meclis Plan ve Bütçe Komisyonu’nda muhalefet sıralarını teğet geçtikten sonra AKP milletvekilleriyle tokalaşınca gerginlik çıktı."/>
  </head>
  <body>
    <article>
      <h1>Soylu komisyonda sadece İYİ Partili o ismin elini sıktı</h1>
      <h2>Medyafaresi.com özel haber- İçişleri Bakanı Süleyman Soylu, bakanlığı ve bağlı kuruluşlarının 2020 bütçesi için geldiği Meclis Plan ve Bütçe Komisyonu’nda muhalefet sıralarını teğet geçtikten sonra AKP milletvekilleriyle tokalaşınca gerginlik çıktı.</h2>
      <address>
        <time datetime="2019-11-20T07:54:00+00:00">20 Nov 2019, 07:54</time>
      </address>
      <p>
        <i>
          <b>Hülya Karabağlı - Medyafaresi.com Özel Haber</b>
        </i>
      </p>
      <p> İçişleri Bakanı Süleyman Soylu muhalefeti görmezden geldi. HDP’li Garo Paylan,bakanın bu tavrını eleştirdi ve komisyon başkanına, “SüleymanSoylu’nun ayrıcalığı nedir” diye sordu.</p>
      <p>Komisyon salonuna giren İçişleri Bakanı Süleyman Soylu, AK Parti milletvekilleriyle tokalaştı.</p>
      <p>Muhalefet sıralarına yönelen bakan Soylu burada HDP ve CHP milletvekillerini sadece başıyla selamladı. </p>
      <p>Ancak ilginç bir detay vardı.</p>
      <p>Süleyman Soylu muhalefet sıralarındaki vekilleri görmezden gelirken sadece İYİ Partili Durmuş Yılmaz ile tokalaştı.</p>
      <figure>
        <iframe src="https://www.youtube.com/embed/5CoHTnBLLrw" width="560" height="315" data-service="Youtube" scrolling="no"/>
      </figure>
      <p>Bunun üzerine CHP ve HDP milletvekilleri Bakan Soylu’ya tepki gösterdi.</p>
      <p>HDPDiyarbakır Milletvekili Garo Paylan, Komisyon Başkanı AKP’liLütfi Elvan’a “Süleyman Soylu’nun ayrıcalığı nedir? Neden bu organize eyleme alet oldunuz. Bu ayrıcalık nereden geliyor. Gün boyu sürecekse geçen yıllarda olduğu gibi milletvekillerine saygısızlık anlamında başka fotoğraflarda olabilir. Bunun önünü almak için neler yapacaksınız. Bununla ilgili gerekli uyarıları yapmanızı sizden rica ediyorum” dedi.</p>
      <figure>
        <img src="http://i.medyafaresi.com/uploads/content/butce-komisyonunda-tokalasma-gerginligi-soylu-muhalefetle-tokalasmadi-20112019jpeg.jpeg?v=1574236675"/>
      </figure>
      <p>
        <i>Bakanlık bütçesinde HDP'li Paylan polisin şiddetine ilişkin çeşitli tarihlerdeki olaylardan fotolar gösterdi</i>
      </p>
      <p>Bunun üzerine Komisyon Başkanı Lütfi Elvan “Sayın Soylu son derece nezaket sahibi bir insandır. Hiçbir milletvekiline karşı saygısızlığı söz konusu değildir. Burada ellerini sıktı her bir kardeşimiz ayağa kalktı. Belki sizin oradaki tavrınız bu tür bir yaklaşıma neden olmuştur. Sayın bakan sizin tarafınıza yöneldi ve sizleri selamladı. Ama en azından nezaket gereği ayağa kalkıp misafire hoş geldiniz demeniz gerekirdi. Sayın bakanın hiçbir ayrıcalığa ihtiyacı yoktur” diye karşılık verdi.</p>
      <p>AK Parti ve muhalefet milletvekillerinin karşılıkla tartışmaları sürdü.</p>
      <p>
        <i>
          <b>Hülya Karabağlı - Medyafaresi.com Özel Haber</b>
        </i>
      </p>
    </article>
  </body>
</html>