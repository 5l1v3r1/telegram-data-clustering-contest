<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904454/-zelden-zo-n-grote-meneer-zien-praten-wijnaldum-was-twee-dagen-de-beste-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T07:35:00+00:00"/>
    <meta property="og:title" content="Een 9 voor Wijnaldum: 'Allerbeste persconferentie ooit van Nederlands elftal'"/>
    <meta property="og:description" content="Hans Kraay jr. maakt een heel diepe buiging voor Georginio Wijnaldum, die tijdens de persconferentie van het Nederlands elftal een ijzersterk statement maakte tegen racisme. De analist maant de politiek en de KNVB tot actie. &quot;Ik heb zelden zo'n grote meneer zien praten. Wijnaldum verdiende een 7,5, maar we geven hem een 9. Omdat hij twee dagen de beste was. Wat een schat van een jongen&quot;, zegt Kraay na de 5-0 zege op Estland bij FOX Sports. Captain Wijnaldum scoort namens Oranje en maakt statement met Frenkie de Jong"/>
  </head>
  <body>
    <article>
      <h1>Een 9 voor Wijnaldum: 'Allerbeste persconferentie ooit van Nederlands elftal'</h1>
      <address>
        <time datetime="2019-11-20T07:35:00+00:00">20 Nov 2019, 07:35</time>
      </address>
      <p>
        <b>Hans Kraay jr. maakt een heel diepe buiging voor Georginio Wijnaldum, die tijdens de persconferentie van het Nederlands elftal een ijzersterk statement maakte tegen racisme. De analist maant de politiek en de KNVB tot actie.</b>
      </p>
      <p>"Ik heb zelden zo'n grote meneer zien praten. Wijnaldum verdiende een 7,5, maar we geven hem een 9. Omdat hij twee dagen de beste was. Wat een schat van een jongen", zegt Kraay na de 5-0 zege op Estland bij <i>FOX Sports</i>.</p>
      <p>"Dit was <a href="https://www.voetbalprimeur.nl/nieuws/904224/wijnaldum-trekt-fel-van-leer-tegen-incident-in-de-vliert-vind-ik-erg-kwalijk-.html">de allerbeste persconferentie</a> die ik ooit bij het Nederlands elftal heb gezien", aldus Kraay. "Ik heb nog nooit een beschaafde en bescheiden jongen zó ingetogen, dominant en duidelijk zijn mening horen geven. En niet een beetje halfbakken: het moet afgelopen zijn. Nee: het móét afgelopen zijn en daar moeten wij zelf aan meedoen."</p>
      <p>De Liverpool-middenvelder gaf aan dat hij bij racisme van het veld stapt. Kraay valt hem bij. "Politiek doe eens een keer wat. Doe in hemelsnaam een keer wat. KNVB en politiek, ga niet naar elkaar lopen wijzen. Ga samen eens wat doen."</p>
      <p>Kraay ziet een oplossing. "In Engeland kun je via een app naar de club sturen: <i>even deze twee in de gaten houden, die zijn de hele wedstrijd al racistisch bezig</i>. Je mag het ook opnemen. Die worden dan opgepikt en komen nooit meer het stadion in. Ze moeten zich melden bij de plaatselijke politie als de ploeg speelt."</p>
      <figure>
        <iframe data-src="https://twitter.com/FOXSportsnl/status/1196915653044834306?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/videos/904409/aanvoerder-wijnaldum-scoort-namens-oranje-en-maakt-statement-met-frenkie-de-jong.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>