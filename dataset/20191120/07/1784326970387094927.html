<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/20/kiakadt-a-net-hogy-tobb-szazezret-kernek-ezert-a-cipoert/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T07:11:00+00:00"/>
    <meta property="og:title" content="Kiakadt a net, hogy több százezret kérnek ezért a cipőért"/>
    <meta property="og:description" content="Te fizetnél érte ennyit?"/>
  </head>
  <body>
    <article>
      <h1>Kiakadt a net, hogy több százezret kérnek ezért a cipőért</h1>
      <h2>Te fizetnél érte ennyit?</h2>
      <address><time datetime="2019-11-20T07:11:00+00:00">20 Nov 2019, 07:11</time> by <a rel="author">Barna Bori</a></address>
      <p><b>Nemrég felkerültek a netre a Jimmy Choo „Merlin” elnevezésű zöld cipői</b>, és azonnal fel is robbantották a netet – de nem azzal, hogy mindenki rögtön a rendelés gombot nyomkodta volna a márka honlapján. Képzeld<b>, azért beszél most mindenki erről a zöld színű modellről,</b> mert annak ellenére, hogy egészen magas áron, 495 fontért (azaz majdnem kétszázezer forintért) árulják, körülbelül úgy néz ki, mint egy portörlésre használható kefe, vagy mint egy szőnyegdarab…</p>
      <h3>Csekkold le te is!</h3>
      <figure>
        <img src="https://cosmopolitan.hu/app/uploads/2019/11/jimmy-choo-cipo1-cosmo.jpg"/>
        <figcaption>jimmychoo.com</figcaption>
      </figure>
      <p>A Merlin cipőket egyébként Olaszországban gyártották, és a leírás szerint<b> ez a bohém modell a Jimmy Choo kollekciójának kiemelkedő darabja.</b> De sajnos a tervezőkkel ellentétben netezőknek egyáltalán nem jött be ez az ötlet. Volt, aki azt írta, hogy inkább mezítláb indulna el otthonról a hóesésben, mint ebben a cipellőben, más pedig arról kommentelt, hogy ilyet párszáz forintokért is rendelhetne az Amazonon. Szóval abban gyakorlatilag mindenki egyetértett, hogy<b> semmiképp sem szórnának el ekkora összeget a Merlinre.</b> De volt olyan is, aki kitalálta, mikor lehetne mégis felvenni ezeket a bizarr zöld surranót: egészen pontosan karácsonykor, a színe miatt.</p>
      <figure>
        <img src="https://cosmopolitan.hu/app/uploads/2019/11/jimmy-choo-cipo3-cosmo.jpg"/>
        <figcaption>jimmychoo.com</figcaption>
      </figure>
      <h3>Te mit szólsz a Jimmy Choo újdonságához? Hordanád, vagy még az ünnepekkor is nemet mondanál rá?</h3>
    </article>
  </body>
</html>