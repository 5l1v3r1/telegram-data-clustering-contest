<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/20/crolla-il-pavimento-di-una-escape-room-grave-una-donna-137-954810.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T07:50:13+00:00"/>
    <meta property="og:title" content="Crolla il pavimento di una escape room, grave una donna"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">milano</h6>
      <h1>Crolla il pavimento di una escape room, grave una donna</h1>
      <h2>Dopo la caduta, la 30enne ha riportato vari traumi agli arti e alla schiena</h2>
      <address>
        <time datetime="2019-11-20T07:50:13+00:00">20 Nov 2019, 07:50</time>
      </address>
      <p>Una donna di 30 anni è ricoverata in gravi condizioni, dopo essere caduta dal secondo piano di una escape room, stanza in cui si svolgono giochi di ruolo, in via Brunetti a Milano, a causa del crollo della soletta.</p>
      <p>Secondo quanto ricostruito da 118 e vigili del fuoco, la donna ieri sera stava compiendo il percorso all'interno della "Casa Maledetta", quando il pavimento è ceduto ed è caduta per alcuni metri.</p>
      <p>Ricoverata all'ospedale Sacco, ha riportato vari traumi agli arti e alla schiena.</p>
      <p>Non è in pericolo di vita.</p>
      <p>La "Casa maledetta" è una villetta in zona Certosa, alla periferia nord del capoluogo lombardo, gestita da un'associazione, in cui si tengono giochi di ruolo: i partecipanti devono risolvere enigmi e sfuggire a trabocchetti per poter uscire.</p>
      <p>Nella serata di ieri, all'interno c'era decina di persone.</p>
      <p>La palazzina è stata sequestrata in attesa dei provvedimenti della Procura.</p>
      <p>(Unioneonline/F)</p>
    </article>
  </body>
</html>