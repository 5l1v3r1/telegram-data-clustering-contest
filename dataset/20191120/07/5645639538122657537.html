<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xaomi-quick-apps-zablokovana-systemem-google-play-protect/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T07:30:42+00:00"/>
    <meta property="og:title" content="Xiaomi Quick apps zablokováno systémem Google Play Protect"/>
    <meta property="og:description" content="Nejen Google doporučuje, abyste aplikace instalovali jen z ověřených zdrojů, jako je třeba Obchod Play. K dispozici jsou ale i alternativy, případně možnost instalace z neznámých zdrojů, což bývá mnohdy cesta k tomu, aby se do vašeho zařízení dostala škodlivá aplikace. I z tohoto důvodu je v Androidu zakomponován systém Google Play Protect, který skenuje […]"/>
  </head>
  <body>
    <article>
      <h1>Xiaomi Quick apps zablokováno systémem Google Play Protect</h1>
      <address><time datetime="2019-11-20T07:30:42+00:00">20 Nov 2019, 07:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Nejen Google doporučuje, abyste aplikace instalovali jen z ověřených zdrojů, jako je třeba Obchod Play. K dispozici jsou ale i alternativy, případně možnost instalace z neznámých zdrojů, což bývá mnohdy cesta k tomu, aby se do vašeho zařízení dostala škodlivá aplikace. I z tohoto důvodu je v Androidu zakomponován systém Google Play Protect, který skenuje aplikace a případně zabraňuje instalaci škodlivému softwaru. Nyní ale došlo na zablokování aplikace Quick apps od Xiaomi.</p>
      <h3>Quick apps a problém s osobními daty?</h3>
      <p>Hned na začátek je nutné uvést, že Quick apps se nenachází v Obchodě Play. K instalaci nebo aktualizaci této systémové aplikace dochází ze zdrojů společnosti Xiaomi. Má celkem 55 oprávnění a může sbírat a v podstatě si dělat co chce na daném zařízení, ale to by se dalo ještě pochopit, když se jedná o systémovou aplikaci.</p>
      <p>Nyní ale zareagoval systém ochrany Google Play Protect, který varuje uživatele před instalací. Informativní okno jen uvádí, že aplikace může sbírat uživatelská data a odesílat je za účelem sledování uživatele. Do této chvíle ale nebyl s aplikací problém, takže můžeme jen soudit, že Google Play Protect prošel změnou, která zpřísnila podmínky, případně by se mohlo jednat o nějaký nedostatek, ale to není moc pravděpodobné.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/EJUBierUEAEHSxJ-1080x2160x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/EJUBjGuU0AAAgx_-1080x2160x.jpg"/>
        </figure>
      </slideshow>
      <p>Společnost Xiaomi se již vyjádřila ke vzniklé situaci a je si vědoma, že uživatelé mohou být zmateni, případně vyděšeni, co se jim snaží společnost podsouvat do mobilního telefonu. Dle slov Xiaomi se již na problému pracuje společně s Googlem, aby došlo k identifikaci problému a jeho odstranění.</p>
      <footer>Zdroj: <a href="https://www.androidpolice.com/2019/11/19/xiaomi-quick-apps-flagged-blocked-google-play-protect/#c4ca4/">androidpolice.com</a></footer>
    </article>
  </body>
</html>