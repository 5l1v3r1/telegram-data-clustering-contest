<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/ns-gleda-korporativnite-dantsi-na-vtoro-chetene-407158.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T07:54:18+00:00"/>
    <meta property="og:title" content="НС гледа корпоративните данъци на второ четене"/>
    <meta property="og:description" content="Няколко са важните облекчения за физическите лица, които парламентът трябва да приеме"/>
  </head>
  <body>
    <article>
      <h1>НС гледа корпоративните данъци на второ четене</h1>
      <address><time datetime="2019-11-20T07:54:18+00:00">20 Nov 2019, 07:54</time> by <a rel="author">Редактори</a></address>
      <p>Парламентът ще разгледа на второ четене промени в Закона за корпоративното подоходно облагане. Текстовете предизвикаха скандал между управляващи и опозиция.</p>
      <p>Няколко са важните облекчения за физическите лица, които парламентът трябва да приеме на второ четене.</p>
      <p>Гражданите със свидетелство от ТЕЛК няма да сканират допълнително документи, необходими за данъчни облекчения.</p>
      <p>Няколко са важните облекчения за физическите лица, които парламентът трябва да приеме на второ четене. Гражданите със свидетелство от ТЕЛК няма да сканират допълнително документи, необходими за данъчни облекчения.</p>
      <p>Относно общинското облагане, текстовете предвиждат данъкоплатците да са задължени при дарение, което не е от майка или от баща, и не е имот или моторно превозно средство да се декларира пред съответната община.</p>
      <p>Текстовете, касаещи Данъка върху добавената стойност, предпоставят данъчните да могат да регистрират по ДДС две или повече свързани фирми, ако сборът на оборотите не надхвърли прага от 50 000 лева.</p>
      <p>Предвижда се при наличие на основание за ползване на данъчно облекчение собствениците на автобуси, които извършват обществен превоз на пътници по редовни автобусни линии в градовете и в слабо населените места, които се субсидират от общините да уведомяват общината, като подават данъчна декларация до месечен срок от настъпване на обстоятелствата.</p>
      <p>От БСП и ДПС не са съгласни с начина, по който се правят промените, защото не са били внесени като пакет. Филип Попов коментира: "В буквалния и в преносния смисъл решават колко кожи да смъкнат от гърба на българските граждани.</p>
      <p>Йордан Цонев: "ПГ на ДПС няма да подкрепим пакета данъчни закони".</p>
      <p>Председателят на Бюджетната комисия Менда Стоянова с мотивите за подкрепа: "Европейски директиви, за които цялата зала трябва да е съгласна, че трябва да бъдат транспонирани, няколко разпоредби, които касаят намаляване административната тежест и няколко разпоредби, които може би вие няма да подкрепите, но тяхната цел е единствено и само даване, избягване на възможността от страна на данъкоплатците да укриват данъци".</p>
    </article>
  </body>
</html>