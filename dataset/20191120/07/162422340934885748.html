<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/20/zemlya-bez-inozemtsiv-minekonomiky-oprylyudnylo-dlya-obgovorennya-proekt-zakonu-pro-kontrol-za-investytsiyamy-v-ukrayinu/"/>
    <meta property="og:site_name" content="AgroDay"/>
    <meta property="article:published_time" content="2019-11-20T07:30:09+00:00"/>
    <meta property="og:title" content="Земля без іноземців: оприлюднено для обговорення проект закону про контроль за інвестиціями в Україну"/>
    <meta property="og:description" content="Мінекономіки підготувало й оприлюднило на своєму сайті для обговорення проєкт закону, який передбачає механізм контролю за інвестиціями в Україну. Зокрема він буде використовуватися для того, аби іноземці не могли купити українську землю. Про це повідомляє на своїй сторінці у Фейсбук міністр розвитку економіки, торгівлі та сільського господарства України Тимофій Милованов. Новий законопроєкт, за словами міністра, також стосується контролю та моніторингу купівлі землі або інвестицій в Україну осіб з подвійним громадянством. У пояснювальній записці до законопроєкту відзначено, що він спрямований на створення прозорої та ефективної системи оцінки впливу іноземних інвестицій відповідно до міжнародних практик і стандартів, впроваджених у країнах ЄС і США. Документ також регулює відносини, пов'язані з іноземними інвестиціями в підприємства, що мають стратегічне значення. Відзначається, що в Україні поки немає системи перевірки й оцінювання таких інвестицій. Згідно із законопроєктом, після"/>
  </head>
  <body>
    <article>
      <h1>Земля без іноземців: оприлюднено для обговорення проект закону про контроль за інвестиціями в Україну</h1>
      <address>
        <time datetime="2019-11-20T07:30:09+00:00">20 Nov 2019, 07:30</time>
      </address>
      <p>Мінекономіки підготувало й оприлюднило на своєму сайті для обговорення проєкт закону, який передбачає механізм контролю за інвестиціями в Україну. Зокрема він буде використовуватися для того, аби іноземці не могли купити українську землю.</p>
      <p>Про це повідомляє на своїй сторінці у Фейсбук міністр розвитку економіки, торгівлі та сільського господарства України Тимофій Милованов.</p>
      <p>Новий законопроєкт, за словами міністра, також стосується контролю та моніторингу купівлі землі або інвестицій в Україну осіб з подвійним громадянством.</p>
      <p>У пояснювальній записці до законопроєкту відзначено, що він спрямований на створення прозорої та ефективної системи оцінки впливу іноземних інвестицій відповідно до міжнародних практик і стандартів, впроваджених у країнах ЄС і США.</p>
      <p>Документ також регулює відносини, пов’язані з іноземними інвестиціями в підприємства, що мають стратегічне значення. Відзначається, що в Україні поки немає системи перевірки й оцінювання таких інвестицій.</p>
      <p>Згідно із законопроєктом, після відкриття земельного ринку обов’язковій перевірці підлягатимуть угоди щодо земель сільгосппризначення.</p>
      <p>Повідомляє <a href="https://landlord.ua/news/zemlia-ta-inozemtsi-opryliudneno-novyi-zakonoproiekt/">Llandlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/20/verhovna-rada-pidtrymala-zaboronu-plastykovyh-paketiv-v-ukrayini/"/>
        <a href="https://agroday.com.ua/2019/11/07/obgovoryly-agrariyi-donbasu-ne-pidtrymuyut-turborezhym-vlady-shhodo-rynku-zemli/"/>
        <a href="https://agroday.com.ua/2019/10/21/ogirkove-e-gro-innovatsijni-rishennya-pry-teplychnomu-vyroshhuvanni-ogirkiv/"/>
        <a href="https://agroday.com.ua/2019/10/16/v-shvetsiyi-z-yavytsya-doroga-yaka-avtomatychno-zaryadzhaye-elektrokary/"/>
        <a href="https://agroday.com.ua/2019/10/11/porosyachi-metry-kilkist-svynej-v-zagoni-vplyvaye-na-yih-povedinku-i-vyrobnychi-pokaznyky/"/>
        <a href="https://agroday.com.ua/2019/09/26/vashe-pravo-uryad-rozroblyaye-varianty-vykupu-zemel-postijnogo-korystuvannya/"/>
      </related>
    </article>
  </body>
</html>