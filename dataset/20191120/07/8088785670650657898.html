<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/guncel/20-kasim-dunya-cocuk-haklari-gunu-sosyal-hizmet-uzmanlari-dernegi-basin-bildirisi-h543813.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T07:55:40+00:00"/>
    <meta property="og:title" content="20 Kasım Dünya Çocuk Hakları Günü Sosyal Hizmet Uzmanları Derneği Basın Bildirisi"/>
    <meta property="og:description" content="Çocuk Hakları Sözleşmesi’nin Birleşmiş Milletler Genel Kurulu’nda 20 Kasım 1989'da oy birliği ile kabul edildiği gün, tüm dünya çocukları için &quot;ÇOCUK HAKLARI GÜNÜ&quot; olarak kutlanmaktadır."/>
  </head>
  <body>
    <article>
      <h1>20 Kasım Dünya Çocuk Hakları Günü Sosyal Hizmet Uzmanları Derneği Basın Bildirisi</h1>
      <address><time datetime="2019-11-20T07:55:40+00:00">20 Nov 2019, 07:55</time> by <a rel="author">KamuAjans</a></address>
      <p>
        <b>Çocuk Hakları Sözleşmesi’nin Birleşmiş Milletler Genel Kurulu’nda 20 Kasım 1989'da oy birliği ile kabul edildiği gün, tüm dünya çocukları için "ÇOCUK HAKLARI GÜNÜ" olarak kutlanmaktadır.</b>
      </p>
      <p>Çocuk Haklarına dair Sözleşme’nin temel ilkeleri, AYRIM GÖZETMEME, YAŞAMA ,KATILIM, GELİŞME,KORUNMA ve ÇOCUĞUN YÜKSEK YARARI’dır. Sözleşme her konuda çocuğun yüksek yararını öngörür. Bu Sözleşme, çocukların haklarının gözetilmesinde asgari standardı tespit eder, çocuğun öncelikle aile içinde ve aile çevresinde bakılıp korunmasını öngörür. Çocuğun KENDİSİ İLE İLGİLİ KARARLARDA GÖRÜŞ BİLDİRMESİ VE BU GÖRÜŞÜN DİKKATE ALINMASINI hükmeder.</p>
      <p>İlgili mevzuatlarda; daha erken yaşta ergin olsa dahi 18 yaşından küçük olan kişi çocuk olarak kabul edilmektedir.</p>
      <p>Birleşmiş Milletler Çocuk Hakları Sözleşmesi’ni imzalayan bütün ülkeler için çocuk hakları açısından atılacak her adımın çocuğun yüksek yararını ilkesini gözeterek atılması temel ilke olmalıdır.</p>
      <p>Çocuklar geleceğimiz değil, bugündür. Sosyal hizmet mesleğinin, birincil uygulama alanlarından birisi ise çocuk refahı alanıdır. Çocuk refahı alanına yönelik hizmetlerin geliştirilmesi, çocukların ruh ve beden sağlıklarının korunması ve istismar edilmelerine yönelik tüm tedbirlerin alınması çalışmalarını sosyal hizmet mesleğinin etik ilke ve değerleri çerçevesinde multidisipliner bir ekip anlayışı ile yerine getiren çocuk dostu bir meslek grubu olarak; çocukların haklarına erişimi ve haklarının korunması mücadelesinde yanlarında olduğumuzu bildirmek isteriz.</p>
      <p>Özellikle bu mücadele; çocuklarımızın yaşam haklarının korunması için gereklidir.</p>
      <p>Bugün Birleşmiş Milletler Çocuk Hakları Sözleşmesi hükümlerinin uygulanmasında bir çok ülkede sorunlar yaşanmaktadır. Ülkemizde de çocuk ihmali ve istismarına yönelik sorunlar gündemdeki yerini korumaktadır.</p>
      <p>Sözleşmenin temel hareket noktası; Çocukları etkileyebilecek yönde verilen her karar ya da yapılan her işlem her zaman için onların üstün yararına öncelik tanımalıdır.</p>
      <p>Ancak günümüze ait çocuk istatistiklerine bakıldığında;</p>
      <p>2018 TÜİK verilerine göre; toplam evliliklerde ki; çocuk evlilikleri oranı; % 4’dür.</p>
      <p>İş gücüne katılım oranı; erkek çocuklarında,% 35.7, kız çocuklarında,% 10.2 dir.</p>
      <p>Genç bağımlılık oranı; % 34.5 dir. Bebek ölüm hızı ise 2018 yılında binde 9.3 dür.</p>
      <p>Suriyeli çocuk sayısı 1.719.533 dür. (Mülteciler Derneği 2019 verileri)</p>
      <p>Ne yazık ki, istatistiklere göre çocuk hakları ile ilgili yapılan tüm çalışmalar, Çocuk Hakları ihlallerinin önüne geçememiştir. Sadece Ülkemizde değil Taraf Devletler de dahil, dünyanın bir çok yerinde halen çocuk hakları ihlal edilmeye devam edilmektedir.</p>
      <p>Çocuk hak ve ihlallerinden sorumlu tüm yetkili kurumlara ve tüm siyasi erklere, sorumluluk ve yükümlülüklerini hatırlatarak,</p>
      <p>Mesleki rol ve sorumluluk gereği; Dünyada ve ülkemizde çocukların uğradığı, fiziksel, cinsel, sınıfsal ve psikolojik her türlü istismarın takipçisi ve ayrıca sorunların çözümünde çocuk haklarının korunması için mücadele etmeyi onur sayan sosyal hizmet mesleğinin uygulayıcıları olarak;</p>
      <p>Çocuklarımızın iyilik halini güçlendirmek için ;eğitimden, sağlığa, sosyal hizmetlerden ,adalet sistemine kadar, bütüncül hak temelli bir yaklaşımla, koruyucu, önleyici ve rehabilite edici destek ile ayrımcılığın yaşanmayacağı ve çocuğun yüksek yararının gözetileceği;</p>
      <p>Mutlu ve umut dolu bir dünya kurmaya davet ediyoruz.</p>
      <p>SOSYAL HİZMET UZMANLARI DERNEĞİ KOCAELİ ŞUBE Yönetim Kurulu adına</p>
      <p>Şube Başkanı Yasemin GÖZKONAN KAHVECİ</p>
    </article>
  </body>
</html>