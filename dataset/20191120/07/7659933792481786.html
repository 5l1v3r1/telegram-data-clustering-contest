<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1999986/milli-savunma-bakanl%C4%B1%C4%9F%C4%B1-ypg-tel-abyadda-bir-okulu-vurdu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-20T07:15:00+00:00"/>
    <meta property="og:title" content="Milli Savunma Bakanlığı: YPG Tel Abyad'da bir okulu vurdu"/>
    <meta property="og:description" content="Milli Savunma Bakanlığı (MSB), YPG’yi Suriye’nin kuzeyindeki Tel Abyad kasabasında bir okulu hedef alarak, 3 sivil ölümüne ve 8 sivilin de yaralanmasına neden olmakla suçladı. MSB’nin resmi Twitter hesabından yapılan açıklamada, YPG’nin Tel Abyad’da"/>
  </head>
  <body>
    <article>
      <h1>Milli Savunma Bakanlığı: YPG Tel Abyad'da bir okulu vurdu</h1>
      <address>
        <time datetime="2019-11-20T07:15:00+00:00">20 Nov 2019, 07:15</time>
      </address>
      <p>Milli Savunma Bakanlığı (MSB), YPG’yi Suriye’nin kuzeyindeki Tel Abyad kasabasında bir okulu hedef alarak, 3 sivil ölümüne ve 8 sivilin de yaralanmasına neden olmakla suçladı.<br/><br/>MSB’nin resmi Twitter hesabından yapılan açıklamada, YPG’nin Tel Abyad’da bulunan Curn köyüne attığı havanlarla okulu vurduğu, 3 sivilin hayatını kaybettiği ve aralarında çocukların da bulunduğu 8 sivilin de yaralandığı bilgisi yer aldı.<br/><br/>Söz konusu açıklamada, saldırıda yaralanan çocuklar ve tahrip olan sınıfları gösteren fotoğraflar da paylaşıldı.<br/><br/>Rusya ve ABD ile yapılan anlaşmalar uyarınca, Türkiye Tel Abyad da dahil olmak üzere Suriye topraklarında doğrudan kendi kontrolü altında 120 kilometrelik güvenli bir bölge kuracak.<br/><br/>Ayrıca YPG’nin sınırdan 30 kilometre derinliğe çekilmesi ve sınır şeridi boyunca 10 kilometre derinlikteki bölgelerde Rusya ile ortak devriyeler gerçekleştirilmesi konusunda da anlaşıldı.<br/><br/>Ankara, ev sahipliği yaptığı 3,6 milyon Suriyeli mültecinin bu bölgelere yerleşmesini hedefliyor.</p>
    </article>
  </body>
</html>