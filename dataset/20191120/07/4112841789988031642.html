<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76779-Utocnik-zabil-syna-byvaleho-prezidenta-Nemecka-pocas-prednasky-Dobodal-ho-na-smrt-pred-ocami-verejnosti"/>
    <meta property="og:site_name" content="REFRESHER"/>
    <meta property="article:published_time" content="2019-11-20T07:27:00+00:00"/>
    <meta property="og:title" content="Útočník zabil syna bývalého prezidenta Nemecka počas prednášky. Dobodal ho na smrť pred očami verejnosti"/>
    <meta property="og:description" content="Fritz von Weizsäcker prišiel o život pred očami ďalších ľudí počas medicínskej prednášky."/>
  </head>
  <body>
    <article>
      <h1>Útočník zabil syna bývalého prezidenta Nemecka počas prednášky. Dobodal ho na smrť pred očami verejnosti</h1>
      <address><time datetime="2019-11-20T07:27:00+00:00">20 Nov 2019, 07:27</time> by <a rel="author">Viktor Kniš</a></address>
      <p>
        <b>Fritz von Weizsäcker prišiel o život pred očami ďalších ľudí počas medicínskej prednášky.</b>
      </p>
      <p>V nočných hodinách denník <a href="https://www.bild.de/regional/berlin/berlin-aktuell/in-berlin-charlottenburg-toter-nach-messerstecherei-in-privatklinik-66144552.bild.html">Bild</a> informoval o zavraždení <b>Fritza von Weizsäckera</b>, ktorý bol uznávaným nemeckým lekárom a zároveň synom exprezidenta Richarda von Weizsäckera. Ten stál na čele krajiny v rokoch 1984 až 1994 a v roku 2015 zomrel. </p>
      <p>Incident sa udial počas verejnej prednášky, keď k nemu prišiel útočník a viackrát ho bodol.  Duchaprítomní ľudia sa ešte pokúsili lekára zachrániť, jeho početné zranenia však boli nezlúčiteľné so životom a nepomohla ani prvá pomoc a rýchly príchod záchrannej služby.</p>
      <p>Zatiaľ nie je známe, aký mohol byť motív vraždy, nemecká polícia <a href="https://twitter.com/polizeiberlin/status/1196900058895175685">na Twitteri</a> oznámila, že sa podarilo podozrivého páchateľa zatknúť aj s pomocou prítomných na prednáške, ktorí sa pričinili o zadržanie útočníka. </p>
      <p>Fritz von Weizsäcker bol uznávaným odborníkom a od roku 2005 viedol  interné oddelenie kliniky Schlosspark, kde sa incident odohral. </p>
      <figure>
        <iframe data-src="https://twitter.com/nfskiberlin/status/1196916709229289472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76335-Pravu-ruku-Mikulasa-Cernaka-odsudili-za-vrazdu-na-8-rokov-vazenia-Stretneme-sa-v-pekle-povedal-Cernak-obeti"/>
        <a href="https://refresher.sk/76687-Rodina-mala-oslavu-a-sledovala-futbalovy-zapas-Neznamy-utocnik-ich-prepadol-a-zacal-strielat-4-ludi-zabil"/>
        <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>