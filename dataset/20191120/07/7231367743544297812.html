<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/sciopero-trasporti-torino-genova-e-milano-del-22-24-28-novembre-orari-motivazioni-e-fasce-protette/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T07:47:43+00:00"/>
    <meta property="og:title" content="Sciopero trasporti Torino, Genova e Milano del 22-24-28 novembre: orari, motivazioni e fasce protette"/>
    <meta property="og:description" content="Settimana di agitazioni sindacali in tutto il Nord Italia: sciopero trasporti a Milano e Torino il 28 e il 22 novembre, sciopero treni a Genova il 24 novembre. Info orari e fasce protette."/>
  </head>
  <body>
    <article>
      <h1>Sciopero trasporti Torino, Genova e Milano del 22-24-28 novembre: orari, motivazioni e fasce protette</h1>
      <h2>Settimana di agitazioni sindacali in tutto il Nord Italia: sciopero trasporti a Milano e Torino il 28 e il 22 novembre, sciopero treni a Genova il 24 novembre. Info orari e fasce protette.</h2>
      <address><time datetime="2019-11-20T07:47:43+00:00">20 Nov 2019, 07:47</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>Si attendono alcune giornate di agitazioni sindacali in tutto il Nord Italia: le città più colpite sono <b>Torino</b>, dove lo <b>sciopero</b> interesserà tutto il trasporto pubblico nella giornata del <b>22 novembre</b>, <b>Genova</b>, dove i lavoratori di Trenitalia Liguria incroceranno le braccia il <b>24 novembre</b>, infine <b>Milano</b>, dove potrebbero esservi ritardi e difficoltà di spostamento nella giornata del <b>28 novembre</b>, a causa di uno sciopero dei mezzi pubblici.</p>
      <p>Ecco tutte le info utili su orari e, laddove segnalate, le fasce di garanzia.</p>
      <p>
        <b>Sommario</b>
      </p>
      <ol>
        <li>
          <a href="https://www.investireoggi.it/news/sciopero-trasporti-torino-genova-e-milano-del-22-24-28-novembre-orari-motivazioni-e-fasce-protette/#orari-e-fasce-protette-per-lo-sciopero-mezzi-pubblici-di-torino-il-22-novembre-2019">Orari e fasce protette per lo sciopero mezzi pubblici di Torino il 22 novembre 2019</a>
        </li>
        <li>
          <a href="https://www.investireoggi.it/news/sciopero-trasporti-torino-genova-e-milano-del-22-24-28-novembre-orari-motivazioni-e-fasce-protette/#orari-sciopero-treni-24-novembre-2019-a-genova-e-problemi-sulle-linee-ferroviarie-in-liguria">Orari sciopero treni 24 novembre 2019 a Genova e problemi sulle linee ferroviarie in Liguria</a>
        </li>
        <li>
          <a href="https://www.investireoggi.it/news/sciopero-trasporti-torino-genova-e-milano-del-22-24-28-novembre-orari-motivazioni-e-fasce-protette/#orari-sciopero-atm-a-milano-il-28-novembre-2019-tutte-le-info-utili">Orari sciopero Atm a Milano il 28 novembre 2019: tutte le info utili</a>
        </li>
      </ol>
      <anchor name="orari-e-fasce-protette-per-lo-sciopero-mezzi-pubblici-di-torino-il-22-novembre-2019">
        <h3>Orari e fasce protette per lo sciopero mezzi pubblici di Torino il 22 novembre 2019</h3>
        <p>La giornata del <b>22 novembre 2019</b> causerà molti problemi a coloro che intendono servirsi del trasporto pubblico nella città di <b>Torino</b>: i sindacati Ugl Autoferrotranvieri e Usb-Lavoro Privato hanno indetto una giornata di sciopero dei mezzi pubblici della <b>durata di 24 ore</b>. Le motivazioni sono collegate al Piano Industriale e ad altri problemi di carattere industriale di Gtt. Sono previste, però, <b>fasce orarie di garanzia</b>: per quanto concerne il servizio suburbano, urbano, i Centri di servizi al cliente e la metropolitana, i mezzi dovrebbero circolare dalle ore 6 alle ore 9 e dalle ore 12 alle ore 15; per quanto riguarda le linee urbane di Ivrea, le autolinee extraurbane e il servizio ferroviario (Sfm1 Canavesana e SfmA Torino-Aeroporto-Ceres) gli spostamenti saranno garantiti dall’inizio del servizio fino alle ore 8 e dalle ore 14.30 alle ore 17.30.</p>
        <p>Potrebbe interessarti: <a href="https://www.investireoggi.it/news/sciopero-treni-24-novembre-orari-dello-stop-in-piemonte-e-val-daosta/">Sciopero treni 24 novembre, orari dello stop in Piemonte e Val d’Aosta</a></p>
        <anchor name="orari-sciopero-treni-24-novembre-2019-a-genova-e-problemi-sulle-linee-ferroviarie-in-liguria">
          <h3>Orari sciopero treni 24 novembre 2019 a Genova e problemi sulle linee ferroviarie in Liguria</h3>
          <p>Saranno giornate difficili per chi intende servirsi dei <b>treni in Liguria</b>. Le segreterie dei maggiori sindacati regionali della Liguria, Fit, Filt, Uilt, Orsa e Fast hanno indetto uno <b>sciopero del personale equipaggi</b> per quanto riguarda la direzione regionale di Trenitalia Liguria per la giornata di <b>domenica 24 novembre 2019</b> <b>dalle ore 9 alle ore 17</b>. Nelle stesse giornate e per il weekend ci saranno <b>ulteriori problemi</b> per gli spostamenti in regione:</p>
          <ul>
            <li>i<b> treni regionali</b> Genova-Torino, La Spezia-Milano e Ventimiglia-Milano dovranno percorrere un itinerario alternativo via Busalla che, pur prevedendo le stesse fermate, potrebbe portare a variazioni di orario – la motivazione è connessa a lavori di interventi propedeutico per la nuova linea del Terzo Valico presso Fegino (il nodo di Genova),</li>
            <li>altre modifiche di orario si avranno per le seguenti <b>corse regionali</b>: Genova-Acqui Terme e La Spezia-Genova-Ventimiglia; i treni regionali Genova-Ravenna/Piacenza/Rimini si fermeranno ad Arquata Scrivia o Ronco Scrivia e</li>
            <li>modifiche di orario di alcune fermate si avranno anche per <b>le linee ad alta percorrenza</b> (dunque Intercity, Thello e Frecce) per le linee Siracusa-Milano, Genova-Venezia, Ventimiglia-Milano e Torino-Genova-Salerno.</li>
          </ul>
          <anchor name="orari-sciopero-atm-a-milano-il-28-novembre-2019-tutte-le-info-utili">
            <h3>Orari sciopero Atm a Milano il 28 novembre 2019: tutte le info utili</h3>
            <p>L’agitazione sindacale della Cub trasporti porterà a uno <b>sciopero dei mezzi</b> a <b>Milano</b> giovedì <b>28 novembre 2019</b> per la <b>durata di 24 ore</b>. Al momento le informazioni sugli orari e le eventuali fasce di garanzia non sono state comunicate. Ricordiamo che l’ultimo sciopero avutosi a Milano il 25 ottobre 2019, proclamato dalle sigle sindacali  Cobas Usi Cit e Cub Sgb Si non diede grandi problemi alla circolazione.</p>
            <p>Leggete anche: <a href="https://www.investireoggi.it/news/sciopero-aerei-25-novembre-stop-voli-in-tutta-italia-info-e-orari/">Sciopero aerei 25 novembre: stop voli in tutta Italia, info e orari</a></p>
            <p>alessandra.dibartolomeo@investireoggi.it</p>
          </anchor>
        </anchor>
      </anchor>
    </article>
  </body>
</html>