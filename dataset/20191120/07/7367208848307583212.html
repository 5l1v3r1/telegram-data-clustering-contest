<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/20/sommario/saluzzese/leggi-notizia/argomenti/saluzzese/articolo/presepe-vivente-a-pian-mune-di-paesana-si-cercano-gli-ultimi-figuranti.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-20T07:30:00+00:00"/>
    <meta property="og:title" content="Presepe Vivente a Pian Munè di Paesana: si cercano gli ultimi figuranti"/>
    <meta property="og:description" content="La rappresentazione storica della Natività andrà in scena sabato 14 dicembre"/>
  </head>
  <body>
    <article>
      <h1>Presepe Vivente a Pian Munè di Paesana: si cercano gli ultimi figuranti</h1>
      <h2>La rappresentazione storica della Natività andrà in scena sabato 14 dicembre</h2>
      <address><time datetime="2019-11-20T07:30:00+00:00">20 Nov 2019, 07:30</time> by <a rel="author">Informazione Pubblicitaria</a></address>
      <p>Pian Munè di Paesana è in piena operatività per riuscire a dare vita anche quest’anno al proprio splendido e caratteristico Presepe Vivente, in programma dalle 21 di sabato14 sino all’una di domenica 16 nell’incantevole conca che ospita le "meire" di Pian Croesio.</p>
      <p>A 2mila metri nella borgata - illuminata da sole fiaccole e bracieri ed animata da musica, canti e antichi mestieri  (garantita la presenza di chi cuocerà il pane e chi realizzerà gustoso formaggio d’alpeggio) - la capanna di Gesù Bambino porterà un’atmosfera davvero incredibile in questo angolo dei tempi passati.</p>
      <p>Dopo aver lasciato l’auto nel parcheggio, la borgata è raggiungibile seguendo l’itinerario che solitamente si percorre con le ciaspole ai pedi (battuto dal gatto delle nevi) sino ad arrivare alle Meire di Pian Croesio dopo aver attraversato la pineta.</p>
      <p>Il tempo di percorrenza è stimato in 60/90 minuti.</p>
      <p>L’attrezzatura richiesta comprende scarponi da trekking, bastoncini, ciaspole (in caso di neve) o ramponcini in caso di ghiaccio.</p>
      <p>I responsabili della stazione – che, anche quest’anno, offrirà la possibilità di cenare nel rifugio in quota ed in quello a valle (orario a scelta tra le 19, le 20.30 o le 22, prenotando un tavolo al numero 328.6925406 – sono alla ricerca degli ultimi figuranti atti al completamento del presepe.</p>
      <p>Se interessati sarà sufficiente chiare lo stesso numero, presso il quale sarà possibile anche richiedere ulteriori informazioni così come sul sito  <a href="http://www.pianmune.it/">www.pianmune.it</a> o sulla pagina Facebook Pian Munè. </p>
    </article>
  </body>
</html>