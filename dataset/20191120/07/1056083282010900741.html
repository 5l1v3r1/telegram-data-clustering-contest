<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918784/%D8%B6%D8%B1%D9%88%D8%B1%D8%AA-%D9%88%D8%AD%D8%AF%D8%AA-%D9%87%D8%B1%DA%86%D9%87-%D8%A8%DB%8C%D8%B4%D8%AA%D8%B1-%D8%A7%D9%85%D8%AA-%D8%A7%D8%B3%D9%84%D8%A7%D9%85-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-20T07:38:07+00:00"/>
    <meta property="og:title" content="ضرورت وحدت هرچه بیشتر امت اسلام برای مقابله با توطئه‌های دشمنان"/>
    <meta property="og:description" content="فرمانده کل سپاه در دیدار ژنرال قمر باجوا، از امریکا و رژیم صهیونیستی به عنوان دشمنان مشترک جهان اسلام یاد کرد و بر ضرورت وحدت و همگرایی هرچه بیشتر امت اسلام برای مقابله با توطئه های شوم دشمنان تاکید کرد."/>
  </head>
  <body>
    <article>
      <h6 class="kicker">سرلشکر سلامی در دیدار با فرمانده ارتش پاکستان تاکید کرد</h6>
      <h1>ضرورت وحدت هرچه بیشتر امت اسلام برای مقابله با توطئه‌های دشمنان</h1>
      <address>
        <time datetime="2019-11-20T07:38:07+00:00">20 Nov 2019, 07:38</time>
      </address>
      <p>فرمانده کل سپاه در دیدار ژنرال قمر باجوا، از امریکا و رژیم صهیونیستی به عنوان دشمنان مشترک جهان اسلام یاد کرد و بر ضرورت وحدت و همگرایی هرچه بیشتر امت اسلام برای مقابله با توطئه های شوم دشمنان تاکید کرد.</p>
      <p>به گزارش ایسنا،‌ ژنرال قمر جاوید باجوا فرمانده ارتش پاکستان که در راس یک هیئت عالی‌رتبه نظامی به کشورمان سفر کرده است، امروز (چهارشنبه) با حضور در ستاد فرماندهی کل سپاه، با سردار سرلشکر پاسدار حسین سلامی فرمانده کل سپاه پاسداران انقلاب اسلامی دیدار و گفت‌وگو کرد.</p>
      <p>سرلشکر سلامی در این دیدار از امریکا و رژیم جعلی صهیونیستی به عنوان دشمنان مشترک جهان اسلام یاد کرد و با قدردانی از تلاش‌های سازنده پاکستان در کاهش تنش در منطقه بر ضرورت وحدت و همگرایی هرچه بیشتر امت اسلام برای مقابله با توطئه های شوم دشمنان تاکید کرد.<br/><br/>فرمانده کل سپاه راهبرد دو کشور ایران و پاکستان در توسعه امنیت پایدار مناطق مرزی را مشترک و در هم تنیده توصیف و تاکید کرد : ما در دفاع از امت اسلامی جغرافیای جهان اسلام را در نظر داریم و هرگز تفاوتی بین شیعه و سنی قائل نمی شویم.<br/><br/>ژنرال قمر باجوا نیز در این دیدار با ابراز خرسندی از حضور در کشورمان، ایران و پاکستان را همسایگانی با وجوه اشتراک فراوان دینی، فرهنگی، تاریخی و دارای مرزهای مشترک دانست و این مهم را زمینه ساز توسعه هر چه بیشتر همکاری های دو کشور توصیف کرد. <br/><br/>فرمانده ارتش پاکستان همچنین از ایفای نقش تعیین کننده جمهوری اسلامی ایران در مبارزه با تروریسم تکفیری درمنطقه بویژه در عراق و سوریه  قدردانی کرد.<br/><br/>گسترش مناسبات نظامی و امنیتی، توسعه تعاملات در برقراری امنیت  و مقابله با  اشرار و گروه های تروریستی در مرزهای مشترک، انتقال تجربیات و ارتقای همکاری‌های آموزشی و پژوهشی از مهمترین محورهای گفتگوی ژنرال باجوا و فرمانده کل سپاه بود.<br/><br/>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082919127/%D9%85%D8%B5%D8%A7%D8%AF%DB%8C%D9%82-%D8%AC%D8%B1%D9%85-%D9%88-%D8%AA%D8%AE%D9%84%D9%81-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%8C-%D8%AA%D9%88%D8%B5%DB%8C%D9%87-%D9%87%D8%A7%DB%8C%DB%8C-%D8%A8%D9%87-%D8%AF%D9%88%D9%84%D8%AA-%D9%88-%D9%85%D9%84%D8%AA-%D8%A7%D8%B9%D8%AA%D8%B1%D8%A7%D9%81-%D8%A2%D9%85%D8%B1%DB%8C%DA%A9%D8%A7"/>
      </related>
    </article>
  </body>
</html>