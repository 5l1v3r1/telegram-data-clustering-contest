<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/20/yevro-2020-yolida-germaniya-belgiya-va-rossiyada-terma-jamoalari-yirik-galabaga-erishdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-20T07:44:00+00:00"/>
    <meta property="og:title" content="Yevro—2020 yo‘lida. Germaniya, Belgiya va Rossiya terma jamoalari yirik g‘alabaga erishdi"/>
    <meta property="og:description" content="Yevro—2020 saralash bosqichi o‘z nihoyasiga yetdi"/>
  </head>
  <body>
    <article>
      <h1>Yevro—2020 yo‘lida. Germaniya, Belgiya va Rossiya terma jamoalari yirik g‘alabaga erishdi</h1>
      <address>
        <time datetime="2019-11-20T07:44:00+00:00">20 Nov 2019, 07:44</time>
      </address>
      <p>Yevropa Chempionati—2020 saralash bosqichining 10-turidan o‘rin olgan 19-noyabr, seshanba kunidagi uchrashuvlar o‘z yakuniga yetdi.</p>
      <figure>
        <img src="https://s.daryo.uz/wp-content/uploads/2019/11/EJxDkrdWwAESh1q-680x453.jpg"/>
        <figcaption>Foto: Twitter</figcaption>
      </figure>
      <p>Rossiya terma jamoasi San-Marino maydoniga safar qildi va yirik hisobdagi g‘alabani qo‘lga kiritdi. Ruslar safida Daler Kuzyayev, Sergey Petrov, Aleksey Miranchuk, Aleksey Ionov va Nikolay Komlichenko o‘z hisobiga gol yozdirib qo‘ydi.</p>
      <p>Shotlandiya termasi Qozog‘iston ustidan irodali g‘alabani qo‘lga kiritgan bo‘lsa, Belgiya Kiprni tor-mor keltirdi. Dastlab kiprliklar Nikolas Ioannuning golidan keyin oldinga o‘tib oldi, biroq “qizil iblislar” bunga Kristian Benteke va Kevin de Bryuynening dubli hamda Ferreyra Karraskoning aniq zarbasi bilan javob qaytardi.</p>
      <p>Niderlandiya terma jamoasi o‘zida Estoniyani qabul qilib, javobsiz beshta gol urishga erishdi. Uchrashuvda Jorjinyo Veynaldum het-trik qayd etdi, shuningdek, Natan Ake va Miron Boadyu ham o‘yinni golsiz tark etmadi.</p>
      <p>Germaniya esa Shimoliy Irlandiya bilan bahs olib bordi. Dastlab o‘z darvozasidan to‘p olib chiqqan nemislar keyinchalik raqib darvozasini olti bor ishg‘ol qilishga erishdi. Serj Gnabri het-trikka erishgan bo‘lsa, Leon Goretska  dubl qayd etdi. Yana bir golga Yulian Brandt muallif bo‘ldi.</p>
      <p>Polsha terma jamoasi so‘nggi daqiqalardagi gol evziga Sloveniyani taslim etdi. Uels esa Aaron Remzining ikkita goli hisobiga Vengriyani mag‘lub etdi va Yevropa Chempionatiga yo‘llanmani qo‘lga kiritdi.</p>
      <blockquote><b>Yevro—2020 saralashi</b><br/><br/>10-tur bahslari<br/><br/>19-noyabr, seshanba<br/>San-Marino – Rossiya 0:5Gollar: 0:1 – 3 Kuzyayev, 0:2 – 19 Petrov, 0:3 – 49 Miranchuk, 0:4 – 56 Ionov, 0:5 – 78 Komlichenko.<br/>Shotlandiya — Qozog‘iston 3:1Gollar: 0:1 – 34 Zaynutdinov, 1:1 – 48 Makginn, 2:1 – 64 Neysmit, 3:1 – 90 Makginn.<br/>Belgiya — Kipr 6:1Gollar: 0:1 – 14 Ioannu, 1:1 – 16 Benteke, 2:1 – 35 de Bryuyne, 3:1 – 41 de Bryuyne, 4:1 – 44 Ferreyra Karrasko, 5:1 – 51, avtogol Xristoforu, 6:1 – 67 Benteke.<br/>Slovakiya — Ozarbayjon 2:0Gollar: 1:0 – 19 Bojenik, 2:0 – 86 Gamshik.<br/>Niderlandiya — Estoniya 5:0Gollar: 1:0 – 6 Veynaldum, 2:0 – 18 Ake, 3:0 – 66 Veynaldum, 4:0 – 78 Veynaldum, 5:0 – 87 Boadyu.<br/>Germaniya — Shimoliy Irlandiya 6:1Gollar: 0:1 – 7 Smit, 1:1 – 19 Gnabri, 2:1 – 43 Goretska, 3:1 – 47 Gnabri, 4:1 – 60 Gnabri, 5:1 – 73 Goretska, 6:1 – 90 Brandt.<br/>Polsha — Sloveniya 3:2Gollar: 1:0 – 3 Shimanski, 1:1 – 14 Matavj, 2:1 – 54 Levandovski, 2:2 – 61 Ilichich, 3:2 – 81 Guralski.<br/>Latviya — Avstriya 1:0Gol: 1:0 – 65 Oshs.<br/>Uels — Vengriya 2:0Gollar: 1:0 – 15 Remzi, 2:0 – 47 Remzi.<br/>Makedoniya — Isroil 1:0Gol: 1:0 – 45 Nikolov.</blockquote>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>