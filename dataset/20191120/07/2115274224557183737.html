<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/rassegna_stampa_mes_arcelormittal_alitalia-6583999/news/2019-11-20/"/>
    <meta property="og:site_name" content="Agi"/>
    <meta property="article:published_time" content="2019-11-20T07:56:00+00:00"/>
    <meta property="og:title" content="Titoli e aperture: le polemiche nella maggioranza spiegate sui quotidiani in edicola"/>
    <meta property="og:description" content="Per il governo si apre un nuovo fronte che fa salire vieppiù la tensione nella maggioranza, questa volta sul fondo europeo salva-Stati. Il Movimento 5 Stelle sfida il premier Giuseppe Conte e lo accusa di aver accettato un testo che danneggerebbe l’Italia tenendo «all’oscuro il Parlamento»."/>
  </head>
  <body>
    <article>
      <h1>Titoli e aperture: le polemiche nella maggioranza spiegate sui quotidiani in edicola</h1>
      <address><time datetime="2019-11-20T07:56:00+00:00">20 Nov 2019, 07:56</time> by <a rel="author">AGI - Agenzia Giornalistica Italia</a></address>
      <p>Per il governo si apre un nuovo fronte che fa salire vieppiù la tensione nella maggioranza, questa volta sul <a href="https://www.agi.it/politica/mes_scontro_politico_salvini_conte-6583097/news/2019-11-20/">fondo europeo salva-Stati</a>. Il Movimento 5 Stelle sfida il premier Giuseppe Conte e lo accusa di aver accettato <a href="https://www.agi.it/economia/mes_come_funziona-6582146/news/2019-11-20/">un testo che danneggerebbe l’Italia</a> tenendo «all’oscuro il Parlamento».</p>
      <p>Il ministro degli Esteri Luigi Di Maio in un’intervista al Corriere a Bruxelles dice: no a una riforma dell’Unione europea che stritoli l’Italia. Per La Stampa e la Repubblica l’asse tra Luigi Di Maio e Alessandro Di Battista spaventa i 5S più vicini al governo.</p>
      <p>Intanto, sull’Ilva è pronto un <a href="https://www.agi.it/economia/arcelormittal_inchiesta_magistratura_conte-6582587/news/2019-11-20/">decreto sullo scudo penale</a> se ArcelorMittal si impegna a restare. E se per Il Sole 24 Ore la presenza dello Stato a fianco di ArcelorMittal è l’elemento che potrebbe sbloccare la trattativa sull’ex Ilva di Taranto in vista dell’incontro di venerdì a Palazzo Chigi, l’ex ministro Tria intima con un’intervista al quotidiano di Torino di non usare Cassa Depositi e Prestiti per salvare lo stabilimento tarantino. Secondo Il Messaggero, infine, salta invece del tutto la cordata salva-Alitalia a causa del disimpegno di Atlantia, indisponibile al progetto di sostenere la compagnia di bandiera.</p>
      <p>
        <b>CORRIERE DELLA SERA</b>
      </p>
      <p>Scontro sulla Ue. Di Maio avvisa: niente colpi bassi.</p>
      <p>Il caso del fondo Salva-Stati modificato a giugno. Il leader M5S: basta slogan, il governo reggerà</p>
      <p>
        <b>LA REPUBBLICA</b>
      </p>
      <p>Trappola per Conte Il premier: è vero, al governo serve un’anima Ma Di Maio va allo scontro sul salva-Stati e trova alleato, a sorpresa, anche Di Battista</p>
      <p>
        <b>LA STAMPA</b>
      </p>
      <p>Tria: non usate Cdp per salvare Ilva</p>
      <p>L’ex ministro: guai a rischiare il risparmio postale, ma qui ci giochiamo la credibilità del sistema</p>
      <p>
        <b>IL SOLE 24 ORE</b>
      </p>
      <p>Europa, liquidità pari a due terzi del Pil</p>
      <p>I contanti depositati nei conti correnti dell’Eurozona superano 10mila miliardi</p>
      <p>Sale il bisogno di sicurezza: i risparmi parcheggiati sono raddoppiati dal 2005</p>
      <p>Germania prima con 2.970 miliardi, davanti a Francia (2.203) e Italia (1.429)</p>
      <p>
        <b>IL MESSAGGERO</b>
      </p>
      <p>Salta la cordata salva-Alitalia</p>
      <p>Atlantia si tira fuori: non ci sono le condizioni. Lufthansa: servono garanzie del premier</p>
      <p>Caso Ilva, l’accusa dei pm: «Crisi pilotata». L’ad nel mirino. Palazzo Chigi frena l’offerta</p>
      <p>
        <b>IL GIORNALE</b>
      </p>
      <p>Supermoto, case e suv. La bella vita a 5 stelle</p>
      <p>Così gli eletti grillini hanno cancellato la (loro) povertà.</p>
      <p>La Trenta si arrende e trasloca</p>
      <p>
        <b>LIBERO QUOTIDIANO</b>
      </p>
      <p>Conte giù, Mattarella regna</p>
      <p>La debolezza del premier, incapace di mediare tra M5S, Pd e Italia Viva, costringe il presidente a intervenire per salvare l’Ilva e consentire il varo della manovra</p>
      <p>
        <b>IL FATTO QUOTIDIANO</b>
      </p>
      <p>“CASSE RENZIANE, SOLDI ILLECITI”</p>
      <p>ALLA EYU (BONIFAZI INDAGATO) FONDI ILLEGALI DA PARNASI, LEGALI DA GOOGLE, FASTWEB, LOTTOMATICA&amp;C. TOTO PAGÒ LA OPEN (BIANCHI INDAGATO) PER IL SÌ</p>
      <p>
        <b>IL FOGLIO</b>
      </p>
      <p>Baretta ci spiega perché per il Pd Quota 100 non è intoccabile</p>
      <p>
        <b>LA NAZIONE</b>
      </p>
      <p>Occhio alle multe: pignoramenti veloci</p>
      <p>Da gennaio i Comuni potranno bloccare la cifra sul conto corrente anche senza la cartella esattoriale</p>
      <p>
        <b>IL SECOLO XIX</b>
      </p>
      <p>Perquisizioni e sequestri all’ex Ilva Genova, a casa i primi tre lavoratori</p>
      <p>L’ex ministro Tria: il governo non usi Cdp per salvare l’Ilva, sbagliato rischiare il risparmio postale</p>
      <p>
        <b>IL TEMPO</b>
      </p>
      <p>Il pasticcere messo ko dai burocrati</p>
      <p>Un anno e mezzo di attesa per aprire un locale. Ma alla fine gli dicono no. Senza alcun motivo. Lieto fine: la Raggi ci ascolta e sblocca la pratica</p>
    </article>
  </body>
</html>