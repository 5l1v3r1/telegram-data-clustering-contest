<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151150/"/>
    <meta property="og:site_name" content="AgroNews"/>
    <meta property="article:published_time" content="2019-11-20T07:12:00+00:00"/>
    <meta property="og:title" content="Стало відомо, чому подешевшала морква"/>
    <meta property="og:description" content="Керівниця департаменту «Маркетинг-аналітика» найбільшого гуртового ринку Західної України «Шувар» Тетяна Гетьман вважає, що ціна на моркву знижується через перевиробництво та зупиненні експорту через достатню пропозицію в країнах ЄС. Про це вона повідомила на своїй сторінці у Фейсбук. «Морква,..."/>
  </head>
  <body>
    <article>
      <h1>Стало відомо, чому подешевшала морква</h1>
      <address><time datetime="2019-11-20T07:12:00+00:00">20 Nov 2019, 07:12</time> by <a rel="author">agronews.uaode/author</a></address>
      <p>
        <b>Керівниця департаменту «Маркетинг-аналітика» найбільшого гуртового ринку Західної України «Шувар» Тетяна Гетьман вважає, що ціна на моркву знижується через перевиробництво та зупиненні експорту через достатню пропозицію в країнах ЄС. Про це вона повідомила на своїй сторінці у Фейсбук.</b>
      </p>
      <p>«Морква, якість якої можна віднести до категорії «не дуже», нікому не потрібна. Ціна 2,5 грн/кг – це майже собівартість і людей на збирання не знайдеш. Морква, якість якої наближена до категорії «може бути» і вище, коштує на третину дорожче, але хіба ж то ціни у порівнянні із 2018 роком?», — зазначила Тетяна Гетьман.</p>
      <p>Вона також додала, що імпорт цього коренеплоду майже зупинився але і з експортом не дуже складається – площі під морквою збільшила не тільки Україна.</p>
      <p>Але, на думку експертки, ситуація може змінитися.«До речі, у листопаді 2017 року морква коштувала ще дешевше, але на початок березня 2018 року ціни зросли в 2 рази і сезон в цілому був Ок», — підсумувала вона.</p>
    </article>
  </body>
</html>