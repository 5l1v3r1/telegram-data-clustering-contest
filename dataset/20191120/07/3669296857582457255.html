<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/black-friday-indirimleri-ne-zaman-basliyor"/>
    <meta property="og:site_name" content="CNN Türk"/>
    <meta property="article:published_time" content="2019-11-20T07:02:13+00:00"/>
    <meta property="og:title" content="Black Friday indirimleri ne zaman başlıyor?"/>
    <meta property="og:description" content="Black Friday yani Kara Cuma, ABD’de Şükran..."/>
  </head>
  <body>
    <article>
      <h1>Black Friday indirimleri ne zaman başlıyor?</h1>
      <h2>Black Friday yani Kara Cuma, ABD’de Şükran Günü’nden sonra gelen ilk Cuma gününe denir. Bu gün 1932 yılından bu yana Noel alışveriş sezonunun başlangıcını temsil eder. Bu tarihte, ABD ve pek çok Avrupa ülkesinde mağazalar sabahın erken saatlerinde açılır ve gece yarısına kadar da kapanmaz. İşin asıl cezbedici noktası ise pek çok üründe muazzam indirimler olmasıdır.</h2>
      <address><time datetime="2019-11-20T07:02:13+00:00">20 Nov 2019, 07:02</time> by <a rel="author">Ecevit Bıktım</a></address>
      <p>Özellikle <a href="https://www.cnnturk.com/haberleri/abd">ABD</a>’de pek çok kişi bu günde alış veriş için mağazaların önlerinde uzun kuyruklar oluştururlar. Zaten bu Cuma gününün Kara Cuma yani Black Friday olarak isimlendirilmesinin nedeni de bir dönem bu alışveriş çılgınlığı yüzünden bazı insanların ezilerek ölmesinden kaynaklanmaktadır.</p>
      <p>
        <b>Black Friday indirimleri başlıyor!</b>
      </p>
      <p>Kısaca özetlemek gerekirse Black Friday, bizim örf ve adetlerimizde yer almayan bir etkinliktir. Fakat küreselleşen dünya ile birlikte son birkaç yıldır ülkemizde de Black Friday ile eş zamanlı <a href="https://www.cnnturk.com/haberleri/indirim">indirim</a> etkinlikleri düzenleniyor.</p>
      <p>Elbette İslam dinine göre Cuma günü mübarek bir gün olarak kabul edildiği için, ülkemizde Black Friday ismi pek kullanılmıyor. Çünkü geniş bir kitle, Black Friday isminin Müslümanları kışkırtmak, aşağılamak için uydurulduğunu düşünüyor.</p>
      <p>Hal böyle olunca, Black Friday indirimleri de ülkemizde Kara Cuma yerine Şahane Cuma, Muhteşem Cuma, İndirimli Cuma gibi farklı isimlerle lanse ediliyor.</p>
      <p>
        <b>Peki gelelim asıl sorumuza, merakla beklenen Black Friday indirimleri ne zaman başlayacak?</b>
      </p>
      <p>Şu aralar bazı reklamlarda da Şahane Cuma, Muhteşem Cuma ve benzeri isimlerle reklamlar dönmeye başlamış durumda. Bu reklamlar üzerinden de rahatlıkla anlaşılabileceği üzere, Black Friday indirimleri 29 Kasım Cuma günü başlayacak.</p>
      <p>Büyük beklentiler içerisine girmeyin</p>
      <p>Elbette şunu baştan belirtmemiz gerekiyor. Hiçbir Black Friday etkinliğinde ABD ya da Avrupa’daki indirimler gibi indirimler ile karşılaşmadık. Dolayısıyla ülkemizdeki indirimler genel itibariyle yok kıvamında oluyor.</p>
      <p>Zira geçtiğimiz günlerde gerçekleşen 11.11 etkinliklerinde bunu tüm çıplaklığıyla gördük. Dolayısıyla 29 Kasım’da büyük indirimler olacak, şimdi alacağım şeyi o zaman yarı fiyatına alırım gibi muazzam bir beklenti içerisine girmemenizi tavsiye ederiz.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/hizli-ve-tasinabilir-adata-sc685-ssd"/>
        <a href="https://www.cnnturk.com/teknoloji/lenovo-yoga-c940-ile-karsimiza-cikti"/>
        <a href="https://www.cnnturk.com/ramazan/bu-fotograflar-iphone-11-pro-ile-cekildi"/>
      </related>
    </article>
  </body>
</html>