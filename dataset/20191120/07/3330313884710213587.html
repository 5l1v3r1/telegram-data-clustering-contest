<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904450/driessen-hekelt-stuitend-zoals-politici-over-elkaar-buitelen-in-scoringsdrift-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T07:15:00+00:00"/>
    <meta property="og:title" content="Driessen hekelt KNVB en politici na racisme-incident: 'Scoringsdrift stuitend'"/>
    <meta property="og:description" content="Valentijn Driessen hekelt de wijze waarop politici en de KNVB omgaan met het racisme-incident rond Ahmad Mendes Moreira tijdens FC Den Bosch – Excelsior zondag. De chef voetbal van De Telegraaf meent dat alleen 'de voetbalmensen' oprecht zijn. Vooral bij politieke kopstukken ziet Driessen 'een ongegeneerde scoringsdrift'. 'Stuitend zoals ze van links tot rechts over elkaar heen buitelen met ach en wee-verhalen, platitudes en spierballentaal om elkaar de loef af te steken en zich vooral persoonlijk te profileren. De hypocrisie ten top: van Bruins (VVD) tot Asscher (PvdA) en Van Nispen (SP) tot Grapperhaus (CDA) en natuurlijk Klaver van GroenLinks. Volgens de tweet van Klaver is racisme doodnormaal in de Nederlandse maatschappij, maar de hausse aan reacties na het afschuwelijke incident met Ahmad Mendes Moreira verried juist het tegenovergestelde.'"/>
  </head>
  <body>
    <article>
      <h1>Driessen hekelt KNVB en politici na racisme-incident: 'Scoringsdrift stuitend'</h1>
      <address>
        <time datetime="2019-11-20T07:15:00+00:00">20 Nov 2019, 07:15</time>
      </address>
      <p>
        <b>Valentijn Driessen hekelt de wijze waarop politici en de KNVB omgaan met het racisme-incident rond Ahmad Mendes Moreira tijdens FC Den Bosch – Excelsior zondag. De chef voetbal van De Telegraaf meent dat alleen 'de voetbalmensen' oprecht zijn.</b>
      </p>
      <p>Vooral bij politieke kopstukken ziet Driessen 'een ongegeneerde scoringsdrift'. 'Stuitend zoals ze van links tot rechts over elkaar heen buitelen met ach en wee-verhalen, platitudes en spierballentaal om elkaar de loef af te steken en zich vooral persoonlijk te profileren. De hypocrisie ten top: van Bruins (VVD) tot Asscher (PvdA) en Van Nispen (SP) tot Grapperhaus (CDA) en natuurlijk Klaver van GroenLinks. Volgens de tweet van Klaver is racisme doodnormaal in de Nederlandse maatschappij, maar de hausse aan reacties na het afschuwelijke incident met Ahmad Mendes Moreira verried juist het tegenovergestelde.'</p>
      <p>Ook de KNVB maakte een slechte beurt met 'een piepklein en laf statement', aldus Driessen. Volgens hem onderschat de bond de ernst van de situatie en de maatschappelijke impact. 'Anders zou niet Bluyssen (manager competitiezaken, red.), maar Van Praag en Gudde vanuit hun ivoren toren afdalen om namens de voetbalbond een statement af te geven. Het leiderschap dat je in zo'n situatie verwacht bij de grootste sportbond van het land ontbrak volledig. Sterker, Van Praag wees liever naar anderen.'</p>
    </article>
  </body>
</html>