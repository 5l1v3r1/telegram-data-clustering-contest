<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/aigio-pethane-o-xaris-mpogdanos-o-pateras-tou-mikrou-andrea-pou-eixe-diasothei-sto-seismo-tou-1995/2919485/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T07:48:02+00:00"/>
    <meta property="og:title" content="Αίγιο: Πέθανε ο Χάρης Μπογδάνος – Ο πατέρας του μικρού Ανδρέα που είχε διασωθεί στο σεισμό του 1995!"/>
    <meta property="og:description" content="Θλίψη σκόρπισε ο θάνατος του πατέρα του παιδιού που είχε συγκλονίσει το πανελλήνιο. Ο Χάρης Μπογδάνος έφυγε από τη ζωή, στα 64 χρόνια του. Απώλεια για την τοπική και αθλητική κοινωνία..."/>
  </head>
  <body>
    <article>
      <h1>Αίγιο: Πέθανε ο Χάρης Μπογδάνος – Ο πατέρας του μικρού Ανδρέα που είχε διασωθεί στο σεισμό του 1995!</h1>
      <h2>Θλίψη σκόρπισε ο θάνατος του πατέρα του παιδιού που είχε συγκλονίσει το πανελλήνιο. Ο Χάρης Μπογδάνος έφυγε από τη ζωή, στα 64 χρόνια του. Απώλεια για την τοπική και αθλητική κοινωνία...</h2>
      <address><time datetime="2019-11-20T07:48:02+00:00">20 Nov 2019, 07:48</time> by <a rel="author">Newsit Newsroom</a></address>
      <p>Πέθανε σε ηλικία 64 ετών ο Χάρης Μπόγδανος από το Αίγιο, πατέρας του Ανδρέα που είχε συγκινήσει το πανελλήνιο όταν είχε εγκλωβιστεί στα χαλάσματα κτιρίου κατά τον σεισμό του 1995.</p>
      <p>Η είδηση του θανάτου του πρώην προέδρου του Κεραυνού Αιγίου και του Παναιγιαλείου, σκόρπισε τη θλίψη στην τοπική κοινωνία και όχι μόνο, καθώς ήταν γνωστός στους μπασκετικούς κύκλους όλης της χώρας, όντας καλαθοσφαιριστής και του Παναθηναϊκού στα πρώτα μπασκετικά του βήματα. Για 20 ολόκληρα χρόνια υπηρέτησε τον σύλλογο του Αιγίου και επί ημερών του τον οδήγησε μέχρι την Α2 Εθνική.</p>
      <p>Η κηδεία του επιχειρηματία, θα γίνει το ερχόμενο Σάββατο στις 14:30 από τον Ι.Ν. Παμμεγίστων Ταξιαρχών στο Αίγιο.</p>
      <p>Ο πατέρας του μικρού τότε Ανδρέα, είχε ζήσει την αγωνία για την κατάσταση της υγείας του παιδιού το οποίο τελικά έβγαλαν ζωντανό οι διασώστες από την πολυκατοικία της οδού Δεσποτοπούλου, μετά από 44 ολόκληρες ώρες.</p>
      <figure>
        <iframe src="https://www.youtube.com/embed/Ud54dZRX1b0" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/yerRfTTffKk" width="640" height="480" data-service="Youtube" scrolling="no"/>
      </figure>
      <p>Ο Χάρης Μπόγδανος είχε υπηρετήσει τον αθλητισμό και έφυγε από τη ζωή μετά από μάχη που έδωσε με ασθένεια.</p>
      <p>Πηγή: <a href="https://protionline.gr/2019/11/%ce%ad%cf%86%cf%85%ce%b3%ce%b5-%ce%bf-%cf%87%ce%ac%cf%81%ce%b7%cf%82-%ce%bc%cf%80%cf%8c%ce%b3%ce%b4%ce%b1%ce%bd%ce%bf%cf%82/">protionline.gr</a>, <a href="https://sportin.gr/article/penthos-gia-ton-athlitismo-toy-aigioy-efyge-apo-ti-zoi-o-haris-mpogdanos">sportin.gr</a></p>
    </article>
  </body>
</html>