<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/15-eves-lanyt-vittek-volna-andras-herceg-bulijaba-mindent-tagad/186972"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T07:30:00+00:00"/>
    <meta property="og:title" content="15 éves lányt vittek volna András herceg bulijába - mindent tagad"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>15 éves lányt vittek volna András herceg bulijába - mindent tagad</mark>
      </h1>
      <address><time datetime="2019-11-20T07:30:00+00:00">20 Nov 2019, 07:30</time> by <a rel="author">H.P.</a></address>
      <h3>November 18-án egy 31 éves nő, aki Jane Doe 15 álnéven mutatkozott be, sajtótájékoztatón jelentette be, hogy kártérítési pert indít, mert 15 évesen Epstein megerőszakolta őt.</h3>
      <figure>
        <img src="http://media.borsonline.hu/cikk/20/192577/gallery-picture/645w/2029314_jane-doe-reuters1.jpg"/>
        <figcaption>A sajtókonferencia alatt Doe felszólította Andrást és másokat, akik közel álltak Epsteinhez, hogy álljanak elő, és önként mondják el, az FBI-nak, amit tudnak © Reuters</figcaption>
      </figure>
      <p>Elmondása szerint 2004-ben egy iskolai kirándulás alatt New Yorkban megkereste őt az üzletember titkárnője, és beszervezte őt. Ezután elvitték őt Epstein magánrepülőgépével az Új-Mexikói Zorro nevű farmra, ahol a milliárdos szexuális erőszakot követett el rajta.</p>
      <p>A farmon tett látogatás után Doe meghívást kapott Epstein karib tengeri privát szigetére. Azt mondták neki, hogy <b>András herceg is a vendégek között lesz majd</b>. Erőszak áldozataként a 15 éves lány félt elmenni a privát szigetre. Doe a Zorro birtokot szé­gyenérzettel teli hagyta el.</p>
      <p>Visszaemlékezése szerint nem csupán azért, mert valaki szexuálisan kihasználta őt, hanem azért is, ahogy ez megtörténhetett vele. – <b>A valaha volt legbotrányosabb interjú, amelyet a királyi család egy tagja adott </b>– ezekkel a szavakkal jellemzi a brit sajtó András yorki herceg interjúját, amely szombat este került adásba a BBC-n.</p>
      <figure>
        <img src="http://media.borsonline.hu/cikk/20/192577/gallery-picture/645w/2029312_prince-andrew-2-afp1.jpg"/>
        <figcaption>A yorki herceg visszautasította, hogy bármi rosszat tett volna © AFP</figcaption>
      </figure>
      <p>Köztudott, hogy a herceg jó barátságot ápolt Jeffrey Epstein amerikai üzletemberrel, aki nyáron fiatalkorú lányok sérelmére elkövetett szexuális visszaélés miatt került amerikai börtönbe, ahol augusztusban holtan találták.</p>
      <figure>
        <iframe data-src="https://twitter.com/thetimes/status/1195607576001630209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Egy 35 éves nő, Virginia Roberts Giuffre vádja szerint Epstein többször is arra kényszerítette őt 17 éves korában, hogy feküdjön le András herceggel, ám a BBC-nek adott ötvenperces interjúban II. Erzsébet másodszülött fia tagadta a vádakat.</b>
      </p>
      <blockquote><b>Támogatók nélkül</b> <br/>A KPMG könyvelőcég bejelentette, hogy megszünteti András által alapított Pitch@Palace nevű startup verseny évi 37 millió forintnyi támogatását. A Standard Chartered bankóriás szintén szakított a yorki herceggel, és az AstraZenec gyógyszergyártó is erre készül. A Hudders­field Egyetem diákjai időközben szavaznak arról, hogy leléptessék-e a herceget a tiszteletbeli kancellárságról, mivel szégyent hozott a felsőoktatási intézményre.</blockquote>
      <p>Elmondása szerint pontosan emlékszik a nő által megnevezett dátumra, mivel akkor lánya, Beatrix születésnapját ünnepelték egy pizzériában. Azt is állította, hogy „sosem bulizott”, és mindig is kerülte a nyilvános enyelgést. András pár órával a beszélgetés után édesanyjának azt ecsetelte, hogy az interjú nagyon sikeres lett, a szakértők azonban igazi PR-katasztrófaként mi­nősítették azt.</p>
      <figure>
        <img src="http://media.borsonline.hu/cikk/20/192577/gallery-picture/645w/2029334_virginia-gettyimage1s-10664683761.jpg"/>
        <figcaption>András nem emlékszik a képre, amelyen ő van a 17 éves Virginiával. A herceg szerint a fotót manipulálhatták. A nő most 35 éves © gettyimages</figcaption>
      </figure>
      <p><b>Többen azt kritizálják, hogy a herceg semmiféle részvétet nem mutatott Epstein áldozatai felé. </b>A Sky News felmérése szerint a tévénézők mindössze hat százaléka hitt abban, hogy András igazat mondott a BBC Newsnight interjúban. Ötvenegy százalék szerint nem mondott igazat, és 43 százalék nem tudja.</p>
      <figure>
        <img src="http://media.borsonline.hu/cikk/20/192577/gallery-picture/645w/2029310_prince-andrew-3-afp1.jpg"/>
        <figcaption>A királynő eddig megvédte Andrást © AFP</figcaption>
      </figure>
      <p>Gloria Allred, Epstein három áldozatának ügyvédje szerint Andrásnak eskü alatt kellene vallomást tennie az FBI előtt. Lehetetlennek tartja, hogy a yorki herceg nem látott semmi gyanúsat, és nem tudott arról, hogy Epstein körbevette magát 18 év alatti lányokkal.</p>
      <blockquote><b>Horror Év 2</b> <br/>1992 után 2019 lehet II. Erzsébet legrosszabb éve. 1992-ben András elvált Sarah Fergusontól és Diána hercegnő nyilvánosságra hozta problémáit Károllyal. Ez az év a mostanában betegeskedő 98 éves Fülöp herceg januári autóbalesetével kezdődött. Folytatódott Harry és Vilmos ellentétével, és András borzalmas interjújával a múlt hétvégén. Megkérdőjeleződött a királynő hatalma a családja felett. Bár a királynő igyekszik mindenben támogatni Andrást, a kirobbant botrány külföldi értesülések szerint rendkívül megviseli a 93 esztendős uralkodónőt. – A királynőn nagy a nyomás. Mindenkinek azt mondja, hogy jól van, mert mindig ezt csinálja. De már 93 éves, és megviseli a botrány, mindenki aggódik érte – árulta el egy bennfentes a The Sunnak.</blockquote>
    </article>
  </body>
</html>