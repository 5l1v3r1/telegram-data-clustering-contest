<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574410/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T07:58:00+00:00"/>
    <meta property="og:title" content="נתניהו: גנץ סרב למתווה הנשיא"/>
    <meta property="og:description" content="אמש נפגשו יו&quot;ר &quot;כחול לבן&quot; בני גנץ וראש הממשלה בנימין נתניהו, לדברי נתניהו, גנץ סרב לקבל את מתווה הנשיא | נתניהו מאתגר את ליברמן: &quot;‏ליברמן אמר שילך עם הצד שלא יסרב, עכשיו נותר רק לראות אם אביגדור ליברמן יעמוד בהתחייבותו&quot;"/>
  </head>
  <body>
    <article>
      <h1>נתניהו: גנץ סרב למתווה הנשיא</h1>
      <address><time datetime="2019-11-20T07:58:00+00:00">20 Nov 2019, 07:58</time> by <a rel="author">איתי גדסי</a></address>
      <p>
        <b>אמש נפגשו יו"ר "כחול לבן" בני גנץ וראש הממשלה בנימין נתניהו, לדברי נתניהו, גנץ סרב לקבל את מתווה הנשיא | נתניהו מאתגר את ליברמן: "‏ליברמן אמר שילך עם הצד שלא יסרב, עכשיו נותר רק לראות אם אביגדור ליברמן יעמוד בהתחייבותו"</b>
      </p>
      <figure>
        <img src="http://www.93fm.co.il/wp-content/uploads/2019/09/%D7%A0%D7%AA%D7%A0%D7%99%D7%94%D7%95-%D7%9C%D7%95%D7%A0%D7%93%D7%95%D7%9F-e1567667429767.jpg"/>
        <figcaption>נתניהו<cite>צילום: חיים צח, לע"מ</cite></figcaption>
      </figure>
      <p>ראש הממשלה בנימין נתניהו אומר הבוקר שבשיחתו אמש עם יו"ר "כחול לבן", סרב גנץ לקבל את מתווה הנבצרות שהציע בזמנו הנשיא ריבלין. לפיכך, מאתגר נתניהו את יו"ר "ישראל ביתנו" אביגדור ליברמן, ואומר כי עכשיו תורו לקיים את התחייבותו להקים ממשלה עם הצד שלא יסרב.</p>
      <p>"לצערי" אמר נתניהו, "אמש בשיחתנו סירב בני גנץ לקבל את התנאי שהציב אביגדור ליברמן – קבלת מתווה הנשיא לפיו אני כראש ממשלה מכהן אהיה ראשון ברוטציה על ראשות הממשלה".</p>
      <p>נתניהו הזכיר את האולטימטום שהציב ליברמן לפני כשבועיים ואמר כי: "‏ליברמן אמר שילך עם הצד שלא יסרב, עכשיו נותר רק לראות אם אביגדור ליברמן יעמוד בהתחייבותו".</p>
      <p>כזכור, היום הוא היום האחרון של יו"ר "כחול לבן" בני גנץ להקים ממשלה, באם יכשל, יאלץ גנץ להחזיר את המנדט לנשיא. 2 אפשרויות מרכזיות להקמת ממשלה עומדות בפני גנץ כרגע: ממשלת אחדות עם נתניהו ו"הליכוד" על פי מתווה הנבצרות של הנשיא – כשנתניהו ראשון, ממשלת מיעוט שנשענת על תמיכת "הרשימה המשותפת" בהימנעותם מבחוץ.</p>
      <p>בתוך כך, יו"ר "ישראל ביתנו" אביגדור ליברמן ימסור היום ב- 1:00 צהריים הצהרה. ליברמן צפוי להודיע אל מי בכוונתו להצטרף להקמת ממשלה, וכרגע, ליברמן מהווה לשון מאזניים ועל פיו ישק דבר.</p>
      <related>
        <a href="http://www.93fm.co.il/radio/574509/"/>
        <a href="http://www.93fm.co.il/radio/574506/"/>
        <a href="http://www.93fm.co.il/radio/574414/"/>
      </related>
    </article>
  </body>
</html>