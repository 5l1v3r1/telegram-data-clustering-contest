<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/jose-mourinho-tottenham/"/>
    <meta property="og:site_name" content="Il Post"/>
    <meta property="article:published_time" content="2019-11-20T07:37:01+00:00"/>
    <meta property="og:title" content="José Mourinho è il nuovo allenatore del Tottenham"/>
    <meta property="og:description" content="La dirigenza della squadra di calcio inglese del Tottenham Hotspur ha ingaggiato José Mourinho come suo nuovo allenatore in sostituzione dell'argentino Mauricio Pochettino, esonerato martedì a causa del deludente inizio di stagione. Mourinho ha firmato un contratto fino al 2023 e tornerà ad allenare a quasi un anno"/>
  </head>
  <body>
    <article>
      <h1>José Mourinho è il nuovo allenatore del Tottenham</h1>
      <address>
        <time datetime="2019-11-20T07:37:01+00:00">20 Nov 2019, 07:37</time>
      </address>
      <p>La dirigenza della squadra di calcio inglese del Tottenham Hotspur <a href="https://www.tottenhamhotspur.com/news/2019/november/jose-mourinho-appointed-new-head-coach/">ha ingaggiato</a> José Mourinho come suo nuovo allenatore in sostituzione dell’argentino Mauricio Pochettino, esonerato martedì a causa del deludente inizio di stagione. Mourinho ha firmato un contratto fino al 2023 e tornerà ad allenare a quasi un anno di distanza dalla fine del suo ultimo incarico, sempre nella Premier League inglese, ma al Manchester United. Il Tottenham sarà quindi la sua terza squadra inglese, dopo United e Chelsea, e l’ottava in carriera, dopo Benfica, Leira, Porto, Inter e Real Madrid. A Londra troverà una squadra vice campione d’Europa ma quattordicesima in campionato, e vicina alla qualificazione agli ottavi di UEFA Champions League.</p>
    </article>
  </body>
</html>