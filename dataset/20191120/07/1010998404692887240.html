<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/boris-dzhonsan-obeshta-barz-brekzit-a-dzheremi-korbin-nova-sdelka-i-referendum.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T07:16:00+00:00"/>
    <meta property="og:title" content="Първи ТВ дебат: Джонсън и Корбин сблъскаха позициите си за брекзит"/>
    <meta property="og:description" content="Диалогът придоби шеговит тон, след като всеки от лидерите беше попитан какво ще подари на опонента си за Коледа"/>
  </head>
  <body>
    <article>
      <h1>Първи ТВ дебат: Джонсън и Корбин сблъскаха позициите си за брекзит</h1>
      <h2>Диалогът придоби шеговит тон, след като всеки от лидерите беше попитан какво ще подари на опонента си за Коледа</h2>
      <address><time datetime="2019-11-20T07:16:00+00:00">20 Nov 2019, 07:16</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/20/bojo_1574245197-1.mp4"/>
      </figure>
      <p>Британският премиер Борис Джонсън и лидерът на опозицията Джеръми Корбин сблъскаха позиции в първия телевизионен дебат преди изборите на 12 декември.</p>
      <p>Диспутът започна с ръкостискане между двамата лидери и с обещанието да подобрят тона в британските политически дебати.</p>
      <p>В началната си реч Корбин обеща, че ще уреди кризата с брекзит, като даде възможност на хората да решат. Джонсън на свой ред заяви, че Великобритания ще напусне Европейския съюз на 31 януари.</p>
      <p>Диалогът придоби шеговит тон, след като всеки от лидерите беше попитан какво ще подари на опонента си за Коледа.</p>
      <p>"Знам, че господин Джонсън обича хубавите четива. Затова може би ще му оставя под елхата "Коледна песен" от Чарлс Дикенс. Така той ще разбере колко противен е бил господин Скрудж", каза Корбин.</p>
      <p>"Аз вероятно ще му подаря - тъй като говорим за литература, копие на моята блестяща сделка за брекзит", отвърна Джонсън.</p>
      <p>51% от зрителите смятат, че Джонсън се е справил по-добре на дебата, показа експресно проучване. В полза на Корбин са се произнесли 49% от запитаните.</p>
    </article>
  </body>
</html>