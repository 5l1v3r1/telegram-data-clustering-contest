<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/zelenskyj-rozpoviv-shho-hotiv-buty-dyplomatom-chy-prykordonnykom/"/>
    <meta property="og:site_name" content="Рубрика"/>
    <meta property="article:published_time" content="2019-11-20T07:47:08+00:00"/>
    <meta property="og:title" content="Зеленський розповів, що хотів бути дипломатом чи прикордонником"/>
    <meta property="og:description" content="Президент Володимир Зеленський розповів, що хотів бути дипломатом чи прикордонником. Про це він сказав під час зустрічі з молоддю в рамках Всеукраїнського форуму “Україна зростає разом зі мною”, куди прийшов разом із дружиною Оленою. Зеленського запитали, чи думав він, що стане президентом, чи хотів колись вчитися за кордоном. “Я хотів навчатися на дипломата в Києві. […]"/>
  </head>
  <body>
    <article>
      <h1>Зеленський розповів, що хотів бути дипломатом чи прикордонником</h1>
      <address><time datetime="2019-11-20T07:47:08+00:00">20 Nov 2019, 07:47</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/Zelenskyj-u-Ryzi-860x580-c-1.jpeg"/>
      </figure>
      <p>
        <b>
          <b>Президент Володимир Зеленський розповів, що хотів бути дипломатом чи прикордонником.</b>
        </b>
      </p>
      <p>Про це він сказав під час <a href="https://www.facebook.com/president.gov.ua/videos/424095304941051/?notif_id=1574233109096186&amp;notif_t=live_video">зустрічі з молоддю</a> в рамках Всеукраїнського форуму “Україна зростає разом зі мною”, куди прийшов разом із дружиною Оленою.</p>
      <p>Зеленського запитали, чи думав він, що стане президентом, чи хотів колись вчитися за кордоном.</p>
      <p>“Я хотів навчатися на дипломата в Києві. Але я тоді жив у Кривому Розі – і Київ був для мене закордоном”, – відповів президент.</p>
      <p>“Я хотів був прикордонником”, – сказав він і додав, що як президент якоюсь мірою охороняє кордон.</p>
      <p>Коли його запитали про найбільш успішний проект Зеленський відповів: “Я думаю, що всі успіхи, які в мене були, вони не самостійні успіхи. Мій найкращий проект – це моя сім’я. Тому що це дуже потужне об’єднання. Тому що з самого початку, коли ми одружилися, ми зробили студію “Квартал 95″, потім у нас з’являлися діти і проекти. Тому я не можу сказати, що я в житті щось зробив сам”.</p>
      <p>
        <b>“Я думаю, що ми дуже міцні, коли ми не на одинці, а коли поруч люди, які тебе люблять, які тебе поважають і роблять тебе тим, ким ти є”.</b>
      </p>
      <p>“Що стосується найкращого проекту – я вважаю, що він попереду. Бо не можна жити без мрії… Я впевнений, що у продовж цих 5 років ми зробимо, щоб Україна була кращим європейським проектом”, – сказав Зеленський.</p>
    </article>
  </body>
</html>