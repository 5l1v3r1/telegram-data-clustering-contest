<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918791/%D9%85%D9%87%D9%84%D8%AA-%D8%AB%D8%A8%D8%AA-%D9%86%D8%A7%D9%85-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%D9%85%D8%AC%D8%AF%D8%AF%D8%A7-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T07:42:43+00:00"/>
    <meta property="og:title" content="مهلت ثبت‌نام تکمیل ظرفیت ارشد مجددا تمدید شد"/>
    <meta property="og:description" content="مشاور عالی سازمان سنجش آموزش کشور از تمدید مجدد مهلت ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها تا ساعت ۲۴ فردا پنج شنبه ۳۰ آبان خبر داد."/>
  </head>
  <body>
    <article>
      <h1>مهلت ثبت‌نام تکمیل ظرفیت ارشد مجددا تمدید شد</h1>
      <address><time datetime="2019-11-20T07:42:43+00:00">20 Nov 2019, 07:42</time> by <a rel="author">طاهره مرادی</a></address>
      <p>مشاور عالی سازمان سنجش آموزش کشور از تمدید مجدد مهلت ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها تا ساعت ۲۴ فردا پنج شنبه ۳۰ آبان خبر داد.</p>
      <p>دکتر حسین توکلی در گفت‌وگو با ایسنا ضمن بیان این مطلب اظهار کرد: مهلت تمدید شده برای داوطلبانی در نظر گرفته شده که تاکنون موفق به انتخاب رشته در مرحله تکمیل ظرفیت آزمون کارشناسی ارشد ناپیوسته سال ۱۳۹۸ نشده‌اند،لذا این داوطلبان تا ساعت ۲۴ فردا پنج شنبه ۳۰ آبان ۹۸ تمدید شد. داوطلبانی که تا کنون انتخاب رشته کردند نیز می‌توانند در این مهلت تمدیدشده نسبت به ویرایش اطلاعات خود اقدام کنند.</p>
      <p>وی در ادامه تصریح کرد: داوطلبان شرکت‌کننده در آزمون کارشناسی ارشد دانشگاه‌ آزاد نیز که بر اساس کارنامه صادره از سوی سازمان سنجش آموزش کشور مجاز به انتخاب رشته شده‌اند (اعم از پذیرفته‌شدگان یا مردودین اعلام نتیجه قبلی این مقطع و یا افرادی که در مرحله قبل انتخاب رشته نکرده‌اند) به منظور شرکت در این مرحله از تکمیل ظرفیت و انتخاب رشته محل در دانشگاه آزاد اسلامی در این مهلت تمدیدشده می‌توانند به سامانه ثبت نام الکترونیکی مرکز سنجش و پذیرش به آدرس http://azmoon.org مراجعه کنند.</p>
      <p>مشاور عالی سازمان سنجش آموزش کشور خاطر نشان کرد: بر اساس آخرین آمار اعلام شده تا ساعت ۸ صبح امروز ۲۹ آبان، تعداد ۲۷  هزار و ۱۵۲ داوطلب در این مرحله از تکمیل ظرفیت شرکت کردند و ظرفیت پذیرش دانشجو بجز دانشگاه آزاد نیز ۵۰ هزار و ۳۰ نفر است.</p>
      <p>به گفته توکلی، اطلاعات لازم در خصوص رشته‌ها و دانشگاه‌های دارای ظرفیت برای تکمیل ظرفیت آزمون کارشناسی ارشد ناپیوسته سال ۹۸ دانشگاه‌ها و موسسات آموزش عالی از جمله دانشگاه آزاد اسلامی برای داوطلبان‌ شرکت‌کننده در آزمون‌ در کدرشته محل‌های دانشگاه‌ها و مؤسسات‌ آموزش‌ عالی که ظرفیت آنها تکمیل نشده، از روز چهارشنبه ۲۲ آبان ماه بر روی سایت سازمان‌ سنجش‌ آموزش‌ کشور قرار گرفته است و مهلت ثبت نام آنها نیز تا فردا تمدید شده است.</p>
      <p>انتهای پیام</p>
    </article>
  </body>
</html>