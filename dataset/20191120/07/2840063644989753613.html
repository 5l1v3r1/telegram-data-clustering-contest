<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/20/papa-francesco-thailandia_m8DVqkkdmG4jmxkG8DKv6J.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T07:16:00+00:00"/>
    <meta property="og:title" content="Papa Francesco in Thailandia"/>
    <meta property="og:description" content="Missione asiatica per Bergoglio, accolto a Bangkok"/>
  </head>
  <body>
    <article>
      <h1>Papa Francesco in Thailandia</h1>
      <address>
        <time datetime="2019-11-20T07:16:00+00:00">20 Nov 2019, 07:16</time>
      </address>
      <p>Il Papa è arrivato in Thailandia. Francesco è stato accolto ai piedi della scala anteriore dell’aereo, nella prima tappa del 32esimo viaggio apostolico, da un membro del Consiglio della Corona che gli ha offerto un omaggio floreale e da suor Ana Rosa Sivori delle Figlie di Maria Ausiliatrice, sua cugina, che gli farà da interprete in alcuni incontri in Thailandia. Quindi, dopo aver salutato le autorità, i Vescovi thailandesi e 11 bambini in abito tradizionale, Bergoglio ha attraversato la Guardia d’Onore.</p>
      <p>Subito dopo si è trasferito in auto alla nunziatura apostolica di Bangkok dove è stato accolto dal personale della rappresentanza pontificia."Grazie per accompagnarmi in questo viaggio - ha sottolineato il Papa durante il volo verso l'Asia ai giornalisti, secondo quanto riferisce 'Vatican News' -, grazie per il vostro lavoro: fa tanto bene alla gente essere informata, conoscere queste culture che sono lontane dall'Occidente".</p>
    </article>
  </body>
</html>