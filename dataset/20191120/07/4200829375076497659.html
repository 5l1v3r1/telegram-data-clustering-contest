<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/fenerbahcenin-yildizi-vedat-murice-italyadan-talip-cikti"/>
    <meta property="og:site_name" content="FotoMaç"/>
    <meta property="article:published_time" content="2019-11-20T07:52:00+00:00"/>
    <meta property="og:title" content="Fenerbahçe'nin yıldızı Vedat Muriç'e İtalya'dan talip çıktı"/>
    <meta property="og:description" content="Fenerbahçe'nin sezon başında Çaykur Rizespor'dan kadrosuna kattığı Kosovalı yıldız Vedat Muriç ile ilgili sıcak gelişmeler yaşanıyor. Bu sezon oynadığı futbolla göz dolduran ve şimdiden Avrupa devlerinin radarına giren Kosovalı golcü için İtalya'dan bir talip daha çıktı. İşte sarı-lacivertlilerin golcü ismi için teklif edilmesi planlanan rakam ve detaylar..."/>
  </head>
  <body>
    <article>
      <h1>Fenerbahçe'nin yıldızı Vedat Muriç'e İtalya'dan talip çıktı</h1>
      <address>
        <time datetime="2019-11-20T07:52:00+00:00">20 Nov 2019, 07:52</time>
      </address>
      <p>
        <b>Fenerbahçe'nin sezon başında Çaykur Rizespor'dan kadrosuna kattığı Kosovalı yıldız Vedat Muriç ile ilgili sıcak gelişmeler yaşanıyor. Bu sezon oynadığı futbolla göz dolduran ve şimdiden Avrupa devlerinin radarına giren Kosovalı golcü için İtalya'dan bir talip daha çıktı. İşte sarı-lacivertlilerin golcü ismi için teklif edilmesi planlanan rakam ve detaylar...</b>
      </p>
      <figure>
        <img src="https://iaftm.tmgrup.com.tr/47460a/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225441049.jpg&amp;mw=1000&amp;l=1"/>
        <figcaption>Süper Lig'de 11. hafta geride kalırken Fenerbahçe formasıyla 7 gol kaydeden ve 1 de asist üreten Vedat Muriç ile ilgili çok sıcak gelişmeler yaşanıyor...</figcaption>
      </figure>
      <figure>
        <img src="https://iaftm.tmgrup.com.tr/f8df74/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225445803.jpg&amp;mw=1000&amp;l=1"/>
        <figcaption>Sarı-lacivertlilerin transferi için ezeli rakibi Galatasaray ile uzun uğraşlar verdiği ve mutlu sona ulaştığı Kosovalı golcü, bu sezon hem Fenerbahçe formasıyla hem de Kosova Milli Takımı ile gösterdiği performansla dikkatleri üzerine çekmeyi sürdürüyor...</figcaption>
      </figure>
      <figure>
        <img src="https://iaftm.tmgrup.com.tr/1ec7f0/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225447618.jpg&amp;mw=1000&amp;l=1"/>
        <figcaption>Başarılı performansının ardından adı dünya devi kulüplerle anılan Muriç için beklenen oldu.</figcaption>
      </figure>
      <figure>
        <img src="https://iaftm.tmgrup.com.tr/63a08e/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225449568.jpg&amp;mw=1000&amp;l=1"/>
        <figcaption>Muriç'i yakından takip eden kulüplerden olan Manchester United, Fenerbahçe'nin Süper Lig'in 6. haftasında oynadığı Aytemiz Alanyaspor maçına scout ekibinden Krsto Kilibarda'yı göndermişti.</figcaption>
      </figure>
      <figure>
        <img src="https://iaftm.tmgrup.com.tr/9d987f/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225444072.jpg&amp;mw=1000&amp;l=1"/>
        <figcaption>United'ın bu girişiminin ardından İtalyan devi Juventus da Muriç'i yakından takip etmeye başlamıştı.</figcaption>
      </figure>
      <figure>
        <img src="https://iaftm.tmgrup.com.tr/d43ad3/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225449067.jpg&amp;mw=1000&amp;l=1"/>
        <figcaption>Teknik direktör Sarri'nin yönetime Vedat Muriç'in ismini verdiği öğrenilmiş, Juventus scoutlarının ise büyük bir aşama gösteren 25 yaşındaki golcüyü adım adım izlediği biliniyordu.</figcaption>
      </figure>
      <figure>
        <img src="https://iaftm.tmgrup.com.tr/187a38/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225447263.jpg&amp;mw=1000&amp;l=1"/>
        <figcaption><b>VEDAT'A İTALYA'DAN TALİP ÇIKTI<br/></b>Atletico Madrid ve Tottenham'ın da yakın takibinde olan 25 yaşındaki Muriç'i kadrosuna katmak isteyen mavi-beyazlıların Ocak ayında Fenerbahçe'nin kapısını çalmak için teklif hazırladığı ifade edildi.</figcaption>
      </figure>
      <figure>
        <img src="https://iaftm.tmgrup.com.tr/c8a3fc/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225447783.jpg&amp;mw=1000&amp;l=1"/>
        <figcaption>İtalyan medyasında yer alan haberlere göre Lazio, Muriç'i ara transferde alabilmek için İstanbul'a çıkarma yapacak.</figcaption>
      </figure>
      <figure>
        <img src="https://iaftm.tmgrup.com.tr/f6f260/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225447711.jpg&amp;mw=1000&amp;l=1"/>
        <figcaption>Türkiye Gazetesi'nin haberine göre; Muriç'in teknik direktör Simone Inzaghi'nin aradığı bütün özelliklere sahip olduğu ve sürekli gelişim içinde olduğu vurgulandı.</figcaption>
      </figure>
      <figure>
        <img src="https://iaftm.tmgrup.com.tr/d04242/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225452977.jpg&amp;mw=1000&amp;l=1"/>
        <figcaption><b>İTALYANLAR UMUTLU<br/></b>İtalyan medyası Fenerbahçe'nin sezon başında 3,5 milyon euroya transfer ettiği ve Vedat Muriç'in piyasa değerinin 8 milyon euro civarında olduğunu yazarken iyi bir teklif hazırlayan Lazio'nun umutlu olduğunun altını çizdi.</figcaption>
      </figure>
      <figure>
        <img src="https://iaftm.tmgrup.com.tr/e4ab6b/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225452874.jpg&amp;mw=1000&amp;l=1"/>
        <figcaption>Ancak, Fenerbahçe'nin Muriç'i satmak gibi bir düşüncesi yok. Yaz döneminde Elif Elmas'ı 17 milyon euroya Napoli'ye gönderen sarı-lacivertliler, Vedat'tan en az 20 milyon euro bonservis geliri bekliyor.</figcaption>
      </figure>
      <figure>
        <img src="https://iaftm.tmgrup.com.tr/c1f167/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225451100.jpg&amp;mw=1000&amp;l=1"/>
        <figcaption>Ama devre arasında bir satış söz konusu değil. Önceliği şampiyonluk olan Fenerbahçe Yönetimi, Vedat Muriç'e gelecek teklifleri sezon sonunda masaya yatıracak.</figcaption>
      </figure>
      <figure>
        <img src="https://iaftm.tmgrup.com.tr/c8b106/0/0/0/0/0/0?u=https://iftm.tmgrup.com.tr/album/2019/11/20/fenerbahcenin-yildizi-vedat-murice-italyadan-talip-cikti-1574225454312.jpg&amp;mw=1000&amp;l=1"/>
        <figcaption>Hedeflenen rakamlarını gelmesinde halinde bile Şampiyonlar Ligi hakkı kazanılırsa Vedat'ın kadroda tutulması planlanıyor.</figcaption>
      </figure>
    </article>
  </body>
</html>