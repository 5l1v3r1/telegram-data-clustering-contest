<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/ekonomia/121018/13-emerytura-z-funduszu-dla-niepelnosprawnych-projekt-pis-przeszedl.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T07:52:00+00:00"/>
    <meta property="og:title" content="13. emerytura z funduszu dla niepełnosprawnych. Projekt PiS przeszedł"/>
    <meta property="og:description" content="W nocy z wtorku na środę Sejm przegłosował skierowanie do komisji finansów publicznych projektu PiS ws. finansowania trzynastych emerytur z Funduszu Solidarnościowego."/>
  </head>
  <body>
    <article>
      <h1>13. emerytura z funduszu dla niepełnosprawnych. Projekt PiS przeszedł</h1>
      <address>
        <time datetime="2019-11-20T07:52:00+00:00">20 Nov 2019, 07:52</time>
      </address>
      <h4>W nocy z wtorku na środę Sejm przegłosował skierowanie do komisji finansów publicznych projektu PiS ws. finansowania trzynastych emerytur z Funduszu Solidarnościowego.</h4>
      <p>Projekt dotyczy rozszerzenia zakresu zadań Solidarnościowego Funduszu Wsparcia Osób Niepełnosprawnych (SFWON) poprzez wprowadzenie możliwości udzielenia wsparcia finansowego kolejnym grupom społecznym – emerytom i rencistom.</p>
      <p>Ze środków funduszu finansowane mają być jednorazowe roczne świadczenia pieniężne dla emerytów i rencistów wraz z kosztami obsługi tych świadczeń (tzw. trzynaste emerytury), a także renty socjalne i zasiłki pogrzebowe.</p>
      <p>Projekt przewiduje zmianę nazwy SFWON na Fundusz Solidarnościowy. Na realizację zadań funduszu minister finansów będzie mógł zaciągać nieoprocentowane pożyczki, w tym z budżetu państwa. Autorzy projektu proponują też zwiększenie kwoty maksymalnego limitu wydatków funduszu w latach 2019–2028 z 23 mln do ponad 31 mln zł.</p>
      <p>We wtorek opozycja chciała odrzucić projekt PiS w pierwszym czytaniu. Za głosowało 211 posłów, przeciw było 227. Wstrzymał się jeden poseł – Dariusz Joński z KO.</p>
      <p>Ostatecznie projekt trafił do sejmowej komisji finansów publicznych. Posłowie zajmą się nim dzisiaj. Początek posiedzenia komisji o godz. 12:30.</p>
      <footer>/ Źródło: DoRzeczy.pl <br/>/ dcy</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121023/to-bedzie-lista-wstydu-emocjonalne-wystapienie-niepelnosprawnego-posla.html"/>
      </related>
    </article>
  </body>
</html>