<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/20/ket-amerikai-katona-halt-meg-afganisztanban"/>
    <meta property="og:site_name" content="infostart"/>
    <meta property="article:published_time" content="2019-11-20T07:29:00+00:00"/>
    <meta property="og:title" content="Két amerikai katona halt meg Afganisztánban"/>
    <meta property="og:description" content="Lezuhant egy amerikai katonai helikopter Afganisztán keleti részén, és két rajta utazó amerikai katona életét vesztette - közölték biztonsági források."/>
  </head>
  <body>
    <article>
      <h1>Két amerikai katona halt meg Afganisztánban</h1>
      <address><time datetime="2019-11-20T07:29:00+00:00">20 Nov 2019, 07:29</time> by <a rel="author">Infostart / MTI</a></address>
      <h3>Lezuhant egy amerikai katonai helikopter Afganisztán keleti részén, és két rajta utazó amerikai katona életét vesztette - közölték biztonsági források.</h3>
      <p>Mohamed Kászim Sziddíki, a kelet-afganisztáni Logar tartomány tanácsának egyik tagja közölte, hogy a Chinook típusú helikopter az ő területükön zuhant le szerdára virradóan.</p>
      <p>Favvád Amán, az afgán védelmi minisztérium szóvivője azt közölte: nem támadás érte a légi járművet, hanem baleset történt, és afgán áldozata nincs.</p>
      <p>Zabihullah Mudzsáhid, az afgán kormány ellen harcoló tálibok szóvivője mindazonáltal a Twitteren és a WhatsAppon azt állította, hogy ők lőtték le a helikoptert, mielőtt az tűz alá vette volna egyik hadállásukat.</p>
      <p>Elemzők rámutattak arra: a tálibok korábban többször is állítottak olyat, hogy ők lőttek le amerikai helikoptert, noha a hatóságok balesetet állapítottak meg.</p>
    </article>
  </body>
</html>