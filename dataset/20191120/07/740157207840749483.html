<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/komunikacja-spoleczna/podlasie-marke-wykreuja-eksperci-wciaz-mozna-skorzystac-z-dotacji,135234.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T07:43:00+00:00"/>
    <meta property="og:title" content="Podlasie: markę wykreują eksperci. Wciąż można skorzystać z dotacji"/>
    <meta property="og:description" content="Zarząd Województwa Podlaskiego przeznaczył 85 tysięcy złotych na dofinansowanie usług doradczych z Regionalnego Programu Operacyjnego Województwa Podlaskiego."/>
  </head>
  <body>
    <article>
      <h1>Podlasie: markę wykreują eksperci. Wciąż można skorzystać z dotacji</h1>
      <address><time datetime="2019-11-20T07:43:00+00:00">20 Nov 2019, 07:43</time> by <a rel="author">Tomasz Jakubowski  </a></address>
      <h4>Zarząd Województwa Podlaskiego przeznaczył 85 tysięcy złotych na dofinansowanie usług doradczych z Regionalnego Programu Operacyjnego Województwa Podlaskiego.</h4>
      <hr/>
      <p>Kolejne dwie podlaskie firmy skorzystają z pomocy ekspertów, a ich porady zostaną dofinansowane z Regionalnego Programu Operacyjnego Województwa Podlaskiego.</p>
      <p>To firma „Primator Henryk Kraszewski” Barbara Kraszewska oraz Kancelaria Prawa Gospodarczego i Podatkowego Marek K. Wynimko. Otrzymają one wsparcie na przygotowanie przez eksperta strategii komunikacji marki przedsiębiorstwa.</p>
      <p>Każda z tych usług warta jest 61,5 tys. zł, a dofinansowanie z Regionalnego Programu Operacyjnego Województwa Podlaskiego wynosi 42,5 tys. zł.</p>
      <p>Z dotacji na usługi doradcze wciąż mogą skorzystać inne podlaskie firmy. Wnioski w naborze przedsiębiorstwa mogą składać do 31 grudnia 2019 roku.</p>
      <p>Oferta jest skierowana do mikro-, małych i średnich przedsiębiorstw. Mogą one wybierać z szerokiego katalogu usług, które świadczą: Podlaska Fundacja Rozwoju Regionalnego i Podlaski Klub Biznesu.</p>
    </article>
  </body>
</html>