<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/snimka-na-denia/2019/11/20/vremeto-dnes-oblachno-sled-obiad-valeji.430186"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T07:50:00+00:00"/>
    <meta property="og:title" content="Времето днес: Облачно, след обяд - валежи"/>
    <meta property="og:description" content="Максималните температури ще бъдат между 13 и 18 градуса | Dnes.bg"/>
  </head>
  <body>
    <article>
      <h1>Времето днес: Облачно, след обяд - валежи</h1>
      <h2>Максималните температури ще бъдат между 13 и 18 градуса</h2>
      <address><time datetime="2019-11-20T07:50:00+00:00">20 Nov 2019, 07:50</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Днес ни очаква облачно време, като преди обяд на места ще има и мъгли. <br/><br/>След обяд от запад ще започнат валежи от дъжд, които през нощта срещу четвъртък ще обхванат Централна и Източна България. Ще се усили вятърът, особено в източната половина от страната. Преобладаващите максимални температури ще са между 13° и 18°. <br/><br/>Над Черноморието облачността ще е значителна, но без валежи. Максималните температури на въздуха ще бъдат между 16° и 18°. Температурата на морската вода е 18°. Вълнението на морето ще е 2 бала, с тенденция на усилване.<br/><br/>Над планините ще преобладава облачно и мъгливо време. След обяд в масивите от Западна и Южна България ще започнат превалявания от дъжд, по най-високите върхове на Рила и Пирин от сняг. През нощта срещу четвъртък валежите ще обхванат и масивите от Централна България. Максималната температура на височина 1200 метра ще е около 10°, на 2000 метра – около 4°.</p>
    </article>
  </body>
</html>