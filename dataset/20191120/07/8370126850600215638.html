<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135334/bilal-erdoganin-yonetiminde-oldugu-kurumda-calisanlara-yogun-baski"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T07:15:00+00:00"/>
    <meta property="og:title" content="Bilal Erdoğan'ın yönetiminde olduğu kurumda çalışanlara yoğun baskı!"/>
    <meta property="og:description" content="Yolsuzluk, bebeklere şiddet gibi iddialarla çalkalanan Okmeydanı Darülaceze’de, çalışanlar üzerinde yoğun bir baskı kuruldu."/>
  </head>
  <body>
    <article>
      <h1>Bilal Erdoğan'ın yönetiminde olduğu kurumda çalışanlara yoğun baskı!</h1>
      <h2>Yolsuzluk, bebeklere şiddet gibi iddialarla çalkalanan Okmeydanı Darülaceze’de, çalışanlar üzerinde yoğun bir baskı kuruldu.</h2>
      <address>
        <time datetime="2019-11-20T07:15:00+00:00">20 Nov 2019, 07:15</time>
      </address>
      <p>Darülaceze Başkanı Hamza Cebeci imzasıyla tüm birimlere gönderilen yazıda “Kurumumuzun personellerinin mesai saatleri içerisinde görev yerlerini terk etmemelerini; kantin, çay ocağı, bahçe vb. yerlerde gezmemelerini, uymayanlar hakkında yasal işlem yapılacağının bilinmesini önemle rica ederim” denildi.<br/> </p>
      <p>Yolsuzluk, bebeklere şiddet gibi iddialarla çalkalanan Okmeydanı Darülaceze’de, çalışanlar üzerinde yoğun bir baskı kuruldu.</p>
      <p>Cumhuriyet'ten Leyla Kılıç'ın haberine göre, Darülaceze Başkanı Hamza Cebeci imzasıyla tüm birimlere gönderilen yazıda “Kurumumuzun personellerinin mesai saatleri içerisinde görev yerlerini terk etmemelerini; kantin, çay ocağı, bahçe vb. yerlerde gezmemelerini, uymayanlar hakkında yasal işlem yapılacağının bilinmesini önemle rica ederim” denildi. </p>
      <h3>‘CEBECİ BİLİYORDU’</h3>
      <p>Darülaceze İdare Meclis Üyeleri arasında Bakan <b>Zehra Zümrüt Selçuk</b> ve <b>Hamza Cebeci</b> dışında Cumhurbaşkanı Recep <b>Tayyip Erdoğan</b>’ın oğlu Bilal Erdoğan’ın da yer aldığı kurumda, çalışan personelin kurum içerisinde sosyal faaliyetlerde bulunmamaları yönünde karar alındı.</p>
      <p>Hamza Cebeci imzasıyla yayımlanan ve tüm birimlere tebliğ edilen kararda, “Kurumumuzun personellerinin mesai saatleri içerisinde görev yerlerini terk etmemelerini; kantin, çay ocağı, bahçe vb. yerlerde gezmemelerini, uymayanlar hakkında yasal işlem yapılacağının bilinmesini önemle rica ederim” denildi. Darülaceze’de çalışan ve isminin açıklanmasını istemeyen bir kişi de Cumhuriyet’e verdiği bilgide, Cebeci’nin daha önce gündeme gelen yolsuzluk iddiaları hakkında bilgi sahibi olduğunu söyledi. </p>
      <h3>ZİRAAT ÖDEDİ</h3>
      <p>Söz konusu kaynak, Cebeci’nin kurumda yapılan tadilatları Kamu İhale Mevzuatı’na girmeyecek şekilde bütçelendirildiği ve faturaların Darülaceze için 1.5 milyon TL’lik bağış yapan Ziraat Katılım Bankası’na ödettirdiğini söyledi. Darülaceze ile ilgili iddialar sürerken, daha önce de CHP Bursa Milletvekili Orhan Sarıbal, yolsuzluk ve mobbing iddialarını Meclis’e taşıyarak Aile, Çalışma ve Sosyal Hizmetler Bakanı Zehra Zümrüt’ün yanıtlaması istemiyle soru önergesi vermişti.</p>
      <related>
        <a href="https://www.gercekgundem.com/guncel/135017/cocuklara-siddetle-gundeme-gelen-darulacezede-bir-skandal-daha"/>
      </related>
      <related>
        <a href="https://www.gercekgundem.com/guncel/134717/7-cocuga-siddet-uygulayan-darulaceze-calisanlarina-maas-kesme-cezasi"/>
      </related>
    </article>
  </body>
</html>