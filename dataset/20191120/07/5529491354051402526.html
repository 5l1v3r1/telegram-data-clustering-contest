<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/tottenham-ufficiale-pochettino-mourinho-3119214/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T07:28:50+00:00"/>
    <meta property="og:title" content="Tottenham, ufficiale: licenziato Pochettino. Arriva… José Mourinho"/>
    <meta property="og:description" content="ROMA – E’ ufficiale: il Tottenham ha ingaggiato il tecnico portoghese José Mourinho, lo annuncia la società sul suo sito. L’ex allenatore di Inter, Chelsea e Manchester United ha firmato un contratto che durerà fino alla fine della stagione 2022/23. Il presidente Daniel Levy ha detto: “In José abbiamo uno dei manager di maggior successo nel calcio. Crediamo che porterà energia e fiducia nello spogliatoio”. Subito dopo l’annuncio dell’esonero di Pochettino erano circolate voci sul possibile approdo a Londra anche di Massimiliano Allegri, ancora senza panchina dopo l’addio alla Juve.Napoli, De Laurentiis: “I giocatori devono avere rispetto. Montervino e Calaiò amavano la città”Michel Cruciani, morta la figlia del calciatore. La lettera dai tifosi della Casertana Ieri l’addio a Mauricio Pochettino per i deludenti risultati in questa prima parte di Premier League (la squadra è al quattordicesimo posto), anche se in Champions è al secondo posto del girone con 7 punti (-5 dal Bayern). “José è uno degli allenatori più…"/>
  </head>
  <body>
    <article>
      <h1>Tottenham, ufficiale: licenziato Pochettino. Arriva… José Mourinho</h1>
      <address><time datetime="2019-11-20T07:28:50+00:00">20 Nov 2019, 07:28</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/mourinho_ansa.jpg"/>
        <figcaption>José Mourinho (foto Ansa)</figcaption>
      </figure>
      <p>ROMA – E’ ufficiale: il <a href="https://www.blitzquotidiano.it/sport/tottenham-allegri-ancelotti-pochettino-3119164/">Tottenham</a> ha ingaggiato il tecnico portoghese José Mourinho, lo annuncia la società sul suo sito. L’ex allenatore di Inter, Chelsea e Manchester United ha firmato un contratto che durerà fino alla fine della stagione 2022/23. Il presidente Daniel Levy ha detto: “In José abbiamo uno dei manager di maggior successo nel calcio. Crediamo che porterà energia e fiducia nello spogliatoio”.</p>
      <p>Subito dopo l’annuncio dell’esonero di Pochettino erano circolate voci sul possibile approdo a Londra anche di Massimiliano Allegri, ancora senza panchina dopo l’addio alla Juve.</p>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">
          <img src="https://static.blitzquotidiano.it/wp/wp-content/uploads/2019/11/de_laurentiis_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/napoli-de-laurentiis-giocatori-montervino-calaio-3119477/">Napoli, De Laurentiis: “I giocatori devono avere rispetto. Montervino e Calaiò amavano la città”</a>
      </h3>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/michel-cruciani-morta-figlia-3119320/">
          <img src="https://static.blitzquotidiano.it/wp/wp-content/uploads/2019/11/calcio_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/michel-cruciani-morta-figlia-3119320/">Michel Cruciani, morta la figlia del calciatore. La lettera dai tifosi della Casertana</a>
      </h3>
      <p>Ieri l’addio a Mauricio Pochettino per i deludenti risultati in questa prima parte di Premier League (la squadra è al quattordicesimo posto), anche se in Champions è al secondo posto del girone con 7 punti (-5 dal Bayern).</p>
      <p>“José è uno degli allenatori più vincenti della storia del calcio”, ha detto il presidente degli Spurs, Daniel Levy. “Ha molta esperienza, ha vinto in tutti i club in cui ha allenato e siamo sicuri che porterà energia nello spogliatoio”.</p>
      <p>“Sono emozionato di poter allenare un club con questa tradizione e con dei tifosi tanto calorosi. La qualità della squadra e del settore giovanile mi elettrizza. Lavorare con questi giocatori è ciò che mi ha convinto a firmare”, le prime parole di Mourinho da nuovo manager degli Spurs.</p>
      <p> </p>
      <p> </p>
      <p>Fonte: Ansa.</p>
    </article>
  </body>
</html>