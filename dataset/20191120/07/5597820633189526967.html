<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/latvija/diennakts-laika-no-udentilpem-izcelti-divi-noslikusi-cilveki.a338966/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T07:14:00+00:00"/>
    <meta property="og:title" content="Diennakts laikā no ūdentilpēm izcelti divi noslīkuši cilvēki"/>
    <meta property="og:description" content="Aizvadītās diennakts laikā no ūdenstilpēm izcelti divi noslīkuši cilvēki, informēja Valsts ugunsdzēsības un glābšanas dienestā (VUGD)."/>
  </head>
  <body>
    <article>
      <h1>Diennakts laikā no ūdentilpēm izcelti divi noslīkuši cilvēki</h1>
      <address><time datetime="2019-11-20T07:14:00+00:00">20 Nov 2019, 07:14</time> by <a rel="author" href="https://www.lsm.lv/autors/lsmlv-zinu-redakcija/" target="_blank">LSM.lv Ziņu redakcija</a></address>
      <p>
        <b>Aizvadītās diennakts laikā no ūdenstilpēm izcelti divi noslīkuši cilvēki, informēja Valsts ugunsdzēsības un glābšanas dienestā (VUGD).</b>
      </p>
      <p>Pirmdien ugunsdzēsēji glābēji vairākas stundas meklēja divus noslīkušus cilvēkus, bet nesekmīgi. Meklēšanas darbi tika turpināti arī otrdien, 19. novembrī, kad abi noslīkušie cilvēki tika atrasti.</p>
      <p>Pirmdien plkst. 22.39 VUGD saņēma izsaukumu uz Andrejostas ielu Rīgā, kur, kā liecināja sākotnējā informācija, Daugavas upē slīkst cilvēks. Ierodoties notikuma vietā, ugunsdzēsēji glābēji konstatēja, ka ūdenī bija atradušies divi cilvēki, no kuriem vienu jau Pašvaldības policijas darbinieki ar kutera palīdzību bija nogādājuši krastā. Ugunsdzēsēji glābēji ar laivu pārmeklēja ūdens akvatoriju, bet ūdenslīdēji pārbaudīja piekrastes gultni, taču otru cilvēku neatrada. Slikto laikapstākļu un tumsas dēļ plkst. 1.47 meklēšanas darbi tika pārtraukti un turpināti otrdien. Kopā ar Ostas policijas un organizācijas “Bezvēsts.lv” pārstāvjiem, veicot cilvēka meklēšanas darbus, noslīkušais cilvēks tika atrasts un izcelts no ūdens.</p>
      <p>Vēl pirmdien plkst. 14.54 tika saņemts izsaukums uz Gulbenes novada Beļavas pagastu, kur, kā liecināja sākotnējā informācija, ezerā no laivas iekritis cilvēks. Ugunsdzēsēji glābēji apsekoja ezeru un aptuveni norādīto vietu, kur cilvēks bija iekritis ūdenī, tomēr cilvēku neatrada un līdz ar tumsas iestāšanos darbi notikuma vietā tika pārtraukti. Lai turpinātu pārmeklēt ezeru, otrdien uz notikuma vietu izbrauca VUGD Valmieras daļas ūdenslīdēji, kuri ir specializējušies ūdens meklēšanas darbos. Pēc vairāk nekā trīs stundu darba noslīkušais cilvēks tika atrasts un izcelts no ūdens.</p>
      <p>Vēl aizvadītajā diennaktī ugunsdzēsēji glābēji devās uz izsaukumiem, kur dega atkritumi, līmlente, elektrības vadi, reklāmas stends, sadzīves tehnika un mēbeles, vieglā automašīna. Aizvadītajā diennaktī, laika posmā no šī gada 19.novembra plkst. 6.30 līdz 20.novembra plkst. 6.30, VUGD saņēma 35 izsaukumus – 12 uz ugunsgrēku dzēšanu, 15 uz glābšanas darbiem, astoņi izsaukumi bija maldinājumi.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/latvija/aizdomas-par-kukulosanu-aiztur-tris-vugd-amatpersonas.a338902/"/>
        <a href="https://www.lsm.lv/raksts/zinas/latvija/valmiera-kabela-ievilksanas-darbos-sabojats-gazesvads-noplude-noversta.a337643/"/>
        <a href="https://www.lsm.lv/raksts/zinas/latvija/salacgrivas-osta-turpina-gruzdet-skelda.a337474/"/>
        <a href="https://www.lsm.lv/raksts/dzive--stils/ikdienai/ka-sadzivot-ar-dumu-detektoriem-un-kapec-tie-riko-patvaligus-gaismas-un-skanas-sovus.a337040/"/>
        <a href="https://www.lsm.lv/raksts/zinas/latvija/no-degosas-majas-rigas-centra-nakti-uz-2-novembri-evakueti-34-cilveki.a337122/"/>
        <a href="https://www.lsm.lv/raksts/zinas/latvija/namam-lacplesa-iela-ar-iebrukusajiem-griestiem-pieskirs-grausta-statusu.a336912/"/>
        <a href="https://www.lsm.lv/raksts/zinas/latvija/ikskiles-macibu-iestades-uzlabo-ugunsdrosibas-risinajumus.a336685/"/>
        <a href="https://www.lsm.lv/raksts/zinas/latvija/kekavas-novada-veja-del-cietusi-divi-cilveki-kuru-auto-uzkritusi-koki-precizeta.a336486/"/>
      </related>
    </article>
  </body>
</html>