<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/jose-mourinho-nuovo-allenatore-tottenham-esonerato-pochettino-accordo-fino-al-2023/1951328/"/>
    <meta property="og:site_name" content="IlSussidiario"/>
    <meta property="article:published_time" content="2019-11-20T07:24:26+00:00"/>
    <meta property="og:title" content="Josè Mourinho nuovo allenatore Tottenham/ Esonerato Pochettino, accordo fino al 2023"/>
    <meta property="og:description" content="Josè Mourinho al Tottenham: ufficiale. Il tecnico di Setubal è la nuova guida degli Spurs dopo l’esonero di Mauricio Pochettino"/>
  </head>
  <body>
    <article>
      <h1>Josè Mourinho nuovo allenatore Tottenham/ Esonerato Pochettino, accordo fino al 2023</h1>
      <h2>Josè Mourinho al Tottenham: ufficiale. Torna in panchina l’allenatore portoghese, e riparte da Londra, sponda Spurs</h2>
      <address><time datetime="2019-11-20T07:24:26+00:00">20 Nov 2019, 07:24</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>E’ <b>ufficiale il ritorno di Josè Mourinho</b>: il tecnico portoghese è da qualche minuto a questa parte il nuovo allenatore del <b>Tottenham</b>. La società londinese ha deciso di esonerare mister <b><a href="https://www.ilsussidiario.net/news/video-ilaria-damico-e-il-siparietto-con-mourinho-delbecchi-produttrice-di-gaffe/1930754/">Pochettino </a></b>dopo cinque anni. Al tecnico argentino di origini italiane non è basta la finalissima di Champions League della passata stagione, o forse, è proprio grazie a quel traguardo che la dirigenza non ha deciso di sollevarlo dal suo incarico prima. Del resto la stagione degli Spurs è stata sin qui disastrosa, con appena 14 punti ottenuti in dodici gare di campionato, e con un clamoroso 7 a 2 subito dal Bayern Monaco in Champions League fra le mura domestiche, più l’eliminazione dalla EFL Cup ai calci di rigore per mano del modestissimo Colchester. A Londra torna quindi lo Special One, ma questa volta non fra le fila dei Blues bensì fra quelle degli Spurs.</p>
      <h4>JOSÈ MOURINHO AL TOTTENHAM: “SONO EMOZIONATO, UN CLUB CON TRADIZIONE”</h4>
      <p>“Sono emozionato di poter allenare un club con questa tradizione e con dei tifosi tanto calorosi. La qualità della squadra e del settore giovanile mi elettrizza. Lavorare con questi giocatori è ciò che mi ha convinto a firmare”, sono state le prime parole del tecnico di Setubal, che ha firmato <b><a href="https://www.ilsussidiario.net/news/amadeus-figlio-nei-pulcini-dellinter-si-chiama-jose-perche-sono-fan-di-mourinho/1920129/">un contratto fino al 30 giugno del 2023</a>,</b> praticamente di tre anni e mezzo. “Con Jose abbiamo uno dei manager di maggior successo nella storia del calcio – il commento a caldo del presidente del Tottenham, Daniel Levy – ha una grande esperienza, sa ispirare le squadre ed è un grande tattico. Ha vinto in ogni club che ha allenato. Crediamo che possa portare tanta energia e convinzione nello spogliatoio”. Mourinho era stato esonerato meno di un anno fa, il 18 dicembre, dalla panchina del Manchester United, poi affidata a Solskjaer: quest’ultimo potrebbe essere il prossimo “big” della Premier a saltare…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-test-motogp-valencia-streaming-video-e-tv-orario-e-classifica-tempi/1951038/"/>
        <a href="https://www.ilsussidiario.net/news/diretta-tofas-bursa-venezia-streaming-video-tv-qualificazione-reyer-in-eurocup/1950603/"/>
        <a href="https://www.ilsussidiario.net/news/diretta-olimpia-milano-maccabi-streaming-video-tv-scontro-al-vertice-in-eurolega/1950517/"/>
        <a href="https://www.ilsussidiario.net/news/diretta-italia-armenia-under-21-streaming-video-rai-tutto-facile-per-gli-azzurrini/1949493/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-gironi/1950346/"/>
        <a href="https://www.ilsussidiario.net/news/diretta-germania-irlanda-del-nord-streaming-video-canale-20-loew-gia-a-euro-2020/1949497/"/>
      </related>
    </article>
  </body>
</html>