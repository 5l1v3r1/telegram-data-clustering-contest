<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/facebook-udostepnil-eksperymentalna-aplikacje-whale-do-tworzenia-memow/"/>
    <meta property="og:site_name" content="DailyWeb"/>
    <meta property="article:published_time" content="2019-11-20T07:10:46+00:00"/>
    <meta property="og:title" content="Facebook udostępnił eksperymentalną aplikację Whale do tworzenia memów"/>
    <meta property="og:description" content="Twórcy zadbali o to, by Whale było kompatybilne z Messengerem, Instagramem czy Facebookiem, gdzie można przesyłać swoje dzieła znajomym."/>
  </head>
  <body>
    <article>
      <h1>Facebook udostępnił eksperymentalną aplikację Whale do tworzenia memów</h1>
      <address><time datetime="2019-11-20T07:10:46+00:00">20 Nov 2019, 07:10</time> by <a rel="author">Marika Kowalska</a></address>
      <h4>Zespół Zuckerberga cały czas pracuje nad tym, by przekonać do siebie młodszych użytkowników. Początkowo starał się wprowadzić nowe funkcje na Instagrama, o czym wspominałam już jakiś czas temu, a tym razem przyszła kolej na stworzenie osobnej aplikacji. Wszystko po to, by odwrócić uwagę młodzieży od TikTok i ponownie zainteresować ich możliwościami Facebooka. O jakiej aplikacji mowa?</h4>
      <p>W ubiegłym tygodniu na kanadyjskim AppStore pojawiła się zupełnie nowa aplikacja – Whale. Zezwala ona na edycję zdjęć bądź zapisanych w galerii obrazów, z których można tworzyć memy. Tak, dobrze czytacie! Każdy użytkownik przy pomocy programu będzie mógł zrealizować własny pomysł na śmieszny obrazek. W tamtym momencie nie było jeszcze wiadomo, że jego twórcą jest nikt inny, jak Facebook.</p>
      <h3>Jak będzie działało Whale?</h3>
      <p>Główną ideą aplikacji jest tworzenie memów oraz udostępnianie ich w mediach społecznościowych. Twórcy zadbali o to, by Whale było kompatybilne z Messengerem, Instagramem czy Facebookiem, gdzie będzie można przesyłać swoje dzieła znajomym. Jak jednak będzie wyglądała edycja zdjęć? Wystarczy wybrać obraz z biblioteki, nałożyć na niego wybrane efekty, zapisać i przesłać dalej! Teoretycznie prosta aplikacja ma szansę okazać się strzałem w dziesiątkę i ratunkiem dla Facebooka.</p>
      <figure>
        <img src="https://dailyweb.pl/wp-content/uploads/2019/11/facebook_whale.0.png"/>
      </figure>
      <p>Trzeba przyznać, że sam pomysł jest naprawdę dobry – memy teraz są na topie i niemal każdy marzy o utworzeniu własnego. Czy wykonanie i działanie dorównuje temu projektowi? Niestety tego nie jestem w stanie stwierdzić na ten moment, bowiem aplikacja działa tylko w jednym kraju.</p>
      <h3>Aplikacje tworzone przez specjalny zespół</h3>
      <p>Whale jest tylko jedną z wielu eksperymentalnych aplikacji, jakie zostały utworzone przez NPE. Grupa powstała na początku tego roku, by tworzyć programy rozszerzające funkcjonalność medium społecznościowego, jakim jest Facebook. Jest to także sposób na walkę z szybkim rozwojem TikTok, który w ostatnim czasie przybrał na sile. Czy tworzenie aplikacji z nowymi funkcjami okaże się skuteczne?</p>
      <p>Biorąc pod uwagę liczbę aplikacji, jakie zostały utworzone przez zespół Facebooka, nie należy się przywiązywać do tego eksperymentu. Zapewne niebawem testy w Kanadzie dobiegną końca i nigdy więcej nie usłyszycie o Whale. Gdyby jednak program pojawił się w Polsce, tworzylibyście własne memy?</p>
      <p>Źródło: <a href="https://www.theinformation.com/briefings/12ecc6">The Information</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/facebook-postanowil-usunac-mozliwosc-tworzenia-grupowego-story/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-za-wszelka-cene-chce-przyciagnac-mlodszych-uzytkownikow-projekt-o-nazwie-lol/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-popelnil-blad-mogl-spowodowac-wyciek-zdjec-uzytkownikow/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-ujawni-kto-udostepnil-twoje-dane-reklamodawcom/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-stories-otrzyma-funkcje-udostepniania-muzyki-ze-spotify/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/a-facebook-bez-zmian-przypadkowo-zapisal-kontakty-15-mln-uzytkownikow/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/wreszcie-facebook-wprowadza-funkcje-wyczysc-historie/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-pakuje-excela-worda-powerpoint-i-pdf-w-jedna-sprytna-aplikacje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-bedzie-wiedzial-gdzie-bedziesz/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/facebook-wylacza-funkcje-wspomnienia-zobacz-jak-zachowac-swoje-zdjecia/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>