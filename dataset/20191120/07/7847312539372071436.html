<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473757-kidawa-blonska-wiem-ze-bezpieczenstwo-jest-najwazniejsze"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T07:53:34+00:00"/>
    <meta property="og:title" content="Co za obeznanie! Kidawa-Błońska: Wiem, że problem bezpieczeństwa naszego kraju jest pod każdym względem najważniejszy"/>
    <meta property="og:description" content="&quot;Bo to jest i ekologia, to jest zdrowie Polaków, ale to także jest miejsce Polski w Europie, miejsce Polski na świecie, to jakimi sojuszami jesteśmy wzmacniani i chronieni&quot;."/>
  </head>
  <body>
    <article>
      <h1>Co za obeznanie! Kidawa-Błońska: Wiem, że problem bezpieczeństwa naszego kraju jest pod każdym względem najważniejszy</h1>
      <address><time datetime="2019-11-20T07:53:34+00:00">20 Nov 2019, 07:53</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>Zadaniem prezydenta jest próba zasypania podziałów i prezydent musi być prezydentem każdego Polaka. Musi być otwarty na spotkania z ludźmi, na debaty, na rozmowy, na wypracowywanie w kwestiach trudnych wspólnego stanowiska. [Musi być] chociaż próba zachęcenia do tego, by strony usiadły przy stole i rozmawiały</blockquote>
      <p>— powiedziała na antenie radia TOK FM wicemarszałek Sejmu Małgorzata Kidawa-Błońska, posłanka PO.</p>
      <blockquote>A sprawy ważne to te, które dotyczą wszystkich Polaków. Wiem, że w tej chwili problem bezpieczeństwa naszego kraju jest pod każdym względem najważniejszy. Bo to jest i ekologia, to jest zdrowie Polaków, ale to także jest miejsce Polski w Europie, miejsce Polski na świecie, to jakimi sojuszami jesteśmy wzmacniani i chronieni</blockquote>
      <p>— wymieniała.</p>
      <p>Nie mogło oczywiście obyć się bez krytyki urzędującego prezydenta.</p>
      <blockquote>Wiemy, jak wyglądały te ważne kwestie tej kadencji i jak wygląda współpraca obecnego prezydenta, który nie korzysta z tych możliwości. Nie było Rady Gabinetowej, zdaje się w tej kadencji ani razu, nie zbierała się Rada Bezpieczeństwa Narodowego. A przecież to są takie rzeczy, w których prezydent może pokazać, że współpraca jest możliwa. (…) Co najważniejsze - prezydent powinien być strażnikiem konstytucji i to powinno być najważniejsze zadanie prezydenta</blockquote>
      <p>— mówiła Kidawa-Błońska.</p>
      <figure>
        <iframe data-src="https://twitter.com/Radio_TOK_FM/status/1197054002518773762" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Małgorzata Kidawa-Błońska z dumą podkreśla, że wie, iż problem bezpieczeństwa kraju jest pod każdym względem najważniejszy. Może właśnie to obeznanie sprawia, że niebawem może być kandydatką PO na prezydenta. W końcu sama świadomość powagi sytuacji to już coś…</b>
      </p>
      <p>gah/TOK FM</p>
      <p>gah</p>
    </article>
  </body>
</html>