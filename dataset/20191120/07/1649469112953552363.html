<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/miestas/savivaldybe-atmete-plana-snipiskese-statyti-apzvalgos-boksta/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T07:15:00+00:00"/>
    <meta property="og:title" content="Savivaldybė atmetė planą Šnipiškėse statyti apžvalgos bokštą"/>
    <meta property="og:description" content="2017 m. buvo pristatytas projektas, numatantis atnaujinti dalį Šnipiškių rajono. Miesto savivaldybė pasiryžo Šnipiškes dar labiau priartinti prie miesto ir čia įkurti šiuolaikišką viešą erdvę su apžvalgos bokštu. Apžvalgos bokštas turėjo suteikti miesto žmonėms galimybę apžvelgti išlikusį saugomą istorinį užstatymą ir padėti suvokti paradoksalų modernaus miesto kontekstą. Prieš keletą dienų..."/>
  </head>
  <body>
    <article>
      <h1>Savivaldybė atmetė planą Šnipiškėse statyti apžvalgos bokštą</h1>
      <address><time datetime="2019-11-20T07:15:00+00:00">20 Nov 2019, 07:15</time> by <a rel="author">Aneta Kurowska</a></address>
      <p>2017 m. buvo pristatytas projektas, numatantis atnaujinti dalį Šnipiškių rajono. Miesto savivaldybė pasiryžo Šnipiškes dar labiau priartinti prie miesto ir čia įkurti šiuolaikišką viešą erdvę su apžvalgos bokštu.</p>
      <p>Apžvalgos bokštas turėjo suteikti miesto žmonėms galimybę apžvelgti išlikusį saugomą istorinį užstatymą ir padėti suvokti paradoksalų modernaus miesto kontekstą. Prieš keletą dienų visgi buvo priimtas sprendimas nestatyti apžvalgos bokšto.</p>
      <p>,,Nei patekimas į apžvalgos bokštą, nei į aikštėje suprojektuotą terasą, kuri užima didelę skvero dalį, nebuvo prieinamas judėjimo negalią turintiems žmonėms. Turime tikslą, kad Vilnius taptų draugiškesnis miestas visiems, dėl to naujos viešosios erdvės turėtų būti kuo labiau įtraukiančios, o ne skiriančios ir atribojančios. Projektuotojai turės pasiūlyti kitą alternatyvą dabar planuotai statinio konstrukcijai, kad viešoji erdvė iš tikrųjų taptų šiuolaikiška” – komentuoja Vilniaus miesto savivaldybė.</p>
      <p>Savivaldybės įmonės ,,Vilniaus planas” projektuotojai planuoja iki vasaros parengti naują alternatyvų pasiūlymą, kuris būtų prieinamas ir judėjimo negalią turintiems žmonėms.</p>
      <p>Pasak Šnipiškių bendrovės atstovo – Miroslavo Bielinio – pats skveras visumoje turi būti įgyvendintas, belieka suderinti statybos leidimo formalumus.</p>
      <p>Pats skveras bus apskritimo formos su atskiromis zonomis bei skirtingomis dangomis. Pietinėje dalyje numatoma įrengti daugiafunkcinę zoną, kuri galės tarnauti kaip sporto zona ar kitai veiklai pritaikoma erdvė. Centrinėje skvero erdvėje numatomos vaikų žaidimo aikštelė, mugių, susirinkimų ir kitos lengvai transformuojamos zonos. Galutinai įgyvendinti Šnipiškių atnaujinimo projektą reikės keliolikos metų.</p>
      <figure>
        <img src="https://cdn3.hellovilnius.lt/wp-content/uploads/2018/02/242_n_Fotor.jpg"/>
        <figcaption>Kintų aikštė, SĮ „Vilniaus planas“ vizualizacija</figcaption>
      </figure>
      <figure>
        <img src="https://www.madeinvilnius.lt/wp-content/uploads/2016/12/ok_MadeInVilnius_BE-RODYKLES-1-e1480935181661.png"/>
      </figure>
      <p>
        <i>MadeinVilnius.lt informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „Naujosios medijos grupės“ sutikimo neleidžiama.</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>12 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/miestas/konkursas-50-tukst-eur-uz-unikalias-idejas-vilniui/"/>
        <a href="https://madeinvilnius.lt/naujienos/miestas/lukiskiu-aikstes-istatymo-projekta-prasoma-perduoti-svarstyti-svietimo-ir-mokslo-komitetui/"/>
        <a href="https://madeinvilnius.lt/naujienos/miestas/vienas-po-kito-sostineje-atidaromi-nauji-moduliniai-darzeliai-nuotraukos/"/>
        <a href="https://madeinvilnius.lt/naujienos/miestas/naujamiescio-bendruomene-kas-nutiko-per-50-tukstanciu-metu/"/>
        <a href="https://madeinvilnius.lt/naujienos/miestas/naujininkuose-planuojama-irengti-pesciuju-tuneli-po-gelezinkeliu/"/>
        <a href="https://madeinvilnius.lt/naujienos/miestas/teismas-lukiskiu-aikstes-projektas-laisves-kalva-konkursa-laimejo-teisetai/"/>
      </related>
    </article>
  </body>
</html>