<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%b1%ce%b8%ce%ae%ce%bc%ce%b1%cf%84%ce%b1-%ce%ae%ce%b8%ce%bf%cf%85%cf%82-%ce%b1%cf%80%cf%8c-%ce%b1%cf%83%cf%84%cf%85%ce%bd%ce%bf%ce%bc%ce%b9%ce%ba%cf%8c-%cf%83%cf%84%ce%b7%ce%bd-%cf%80%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T07:23:31+00:00"/>
    <meta property="og:title" content="Μαθήματα ήθους από αστυνομικό στην Πάτρα – Βρήκε και παρέδωσε πορτοφόλι με 450 ευρώ"/>
    <meta property="og:description" content="Μαθήματα ήθους και τιμιότητας παρέδωσε αστυνομικός στην Πάτρα, ο οποίος βρήκε πεταμένο στο δρόμο ένα πορτοφόλι με 450 ευρώ, τραπεζικές κάρτες, δίπλωμα οδήγησης και άλλα πολύτιμα προσωπικά έγγραφα και χωρίς δεύτερη σκέψη αναζήτησε και εντόπισε τον ιδιοκτήτη του."/>
  </head>
  <body>
    <article>
      <h1>Μαθήματα ήθους από αστυνομικό στην Πάτρα – Βρήκε και παρέδωσε πορτοφόλι με 450 ευρώ</h1>
      <address>
        <time datetime="2019-11-20T07:23:31+00:00">20 Nov 2019, 07:23</time>
      </address>
      <p>
        <b>Μαθήματα ήθους και τιμιότητας παρέδωσε αστυνομικός στην Πάτρα, ο οποίος βρήκε πεταμένο στο δρόμο ένα πορτοφόλι με 450 ευρώ, τραπεζικές κάρτες, δίπλωμα οδήγησης και άλλα πολύτιμα προσωπικά έγγραφα και χωρίς δεύτερη σκέψη αναζήτησε και εντόπισε τον ιδιοκτήτη του.</b>
      </p>
      <p>Πρόκειται για τον υπαρχιφύλακα Σταύρο Κονταξή ο οποίος υπηρετεί επί 15 χρόνια στην Αστυνομία και έχει θητεύει σε νευραλγικές υπηρεσίες στην Αθήνα, αλλά και της Κρήτης (Ζωνιανά), ενώ τώρα υπηρετεί στη φύλαξη του βουλευτή Αχαΐας Ιάσονα Φωτήλα.</p>
      <p>Όπως ανέφερε ο ίδιος στην εφημερίδα «Πελοπόννησος», οδηγώντας πριν από μερικές ημέρες στην οδό Πανεπιστημίου, διέκρινε στο οδόστρωμα σκούρο αντικείμενο. «Σταμάτησα αμέσως για να δω τι είναι και όταν πλησίασα είδα το πορτοφόλι. Μόλις το άνοιξα και διαπίστωσα ότι περιείχε τα χρήματα αλλά και προσωπικά έγγραφα από τα οποία μπορούσα να βρω τον ιδιοκτήτη, άρχισα αμέσως την αναζήτηση» τονίζει κάτι που πράγματι συνέβη σύντομα αφού σε λίγη ώρα είχε βρει το κινητό του κατόχου και του τηλεφώνησε δίνοντάς του ραντεβού για να του παραδώσει το πορτοφόλι με όλα τα έγγραφα και τα χρήματα.</p>
      <p>Όπως αποκάλυψε ο ασφαλιστής και κάτοχος του πορτοφολιού, Παναγιώτης Πανταζόπουλος, είχε ξεχάσει το πορτοφόλι στο πάνω μέρος του οχήματός του λόγω βιασύνης του και φεύγοντας, έπεσε στον δρόμο. «Όταν συνειδητοποίησα ότι το έχω χάσει, ήμουν σίγουρος ότι δεν θα το ξαναβρώ. Περιείχε 300 ευρώ δικά μου και 150 ευρώ ενός πελάτη μου. Αλλά και διάφορα έγγραφα, ανάμεσά τους το δίπλωμα οδήγησης, για τα οποία σκεφτόμουν την ταλαιπωρία που θα τραβούσα για να τα ξαναβγάλω» είπε ο κ. Πανταζόπουλος.</p>
    </article>
  </body>
</html>