<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9b%d7%9e%d7%95-%d7%a0%d7%97%d7%9c%d7%aa-%d7%91%d7%a0%d7%99%d7%9e%d7%99%d7%9f-%d7%9e%d7%93%d7%a8%d7%97%d7%95%d7%91-%d7%94%d7%94%d7%92%d7%a0%d7%94-%d7%99%d7%94%d7%a4%d7%95%d7%9a-%d7%91%d7%99%d7%9e%d7%99-%d7%a9%d7%99%d7%a9%d7%99-%d7%9c%d7%99%d7%a8%d7%99%d7%93-%d7%90%d7%9e%d7%a0%d7%99%d7%9d-%d7%a9%d7%99%d7%9e%d7%9b%d7%a8%d7%95-%d7%90%d7%aa-%d7%99%d7%a6%d7%99%d7%a8%d7%95%d7%aa%d7%99%d7%94%d7%9d-418683/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-20T07:41:00+00:00"/>
    <meta property="og:title" content="כמו נחלת בנימין: מדרחוב ההגנה יהפוך בימי שישי ליריד אמנים שימכרו את יצירותיהם"/>
    <meta property="og:description" content="זה מה שיפריח את מרכז פתח תקוה? החל מחודש ינואר 2020 יהפוך מדרחוב ההגנה ל&quot;יריד אמנים&quot;, שבו יימכרו יצירות ופרחים. בימים אלה מתפרסם קול קורא לעסקים קטנים להצטרף ליריד ברישום מראש על בסיס מקום פנוי וללא דמי השתתפות"/>
  </head>
  <body>
    <article>
      <h1>כמו נחלת בנימין: מדרחוב ההגנה יהפוך בימי שישי ליריד אמנים שימכרו את יצירותיהם</h1>
      <h2>זה מה שיפריח את מרכז פתח תקוה? החל מחודש ינואר 2020 יהפוך מדרחוב ההגנה ל"יריד אמנים", שבו יימכרו יצירות ופרחים. בימים אלה מתפרסם קול קורא לעסקים קטנים להצטרף ליריד ברישום מראש על בסיס מקום פנוי וללא דמי השתתפות</h2>
      <address><time datetime="2019-11-20T07:41:00+00:00">20 Nov 2019, 07:41</time> by <a rel="author">מתן דויטש</a></address>
      <figure>
        <img src="https://cdn.isnet.co.il/dyncontent/2019/11/19/0e93162b-f9e7-4f5c-821b-a6d08f06de92.jpg"/>
        <figcaption>מדרחוב ההגנה בפתח תקוה | צילום: באדיבות העירייה</figcaption>
      </figure>
      <p>החל מחודש ינואר 2020 ייפתח מידי יום שישי "יריד מדרחוב" בו אמנים יוצרים, בעלי משתלות, מגדלי ו/או משווקי פרחים, בעלי אוספי וינטג' ואמני רחוב יוזמנו להציג את מרכולתם או עיסוקם לציבור הרחב בימי שישי, כל זאת ללא עלות.</p>
      <p>היריד יתקיים במסגרת מדיניות ראש העירייה רמי גרינברג לקדם את מרכז העיר ולפתח אותו.</p>
      <p>"מיום כניסתי לתפקיד שמתי לנגד עיניי את פיתוח מרכז העיר כיעד מרכזי וחשוב, וקיום היריד דווקא במרכז העיר - במדרחוב ההגנה, הוא חלק מקידום מרכז העיר ופיתוחו", אמר השבוע גרניברג והוסיף: "מרכז העיר הוותיק אשר שנים לא זכה לטיפול ראוי עובר עכשיו שינוי הן מבחינת תשתיות והן מבחינה תרבותית וקהילתית. אני מאמין כי קיום היריד מידיי יום שישי יתרום לשגשוג מרכז העיר, יגביר את התנועה במרכז העיר ויטיב עם הסוחרים ועם התושבים".</p>
      <p>קול קורא שמתפרסם בימים אלה קורא לאמנים ובעלי עסקים קטנים להצטרף ליריד, לפי תהליך מסודר, ברישום מראש על בסיס מקום פנוי וללא דמי השתתפות. </p>
      <p>קידום הפרויקט באמצעות מינהלת מרכז העיר פרטים באתר עיריית פתח תקווה. </p>
    </article>
  </body>
</html>