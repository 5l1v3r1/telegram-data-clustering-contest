<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578482/vciteliv-na-ternopilsini-cekaut-masovi-zvilnenna"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T07:02:00+00:00"/>
    <meta property="og:title" content="Вчителів на Тернопільщині чекають масові звільнення?"/>
    <meta property="og:description" content="Нова міністерка освіти вважає, що в Україні занадто багато вчителів"/>
  </head>
  <body>
    <article>
      <h1>Вчителів на Тернопільщині чекають масові звільнення?</h1>
      <address><time datetime="2019-11-20T07:02:00+00:00">20 Nov 2019, 07:02</time> by <a rel="author">Андрій Вацик</a></address>
      <p>
        <i>Ганна Новосад впевнена, що на таку кількість учнів , що є в Україні, вчителів більш ніж достатньо - треба скорочувати і перекваліфікувати. ТО чого чекати освітянам на Тернопільщині.</i>
      </p>
      <p>Міністр освіти Ганна Новосад в ефірі каналу "1+1" заявила, що в Україні більше вчителів, ніж потрібно на таку кількість учнів, яка є на сьогодні. Особливо це стосується сільських шкіл, які будуть переводитися в опорні школи, а існуючі в селах зараз - закриватися. У зв'язку з цим вчителям доведеться перекваліфікуватися, пише <a href="https://dt.ua/UKRAINE/ministr-osviti-vvazhaye-scho-v-ukrayini-zanadto-bagato-vchiteliv-330111_.html">ZN,UA</a>.</p>
      <p>"У нас справді є проблема, що <b>кількість вчителів</b> більша, ніж потрібна для того контингенту учнів, який є зараз. Безперечно, це річ дуже непопулярна, але тим вчителям, які працюють у школах в селі і учнів яких будуть возити в опорні школи, їм потрібно буде підвищувати кваліфікацію і перекваліфіковуватися", – сказала міністр, яка раніше анонсувала закриття шкіл для того, щоб підняти зарплати вчителям.</p>
      <p>В інтерв'ю "Радіо Свобода" на початку жовтня Новосад заявляла, що середня вартість підготовки одного учня становить 21 тис. грн., а в малокомплектній школі ця сума сягає 100 тис. грн. Втім, період, за який ця сума використовується, міністр не назвала."Це неефективне використання коштів. Тому потрібно працювати над мережею, її оптимізувати і робити так, щоб діти мали доступ до кращих шкіл. Це можуть бути опорні школи, щоб вони могли до них дістатися і мати доступ до кращих освітніх послуг, і вивільняти кошти на підвищення зарплати й на облаштування кращого освітнього простору", – сказала Новосад.</p>
      <p>В соціальній мережі, в професійних групах вчителі відразу ж різко відреагували на таку заяву міністра.</p>
      <p>"Багато вчителів? Подивіться, хто працює в школі. Математики, фізики, хіміки всі майже пенсійного віку або пенсіонери".</p>
      <p>"Краще ж сказати, що багато педагогів, ніж підняти зарплату. Все логічно: "щоб уникнути проблеми, слід видалити її джерело" ...Такими темпами ми скоро дійдемо до того, що нам взагалі не потрібні будуть ні педагоги, ні медики, і навіщо зайві роти кормити?"</p>
      <p>"Сьогодні можливості вчителя фіктивні. Насправді вчитель — абсолютно безправна і незахищене істота. Вседозволеність з боку учнів, неповага з боку батьків і непомірні вимоги з боку начальства — не найкращі умови для того, щоб натхненно займатися педагогічною діяльністю".</p>
      <p>"Хай сама йде в школу, попрацює за "велику" зарплату, а якщо щось не влаштовує, то нехай пройде сертифікацію, буде на 20% більше. Людина далека від школи"...</p>
      <p>"Не поспішайте з такими заявами, щоб потім не виявилося, що вчити нікому. А такий час прийде..."</p>
      <p>Згадали вчителя і про те, що далеко не у всіх селах є можливість підвозу дітей в опорні школи (і зараз теж) - діти ходять кілометри до школи і додому, у сніг і мороз - і це 21 століття! Нагадали міністру, що більшість вчителів зараз - пенсійного і передпенсійного віку, і перш ніж викидати їх за борт, потрібно підготувати молодих, які досить рідко йдуть в школу, а найкращі - залишають не тільки школу, але й країну. Анонсувати великі зарплати легко, але виплачувати їх за рахунок скорочення кількості вчителів - більш ніж нераціонально. Вказали "наймолодшому міністру" без педагогічної освіти і на те, що в усьому світі прагнуть зменшити кількість дітей в школі, щоб дати можливість учителеві попрацювати на уроці з кожним учнем. Згадали і про те, що навіть в позаминулому столітті прагнули відкривати школи в селах, а не закривати їх, прикриваючись красивим словом "оптимізація".</p>
      <p>Непопулярні рішення, які виносяться людьми, далекими від проблеми, не тільки не врятують ситуацію, але посилять її, резюмували коментуючі, кількість яких дедалі збільшується.</p>
    </article>
  </body>
</html>