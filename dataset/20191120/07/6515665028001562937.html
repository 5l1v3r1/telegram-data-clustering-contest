<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3360985/srbi-pocinju-svetsko-prvenstvo-u-tenisu-neka-ponovo-bude-sisanje-nasi-teniseri-opet-osvajaju-planetu"/>
    <meta property="og:site_name" content="kurir.rs"/>
    <meta property="article:published_time" content="2019-11-20T07:22:00+00:00"/>
    <meta property="og:title" content="SRBI POČINJU SVETSKO PRVENSTVO U TENISU: Neka ponovo bude šišanje! Naši teniseri opet OSVAJAJU PLANETU!"/>
    <meta property="og:description" content="Jasno Naša reprezentacija danas od 11 sati izlazi na megdan Japanu, a cilj u novom formatu Dejvis kupa jeste repriza uspeha iz 2010, kada su Đoković, Tipsarević, Troicki i drugovi osvojili svet"/>
  </head>
  <body>
    <article>
      <h6 class="kicker">Idemooo</h6>
      <h1>SRBI POČINJU SVETSKO PRVENSTVO U TENISU: Neka ponovo bude šišanje! Naši teniseri opet OSVAJAJU PLANETU!</h1>
      <address>
        <time datetime="2019-11-20T07:22:00+00:00">20 Nov 2019, 07:22</time>
      </address>
      <p>
        <b>Jasno Naša reprezentacija danas od 11 sati izlazi na megdan Japanu, a cilj u novom formatu Dejvis kupa jeste repriza uspeha iz 2010, kada su Đoković, Tipsarević, Troicki i drugovi osvojili svet</b>
      </p>
      <p>A sad - spektakl! Tenisko svetsko prvenstvo, prvo u novom formatu Dejvis kupa, počelo je u Madridu. Srbi danas izlaze na scenu s jasnim ciljem - da ponovo budu šampioni planete, a rival je - Japan.</p>
      <figure>
        <img src="https://www.kurir.rs/data/images/2019/11/19/19/2057685_2707_ff.jpg?ver=1574188009"/>
        <figcaption>
          <cite>foto: Teniski Savez Srbije</cite>
        </figcaption>
      </figure>
      <p>Dejvis kup reprezentacija predvođena Novakom Đokovićem izlazi na teren od 11 časova. Bez lažne skromnosti, Japan bi trebalo da bude samo lakša prepreka uoči sutrašnjih duela sa Francuzima, pogotovo uzevši u obzir da su Japanci na završni turnir u Madrid stigli bez najjačeg imena - Keja Nišikorija.</p>
      <p>Povratak drugog reketa sveta u reprezentaciju ogroman je adut tima selektora Zimonjića.</p>
      <figure>
        <img src="https://www.kurir.rs/data/images/2019/11/19/19/2057689_2710-profimedia_ff.jpg?ver=1574188020"/>
        <figcaption>
          <cite>foto: Profimedia</cite>
        </figcaption>
      </figure>
      <p>- Silno smo motivisani pred ovo takmičenje - poručio je Đoković.</p>
      <p>Nije tako davno bila je 2010. godina, kada su naši momci podigli pehar, a vreme je da se on vrati u prave ruke! Motivacije nikada nije falilo kada se igra pod zastavom Srbije, a sigurno neće ni sada.</p>
      <p>Novak Đoković ima odličnu godinu za sobom i, ako ne prvim mestom na ATP listi, ovu 2019. mogao bi okonča novom salatarom. A sa posebnom emocijom duelima će pristupiti i Janko Tipsarević, koji će svoj poslednji meč odigrati upravo u Madridu, nadamo se u finalu. Bio bi ovo idealan kraj karijere za momka koji je srpskom tenisu dao zaista mnogo.</p>
      <figure>
        <img src="https://www.kurir.rs/data/images/2019/11/19/19/2057691_2708_ff.jpg?ver=1574188027"/>
        <figcaption>
          <cite>foto: Instagram</cite>
        </figcaption>
      </figure>
      <p>- Ovo će biti moji poslednji mečevi u karijeri i emotivno ih doživljavam - jasan je Janko Tipsarević.</p>
      <p>Pre devet godina Srbi su titulu šampiona obeležili kolektivnim šišanjem „na nulu“, pa da vidimo šta nam ovaj put spremaju.</p>
      <p>Idemo, Srbija!</p>
      <blockquote><b>Kakav susret DANGUBIĆ I JOVIĆ: SREĆNO, MOMCI!<br/></b>Uoči svečanog otvaranja Teniskog svetskog prvenstva, naše tenisere u Madridu obišli su igrači Himkija - Nemanja Dangubić i Stefan Jović. Njihov klub sinoć je igrao s Realom u Evroligi.</blockquote>
      <blockquote><b>Grupa A<br/></b>Francuska Srbija Japan<br/><b>Grupa B<br/></b>Hrvatska Španija Rusija<br/><b>Grupa C<br/></b>Argentina Nemačka Čile<br/><b>Grupa D<br/></b>Belgija Australija Kolumbija<br/><b>Grupa E<br/></b>V. Britanija Kazahstan Holandija<br/><b>Grupa F<br/></b>SAD Italija Kanada<br/><b>RASPORED NAŠE GRUPE<br/></b>Francuska - Japan Srbija - Japan danas (11.00) Francuska - Srbija sutra (11.00)</blockquote>
      <p>
        <b>(Kurir.rs / Anja Vukašinović / Foto:Teniski Savez Srbije)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3359585/pocinje-istorijski-dejvis-kup-srbija-sa-djokovicem-napada-trofej-u-madridu-foto"/>
        <a href="https://www.kurir.rs/sport/tenis/3359683/susret-prijatelja-u-madridu-djerar-pike-posetio-novaka-djokovica-pred-dejvis-kup-video"/>
        <a href="https://www.kurir.rs/sport/tenis/3359495/odrzana-svecana-vecera-teniseri-srbije-blistali-u-madridu-pred-start-dejvis-kup-finala"/>
        <a href="https://www.kurir.rs/sport/tenis/3358819/srpski-teniseri-trenirali-u-magicnoj-kuci-dejvis-kup-reprezentacija-krenula-u-borbu-za-osvajanje-salatare-kurir-tv-foto"/>
      </related>
    </article>
  </body>
</html>