<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/nicol%C3%B2-non-ce-lha-fatta-muore-soli-17-anni-dopo-terribile-incidente-219576"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T07:17:59+00:00"/>
    <meta property="og:title" content="Nicolò non ce l'ha fatta: muore a soli 17 anni dopo il terribile incidente"/>
    <meta property="og:description" content="TREVISO – È morto il ragazzo di 17 anni coinvolto nell’incidente di lunedì mattina in viale Felissent a Treviso. Nicolò Di Giacomo, di Casale sul Sile, si è spento nel pomeriggio di ieri a causa delle lesioni riportate nell’impatto."/>
  </head>
  <body>
    <article>
      <h1>Nicolò non ce l'ha fatta: muore a soli 17 anni dopo il terribile incidente</h1>
      <h2>Mentre era in moto era finito contro un camioncino</h2>
      <address>
        <time datetime="2019-11-20T07:17:59+00:00">20 Nov 2019, 07:17</time>
      </address>
      <p><b>TREVISO </b>–<b> È morto il ragazzo di 17 anni coinvolto <a href="http://www.oggitreviso.it/schianto-con-un-camioncino-17enne-ferito-modo-grave-traffico-tilt-219437">nell’incidente di lunedì mattina in viale Felissent a Treviso</a>. Nicolò Di Giacomo, di Casale sul Sile</b>, si è spento nel pomeriggio di ieri a causa delle lesioni riportate nell’impatto.<br/><br/>La speranza dei famigliari e dei medici dell’ospedale Ca’ Foncello di Treviso, dove si trovava ricoverato in condizioni gravissime, era che potesse esserci il miracolo e potesse riprendersi.</p>
      <figure>
        <img src="http://oggitreviso.it/sites/default/files/sites/default/files/2017/incidente_236.jpg"/>
      </figure>
      <p>Il ragazzo, per cause in corso d’accertamento da parte della polizia locale di Villorba, intervenuta insieme ai colleghi di Treviso,<b> si era scontrato con un camioncino cadendo rovinosamente a terra </b>in mezzo alla strada nei pressi dell’ippodromo.<br/><br/>Era stato soccorso e trasportato d’urgenza dal 118 in ospedale, dov’era stato ricoverato in terapia intensiva, senza però purtroppo riuscire a farcela.<br/><br/> <br/><br/><b>Il giovane frequentava l’Itis Planck</b>, dove si stava recando quando è avvenuto il tragico incidente. Oltre ai genitori lascia un fratello ed una sorella.<br/><br/> <br/><br/><i>(Nella foto in alto Nicolò di Giacomo, sotto il luogo dell'incidente)</i></p>
    </article>
  </body>
</html>