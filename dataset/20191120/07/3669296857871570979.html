<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/hizli-ve-tasinabilir-adata-sc685-ssd"/>
    <meta property="og:site_name" content="CNN Türk"/>
    <meta property="article:published_time" content="2019-11-20T07:10:20+00:00"/>
    <meta property="og:title" content="Hızlı ve taşınabilir: ADATA SC685 SSD"/>
    <meta property="og:description" content="ADATA, yeni taşınabilir SSD modeli SC685’i..."/>
  </head>
  <body>
    <article>
      <h1>Hızlı ve taşınabilir: ADATA SC685 SSD</h1>
      <h2>ADATA, yeni taşınabilir SSD modeli SC685’i duyurdu. Son derece ince ve hafif olan ürün, ufak boyutuna rağmen geniş depolama alanı ve yüksek veri aktarım hızı sunuyor.</h2>
      <address><time datetime="2019-11-20T07:10:20+00:00">20 Nov 2019, 07:10</time> by <a rel="author">Ecevit Bıktım</a></address>
      <p>Yalnızca 35 gram ağırlığında olan SC685 taşınabilir SSD, 9,5 milimetrelik kalınlığıyla akıllı telefonlarla yarışacak incelikte.</p>
      <p>Küçük boyutları, hafifliği ve dayanıklılığı sayesinde kolayca her yere taşınabilecek olan ürün boyutundan beklenmeyecek depolama alanı sunuyor.</p>
      <p>250GB’tan 2TB’a kadar değişen kapasite seçenekleri bulunan ürün, saniyede 530MB’a kadar okuma ve 460MB’a kadar da yazma hızına ulaşabiliyor.</p>
      <p>Bu da 10GB büyüklüğünde 4K çözünürlükteki bir videoyu sadece 20 saniyede kopyalamayı mümkün kılıyor.</p>
      <p>Kullanması çok rahat</p>
      <p>Üzerinde USB-C bağlantı noktası bulunan SC685 harici SSD, bu sayede hem kullanım kolaylığı hem de yüksek veri aktarım hızı sunuyor.</p>
      <p>Windows, Mac OS ve Android uyumlu olan ürün herhangi bir kurulum gerektirmeden farklı platformlar ve cihazlar arasında dosya transferine imkân veriyor.</p>
      <p>İster iş için olsun ister eğlence, SC685 sunduğu bağlantı ve uyumluluk özellikleri sayesinde kullanıcılarına hızlı ve kolay veri depolamanın keyfini yaşatıyor. Ayrıca konsollarla da uyumlu olan ürün sayesinde konsol oyuncuları çok daha kısa yükleme süreleri elde edebiliyor.</p>
      <p>3 yıllık garantiyle birlikte gelen ADATA SC685’in fiyatı ve piyasaya çıkış tarihi gibi detaylarsa ileri bir tarihte açıklanacak.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/lenovo-yoga-c940-ile-karsimiza-cikti"/>
        <a href="https://www.cnnturk.com/ramazan/bu-fotograflar-iphone-11-pro-ile-cekildi"/>
        <a href="https://www.cnnturk.com/teknoloji/black-friday-indirimleri-ne-zaman-basliyor"/>
      </related>
    </article>
  </body>
</html>