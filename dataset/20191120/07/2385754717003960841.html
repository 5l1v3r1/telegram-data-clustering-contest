<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598216/erotisi-ston-ekprosopo-gg-oie-gia-sygkrisi-israilinon-oikismon-kai-katexomenon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T07:11:00+00:00"/>
    <meta property="og:title" content="Ερώτηση στον Εκπρόσωπο ΓΓ ΟΗΕ για σύγκριση ισραηλινών οικισμών και κατεχομένων"/>
    <meta property="og:description" content="Ο Εκπρόσωπος του Γενικού Γραμματέα, κ. Stéphane Dujarric, κατά τη χθεσινή (19.11.19) τακτική ενημέρωση των διεθνών ΜΜΕ στην έδρα του ΟΗΕ, σημείωσε ότι μετά..."/>
  </head>
  <body>
    <article>
      <h1>Ερώτηση στον Εκπρόσωπο ΓΓ ΟΗΕ για σύγκριση ισραηλινών οικισμών και κατεχομένων</h1>
      <address><time datetime="2019-11-20T07:11:00+00:00">20 Nov 2019, 07:11</time> by <a rel="author">SigmaLive</a></address>
      <p>Ο Εκπρόσωπος του Γενικού Γραμματέα, κ. Stéphane Dujarric, κατά τη χθεσινή (19.11.19) τακτική ενημέρωση των διεθνών ΜΜΕ στην έδρα του ΟΗΕ, σημείωσε ότι μετά από πληθώρα ερωτήσεων που δέχθηκε αναφορικά με την πρόσφατη ανακοίνωση του Υπουργού Εξωτερικών των ΗΠΑ, κ. Mike Pompeo, <a href="https://www.sigmalive.com/news/international/598110/oikismoi-dytiki-oxthi-enthousiasmos-sto-israil-antidraseis-stin-palaistini">σχετικά με τους Ισραηλινούς οικισμούς στα κατεχόμενα Παλαιστινιακά εδάφη</a>, τόνισε ότι η θέση του ΟΗΕ παραμένει αμετάβλητη και ο διεθνής Οργανισμός λυπάται για αυτή την απόφαση των ΗΠΑ.</p>
      <p>Σε ερώτηση δημοσιογράφου αν ο ΟΗΕ θα εξέφραζε τη λύπη του για το ότι ένα άλλο Μόνιμο Μέλος του Συμβουλίου Ασφαλείας, δηλαδή η Ρωσία, εισέβαλε στην Κριμέα, ο κ. Dujarric είπε ότι σχετικά με το ζήτημα της Κριμέας και της Ουκρανίας, η θέση του ΟΗΕ βασίζεται στην εδαφική ακεραιότητα της Ουκρανίας όπως αυτή εκφράζεται στα σχετικά Ψηφίσματα της Γενικής Συνέλευσης.</p>
      <p>Σε ερώτηση άλλου δημοσιογράφου αν ο ΓΓ του ΟΗΕ βλέπει κάποια σύγκριση με τους συνεχιζόμενους εποικισμούς της Τουρκίας στη «βόρεια Κύπρο» όπου τα  Τουρκικά στρατεύματα παραμένουν σταθμευμένα στα κατεχόμενα, ο Εκπρόσωπος είπε ότι «σχετικά με την Κύπρο ο Γενικός Γραμματέας είναι ξεκάθαρος για τη θέση του.</p>
      <p>Μόλις πρόσφατα έχει υποβάλει έκθεση για τις καλές του υπηρεσίες και, επίσης, συνεργάζεται με όλα τα ενδιαφερόμενα μέρη για την εξεύρεση μιας διευθέτησης».</p>
    </article>
  </body>
</html>