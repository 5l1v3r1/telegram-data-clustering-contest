<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-20/para-homoseksualnych-pingwinow-ukradla-jajo-teraz-wysiaduja-je-na-zmiane/"/>
    <meta property="og:site_name" content="Polsat News"/>
    <meta property="article:published_time" content="2019-11-20T07:40:00+00:00"/>
    <meta property="og:title" content="Para homoseksualnych pingwinów ukradła jajo. Teraz wysiadują je na zmianę"/>
    <meta property="og:description" content="Opiekunowie pingwinów z ogrodu zoologicznego w holenderskim Amersfoort zauważyli, że dwa samce na zmianę wysiadują jedno jajo. Po krótkim śledztwie okazało się, że zostało ono... skradzione parze heteroseksualnej. Według świadków, nowi &quot;tatusiowie&quot; mieli wykorzystać chwilę nieuwagi prawdziwych rodziców."/>
  </head>
  <body>
    <article>
      <h1>Para homoseksualnych pingwinów ukradła jajo. Teraz wysiadują je na zmianę</h1>
      <address>
        <time datetime="2019-11-20T07:40:00+00:00">20 Nov 2019, 07:40</time>
      </address>
      <p>
        <b>Opiekunowie pingwinów z ogrodu zoologicznego w holenderskim Amersfoort zauważyli, że dwa samce na zmianę wysiadują jedno jajo. Po krótkim śledztwie okazało się, że zostało ono... skradzione parze heteroseksualnej. Według świadków, nowi "tatusiowie" mieli wykorzystać chwilę nieuwagi prawdziwych rodziców.</b>
      </p>
      <related>
        <a href="https://www.polsatnews.pl/wiadomosc/2017-05-09/mamy-swojego-pingwina-polsatnews-pl-nadal-imie-pisklakowi-z-wroclawskiego-zoo/"/>
      </related>
      <p>Gniazdo homoseksualnej pary pingwinów afrykańskich znajduje się w sąsiedztwie gniazda pary heteroseksualnej. To właśnie stamtąd samce miały zabrać jajo.</p>
      <p>
        <b>Kradzież bez urazy</b>
      </p>
      <p>- Para homoseksualna dobrze opiekuje się jajem. Wysiadują je na zmianę. Homoseksualizm jest częsty u pingwinów, ale rzadko mają okazję wysiadywać prawdziwe jajo - napisał w oświadczeniu opiekun zwierząt Marc Belt z ogrodu zoologicznego DierenPark Amersfoort.</p>
      <p>Okradziona para nie żywi urazy do sąsiadów. Samiczce udało się bowiem złożyć nowe jajo. Zoo informuje, że pisklęta wyklują się w ciągu kilku najbliższych tygodni.</p>
      <p>
        <b>
          <a href="https://www.polsatnews.pl/wiadomosc/2019-08-14/pingwin-potwor-odnaleziono-skamieliny-pingwina-wielkosci-czlowieka/?ref=wyszukiwarka">ZOBACZ: "Pingwin potwór". Odnaleziono skamieliny ptaka wielkości człowieka</a>
        </b>
      </p>
      <p>
        <b>Kolejny taki przypadek</b>
      </p>
      <p>To nie jest pierwszy przypadek, gdy dwa pingwiny tej samej płci wysiadują jedno jajo. W sierpniu opisywaliśmy historię Skippera i Pinga - dwóch pingwinów królewskich z berlińskiego zoo. Samce zaadaptowały jajo, które odrzuciła matka. Wcześniej próbowały wysiadywać kamienie oraz rybę.</p>
      <p>
        <b>
          <a href="https://www.polsatnews.pl/wiadomosc/2019-08-15/homoseksualne-pingwiny-zaadoptowaly-porzucone-jajo/?ref=wyszukiwarka">ZOBACZ: Dwa homoseksualne pingwiny zaadoptowały porzucone jajo</a>
        </b>
      </p>
      <p>Fox News z kolei przypomina historię Silo i Roya - sławnej pary pingwinów maskowych z nowojorskiego zoo. Samce na zmianę wysiadały jajo. W tym przypadku nie można mówić o szczęśliwym zakończeniu. Para samców rozstała się bowiem w 2005 r., gdy Silowi wpadła w oko... samiczka. Pingwiny nadal żyją, ale już w innych ogrodach zoologicznych.</p>
      <p>
        <a href="https://www.polsatnews.pl/wideo/cysterna-spadla-z-wiaduktu-kierowca-zginal-na-miejscu-wideo_6759640/">WIDEO - Cysterna spadła z wiaduktu. Kierowca zginął na miejscu [WIDEO]</a>
      </p>
      <figure>
        <img src="https://r.dcs.redcdn.pl/http/o2/redefine/cp/b1/b1zkc51z44hkjv21hdnfgxbofgsoy8w8.jpg"/>
      </figure>
    </article>
  </body>
</html>