<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/jose-mourinho-a-tottenham-az-uj-vezetoedzoje/186988"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T07:52:00+00:00"/>
    <meta property="og:title" content="José Mourinho a Tottenham az új vezetőedzője"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>José Mourinho a Tottenham az új vezetőedzője</mark>
      </h1>
      <address><time datetime="2019-11-20T07:52:00+00:00">20 Nov 2019, 07:52</time> by <a rel="author">MTI</a></address>
      <p>
        <b>A Tottenham Hotspur labdarúgócsapata José Mourinhót nevezte ki vezetőedzőnek, mindössze pár órával azt követően, hogy megvált Mauricio Pochettinótól. </b>
        <b>A Tottenham Hotspur labdarúgócsapata José Mourinhót nevezte ki vezetőedzőnek, mindössze pár órával azt követően, hogy megvált Mauricio Pochettinótól.</b>
      </p>
      <p>A londoni klub szerda reggel jelentette be az 56 éves portugál érkezését, akivel a 2022/23-as szezon végéig szóló szerződést kötöttek.<br/><br/>Daniel Levy klubelnök közölte: Mourinho a sportág egyik legsikeresebb edzője, aki rengeteg tapasztalattal rendelkezik.<br/><br/>Óriási stratéga és képes motiválni a csapatát. Minden klubnál sikereket ért el, amelyeket edzett. Hiszünk abban, hogy képes energiát és hitet hozni az öltözőbe - nyilatkozta.<br/><br/>Mourinho korábban már két angol klubnál dolgozott: előbb a Chelsea-nél két részletben, majd legutóbb a Manchester Unitednél, ahonnan tavaly decemberében kellett távoznia.</p>
      <p>Elődje, a 47 éves argentin Mauricio Pochettino 2014 nyarától irányította a Tottenhamet, amely vezetésével az angol élvonal egyik meghatározó csapatává vált, bár a most zajló idényben 12 fordulót követően csak a 14. helyen áll a Premier League tabelláján. A londoni együttesnek Pochettinóval sem sikerült ugyan trófeát nyernie, de idén tavasszal története során először a Bajnokok Ligájában döntőt játszhatott, ahol a Liverpoollal szemben maradt alul.</p>
      <figure>
        <img src="http://media.borsonline.hu/cikk/20/192593/big-lead/650x360/2029481_1974451-000-1k83n9.jpg"/>
      </figure>
    </article>
  </body>
</html>