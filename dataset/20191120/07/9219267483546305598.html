<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391381-%d7%9c%d7%90%d7%97%d7%a8-%d7%94%d7%a4%d7%99%d7%a6%d7%95%d7%a5-%d7%91%d7%9e%d7%92%d7%a2%d7%99%d7%9d-%d7%9e%d7%a8%d7%aa%d7%95%d7%9f-%d7%a4%d7%92%d7%99%d7%a9%d7%95%d7%aa-%d7%91%d7%91%d7%99%d7%aa-%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-20T07:24:51+00:00"/>
    <meta property="og:title" content="הליכוד וכחול לבן: מהלומות כל הדרך להחזרת המנדט"/>
    <meta property="og:description" content="לאחר הפיצוץ במגעים בין הצדדים אתמול והמתקפה של הליכוד, יו&quot;ר כחול לבן מאשים את בנימין נתניהו וקורא לו שוב: &quot;ותר על בלוק החסינות ובוא למשא ומתן ישיר ל.."/>
  </head>
  <body>
    <article>
      <h1>הליכוד וכחול לבן: מהלומות כל הדרך להחזרת המנדט</h1>
      <h2>לאחר הפיצוץ במגעים בין הצדדים אתמול והמתקפה של הליכוד, יו"ר כחול לבן מאשים את בנימין נתניהו וקורא לו שוב: "ותר על בלוק החסינות ובוא למשא ומתן ישיר לגיבוש קווי יסוד"</h2>
      <address><time datetime="2019-11-20T07:24:51+00:00">20 Nov 2019, 07:24</time> by <a rel="author">, חדשות סרוגים</a></address>
      <p>לאחר הפיצוץ במגעים בין <u><a href="https://www.srugim.co.il/391325-%d7%a4%d7%99%d7%a6%d7%95%d7%aa-%d7%91%d7%9e%d7%92%d7%a2%d7%99%d7%9d-%d7%a0%d7%aa%d7%a0%d7%99%d7%94%d7%95-%d7%95%d7%92%d7%a0%d7%a5-%d7%91%d7%97%d7%99%d7%9c%d7%95%d7%a4%d7%99-%d7%94%d7%90%d7%a9%d7%9e">גנץ לנתניהו</a></u> אמש (שלישי), יו"ר כחול לבן יוצא הבוקר למתקפה: "הבוקר צריך לומר את האמת- בנימין נתניהו הוא סרבן אחדות ויעשה הכל כל לדרדר אותנו לבחירות בפעם השלישית בתוך שנה.</p>
      <p>גם היום אני קורא לנתניהו: הכר בתוצאות הבחירות אותן אתה והציבור מכירים היטב. ותר על בלוק החסינות ובוא למשא ומתן ישיר לגיבוש קווי יסוד של שתי המפלגות הגדולות. אהיה מוכן לפשרות למען אזרחי ישראל ללא ויתור על עקרונות יסוד".</p>
      <p>הדבר קורה כשהלילה ב-12:00 צריך גנץ להשיב את המנדט שלו לנשיא, אם הוא לא מצליח להרכיב ממשלה, לאחר מכן יהיו עוד 21 יום שהנשיא יוכל להטיל על מי מחברי הכנסת שיוכל לבוא עם קואליציה.</p>
      <figure>
        <img src="https://www.srugim.co.il/i/wp-content/uploads/2019/11/%D7%9C%D7%99%D7%91%D7%A8%D7%9E%D7%9F-12__w1980.jpg"/>
      </figure>
      <h4>עוד באותו נושא</h4>
      <h4>שעות למנדט: לחץ כבד על ליברמן לממשלת ימין</h4>
      <p>לכתבה המלאה בסרוגים &gt;<br/>4</p>
      <h3>גנץ אמר שהוא מתכוון להקים ממשלת  מיעוט</h3>
      <p>בליכוד הגיבו לדברים ואמרו: "גנץ דחה את מתווה הנשיא ואת התנאים שהציב ליברמן בסדר הרוטציה. גנץ אמר לראש הממשלה נתניהו בפגישתם שבכוונתו להקים ממשלת מיעוט שנשענת על תומכי הטרור.</p>
      <p>גנץ ולפיד שיקרו במצח נחושה לבוחריהם כשאמרו ״לא ננהל משא ומתן עם המפלגות הערביות, לא נעשה גוש חוסם איתן״. ראש הממשלה נתניהו צדק באזהרתו. ממשלת מיעוט כזאת היא סכנה למדינת ישראל בכל עת, ובוודאי בעת הזאת."</p>
      <p>בנוסף בהודעתם המשיכו ולחצו על ליברמן: "ביום שבו מדינת ישראל נלחמת נגד כוחות הטרור באזורנו, אנו מקווים שאביגדור ליברמן לא יתן את ידו לממשלת מיעוט שתלויה בתומכי טרור".</p>
      <p>בתשובה לכך מכחול לבן נמסר:"ביום שבו מדינת ישראל נלחמת נגד כוחות טרור באזורנו, בליכוד בהובלת נתניהו לא מפסיקים להשתמש בזה לפוליטיקה צינית. בושה וחרפה.</p>
      <p>נתניהו, אם באמת אכפת לך מאזרחי ישראל – ותר על הבלוק, ותר על החסינות ובוא למו״מ ישיר".</p>
      <h3>מרתון פגישות</h3>
      <p>מקביל מתפרסם לוח הזמנים של פגישות נשיא המדינה <u><a href="https://www.srugim.co.il/391129-%d7%a0%d7%aa%d7%a0%d7%99%d7%94%d7%95-%d7%a9%d7%95%d7%97%d7%97-%d7%a2%d7%9d-%d7%a8%d7%90%d7%a9%d7%99-%d7%94%d7%99%d7%9e%d7%99%d7%9f">ראובן ריבלין</a></u> היום, עם ראשי הסיעות. על פי לוח הזמנים ב-9.45 יקיים פגישה עם יו"ר תלם שר הביטחון לשעבר בוגי יעלון.  בשעה 13.00 עם ליצמן וגפני. ב-13.45 עם בנט ואיילת שקד וב-14.30 עם יו״ר ש״ס השר דרעי.</p>
      <figure>
        <img src="https://www.srugim.co.il/wp-content/uploads/2019/11/WhatsApp-Image-2019-11-20-at-09.55.14.jpeg"/>
        <figcaption>יעלון וריבלין הבוקר בבית הנשיאקרדיט צילום: עמוס בן גרשום/לע"מ</figcaption>
      </figure>
      <p>לאחר כשעה בלבד הסתיימה אמש פגישת ראש הממשלה נתניהו ויו"ר כחול לבן בני גנץ ללא תוצאות או הסכמות במחלוקות המרכזיות שבין המפלגות. המגעים בין השניים נגמרו בפיצוץ, כשכחול לבן הבהירה שלא תקבל את בלוק ה- 55 והתעקשו להיות הראשונים ברוטציה.</p>
      <p>בליכוד סירבו גם הפעם לדון על הפרטים עד שבכחול לבן יצהירו פומבית כי הם מקבלים את מתווה הנשיא וכי נתניהו יעמוד ראשון ברוטציה על ראשות הממשלה. בכחול לבן מסרבים לנהל משא ומתן מול כלל המפלגות יחד ומפחדים מתרגיל שלא תעבור להם כהונת הממשלה, ובכך יגיעו בידיים ריקות לכל מערכת בחירות נוספת.</p>
      <h3>גנץ מתכוון להקים ממשלת מיעוט בתמיכת הערבים</h3>
      <p>בסיום הפגישה לא נמסרה הודעה מטעם המפלגות, אך זמן קצר לאחר מכן שיגר נתניהו הודעה חריפה "זהו הרגע האחרון של החלטה היסטורית שתשפיע על ביטחון המדינה ועתידה". את גנץ האשים: "לצערי הבנתי היום בפגישה עם גנץ שהוא דוחה את מתווה הנשיא ומתעלם מרצון רוב העם שנקים יחד ממשלת אחדות לאומית רחבה. גנץ מתכוון להקים ממשלת מיעוט שנשענת על הימנעותם של הרשימה הערבית המשותפת". ובמקביל ביטל את הפריימריז בליכוד והודיע כי יקפיא את הרשימה הקיימת.</p>
      <h3>ליברמן צריך להכריע</h3>
      <p>היום בשעה 13:00 צפוי להודיע יו"ר ישראל ביתנו באיזה צד הוא בוחר. <u><a href="https://www.srugim.co.il/390868-%d7%a1%d7%9c-%d7%94%d7%95%d7%95%d7%99%d7%aa%d7%95%d7%a8%d7%99%d7%9d-%d7%9c%d7%9c%d7%99%d7%91%d7%a8%d7%9e%d7%9f-%d7%91%d7%9c%d7%95%d7%a7-%d7%94%d7%99%d7%9e%d7%99%d7%9f-%d7%a0%d7%a4%d7%92%d7%a9-%d7%a2">ליברמן</a></u> הוביל את המגעים האחרונים לאחדות והודיע שהיום בצהרים יהיה הזמן האחרון בוא יתמוך בשני הצדדים, לאחר מכן "כל אחד חופשי לעצמו", כדבריו. וכאן הצדדים צריכים להעריך עם מי מהם הוא ילך. ליברמן כבר איים כי מי שהוא יחשוב שהוא סרבן האחדות מבחינתו הוא ילך עם הצד השני</p>
    </article>
  </body>
</html>