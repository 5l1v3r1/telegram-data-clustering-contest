<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/miljo/fn-fossil-bransleproduktion-hotar-klimatmal-6979100"/>
    <meta property="og:site_name" content="Ny Teknik"/>
    <meta property="article:published_time" content="2019-11-20T07:12:00+00:00"/>
    <meta property="og:title" content="FN: Fossil bränsleproduktion hotar klimatmål"/>
    <meta property="og:description" content="Världens planerade fossila bränsleproduktion hotar de globala klimatmålen. År 2030 kan den globala temperaturökningen överstiga tre grader, skriver FN:s miljöprogramsgrupp (UNEP) i en ny rapport..."/>
  </head>
  <body>
    <article>
      <h1>FN: Fossil bränsleproduktion hotar klimatmål</h1>
      <address><time datetime="2019-11-20T07:12:00+00:00">20 Nov 2019, 07:12</time> by <a rel="author">TT</a></address>
      <h4>Världens planerade fossila bränsleproduktion hotar de globala klimatmålen. År 2030 kan den globala temperaturökningen överstiga tre grader, skriver FN:s miljöprogramsgrupp (UNEP) i en ny rapport. Lösningen stavas internationellt samarbete.</h4>
      <p><a href="https://app.tt.se/nyheter/id=191120-klimatrapportuv-1109046">FN:s miljöprogramsgrupp (UNEP)</a> visar i en ny rapport, bland annat författad av Stockholm Environment Institute, på obalans mellan ökad fossil bränsleproduktion och globala klimatmål, samt på politiska klimatprioriteringar bland världens länder.</p>
      <p>”En rad regeringar har redan anammat en politik för att minska sin fossila bränsleproduktion”, skriver UNEP.</p>
      <p>Bland annat Costa Rica, Danmark och Nya Zeeland har tagit initiativ till partiella eller totala förbud mot prospektering och utvinning av gas och olja, samtidigt som Spanien och Tyskland fasar ut sin kolproduktion. Bolag och institutioner världen över har därtill lovat att dra ner på investeringarna i fossil energi med drygt tio biljoner dollar. I den andra vågskålen finns länder som Kanada, Ryssland och USA som ”motiverar stora produktionsökningar”.</p>
      <p>”Nettoresultatet kan innebära betydande överinvesteringar, vilket ökar risken för att tillgångar, arbetstillfällen och samhällen låses in i ökade fossila bränsleutsläpp”, skriver rapportfattarna.</p>
      <related>
        <a href="https://www.nyteknik.se/premium/de-storsta-utslapparna-vill-lagra-koldioxid-6977490"/>
      </related>
      <p>UNEP framhåller internationellt samarbete som en nyckelkomponent i arbetet med att bromsa den fossila bränsleproduktionen.</p>
      <p>"Åtgärder för att förflytta produktionen från fossila bränslen blir mer effektiva när länder antar dem tillsammans, och internationellt samarbete kan skicka en tydlig signal till beslutsfattare, investerare, konsumenter och civilsamhällen att världen går mot en framtid med låga koldioxidutsläpp", summerar rapportförfattarna.</p>
      <related>
        <h4>Relaterade artiklar</h4>
        <a href="https://www.nyteknik.se/opinion/energisamarbete-kravs-i-norden-for-att-na-klimatmalen-6978974"/>
        <a href="https://www.nyteknik.se/miljo/kraftfull-vaxthusgas-okar-snabbare-an-vantat-6978869"/>
        <a href="https://www.nyteknik.se/opinion/pressa-biljattarna-att-genast-godkanna-hvo-diesel-6978158"/>
        <a href="https://www.nyteknik.se/premium/forslaget-ingen-kilometerskatt-pa-landsbygden-6978578"/>
        <a href="https://www.nyteknik.se/premium/de-storsta-utslapparna-vill-lagra-koldioxid-6977490"/>
        <a href="https://www.nyteknik.se/miljo/preem-raknar-ner-kritiserat-utslapp-6974851"/>
      </related>
    </article>
  </body>
</html>