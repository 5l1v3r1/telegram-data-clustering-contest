<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/jose-mourinho-nuovo-allenatore-tottenham/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T07:01:37+00:00"/>
    <meta property="og:title" content="José Mourinho è il nuovo allenatore del Tottenham"/>
    <meta property="og:description" content="Dopo l'addio di Mauricio Pochettino, il Tottenham ha ufficializzato l'ingaggio di José Mourinho sulla panchina degli &quot;Spurs&quot;."/>
  </head>
  <body>
    <article>
      <h1>José Mourinho è il nuovo allenatore del Tottenham</h1>
      <address><time datetime="2019-11-20T07:01:37+00:00">20 Nov 2019, 07:01</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2018/12/skysports-jose-mourinho-mourinho_4521347.jpg"/>
        <figcaption>(Archivio)</figcaption>
      </figure>
      <p>
        <b>Dopo l’addio di Mauricio Pochettino, il Tottenham ha ufficializzato l’ingaggio di José Mourinho sulla panchina degli “Spurs”.</b>
      </p>
      <p>La <b>Premier League</b> accoglie nuovamente<b> José Mourihno</b>, il tecnico portoghese è stato scelto dal <b>Tottenham</b> per guidare gli “Spurs” fino alla fine della stagione 2019/2020. Solo ieri era giunta la notizia dell’esonero di <b>Mauricio Pochettino</b>, tecnico che ha allenato la squadra londinese per 5 anni, portandola in finale di Champions League solo lo scorso maggio.</p>
      <p>Una separazione dolorosa, ma che servirà alla squadra per avere una scossa. Dopo la grande stagione passata, Pochettino non è riuscito a ripetere gli stessi risultati e la squadra londinese viaggiava con una media punti da <b>zona retrocessione</b>. Era evidente che il tecnico non avesse più in mano lo spogliatoio e non riuscisse a trasmettere motivazioni ai suoi. Quali fossero le ragioni di questo improvviso spaccamento non è chiaro, ma adesso si apre una nuova era, con un allenatore dotato di grande esperienza e di polso.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>José Mourinho: l’annuncio del Tottenham</h3>
      <p>L’annuncio dell’accordo con il tecnico portoghese è stato dato dalla stessa dirigenza londinese: “Siamo lieti di annunciare che José Mourinho è il nuovo allenatore del Tottenham con un contratto che arriverà fino alla fine della<b> stagione 2022/23</b>“. Il contratto prevede già un ingaggio per le prossime stagioni. A Londra sono sicuri che l’esperienza dello “<b>Special One</b>” possa servire a risollevare le sorti della squadra in questa annata e che possa portare ad uno step successivo a partire dalla prossima stagione.</p>
      <p>In realtà ultimamente Mou non ha avuto grande successo: dopo i successi al Porto, al <b>Chelsea</b> e all’<b>Inter</b>, l’esperienza con il Real Madrid prima e con il Manchester United poi non hanno portato a grandi risultati. Viste anche le recenti delusioni il tecnico lusitano non vede l’ora di cominciare e scacciare i fantasmi del recente passato: “Non vedo l’ora di far parte di un club dal grande passato e con tifosi così passionali. La qualità della prima squadra e dell’academy sono uno stimolo per me. Lavorare con questi giocatori sarà un piacere”.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/biella-ezio-greggio-rifiuta-cittadinanza/"/>
        <a href="https://www.viagginews.com/2019/11/20/elena-santarelli-foto-2-anni/"/>
        <a href="https://www.viagginews.com/2019/11/19/francia-diari-orrori-medico-pedofilo-250-minori-abusati/"/>
      </related>
    </article>
  </body>
</html>