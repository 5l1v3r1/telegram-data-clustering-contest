<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Zdechovsky-KDU-CSL-Norsko-musi-platit-kvuli-Barnevernetu-dalsi-odskodne-rodicum-604005"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T07:32:00+00:00"/>
    <meta property="og:title" content="Zdechovský (KDU-ČSL): Norsko musí platit kvůli Barnevernetu další odškodné rodičům"/>
    <meta property="og:description" content="Evropský soud pro lidská práva ve Štrasburku dnes vydal další rozsudek ve věci norské sociální služby Barnevernet. V kauze K.O. a V.M. konstatoval, že byl porušen článek 8 práva na rodinný život, protože rodiče po akutním odběru mohli dceru vídat jen 12 hodin ročně."/>
  </head>
  <body>
    <article>
      <h1>Zdechovský (KDU-ČSL): Norsko musí platit kvůli Barnevernetu další odškodné rodičům</h1>
      <address>
        <time datetime="2019-11-20T07:32:00+00:00">20 Nov 2019, 07:32</time>
      </address>
      <p>
        <b>Evropský soud pro lidská práva ve Štrasburku dnes vydal další rozsudek ve věci norské sociální služby Barnevernet. V kauze K.O. a V.M. konstatoval, že byl porušen článek 8 práva na rodinný život, protože rodiče po akutním odběru mohli dceru vídat jen 12 hodin ročně.</b>
      </p>
      <p>Podle soudu nebylo dostatečně vysvětleno, proč by nemělo být v nejlepším zájmu dítěte se s rodiči vídat častěji a proč tak prakticky bylo k pěstounské péči přistupováno jako k trvalému nikoliv jen přechodnému opatření. Odběr 9denní holčičky byl ale prý dobře zdůvodněn. Rodiče mají dostat odškodnění ve výši 10 000 euro a úhradu nákladů spojených se soudem. Dceru už mají od loňska doma.</p>
      <p>„Rozhodnutí soudu vítám a jsem rád, že rodiče dostanou odškodné, ačkoliv to samozřejmě nevynahradí několik let, které nemohli strávit se svou dcerou. Potvrdilo se to, co dlouhodobě kritizuji, Norsko nedělá dost, aby pomohlo ke znovusjednocení rodiny,“ komentuje rozsudek europoslanec Tomáš Zdechovský (KDU-ČSL), který se s rodinou Kena Olsena dlouhodobě osobně zná. Otec totiž patřil k Norům, kteří se i účastnili protestů na podporu Evy Michalákové v Česku.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Zdechovsky-KDU-CSL-Vrazdy-protesty-pad-vlady-a-mezinarodni-ostuda-603935"/>
        <a href="https://www.parlamentnilisty.cz/politika/politici-volicum/Zdechovsky-KDU-CSL-Evropsky-soud-pro-lidska-prava-bude-resit-34-stiznosti-proti-norskemu-Barnevernetu-602452"/>
        <a href="https://www.parlamentnilisty.cz/politika/politici-volicum/Zdechovsky-KDU-CSL-Uchovejme-si-vztah-k-narodnim-svatkum-ktere-jsou-nasi-soucasti-a-tradici-601247"/>
        <a href="https://www.parlamentnilisty.cz/politika/politici-volicum/Zdechovsky-KDU-CSL-Nikdo-ani-neziskovky-nemuze-jednat-bez-ohledu-na-pravo-601013"/>
      </related>
    </article>
  </body>
</html>