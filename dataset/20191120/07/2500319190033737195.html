<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574400/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T07:04:27+00:00"/>
    <meta property="og:title" content="לפנות בוקר: צהל תקף עשרות מטרות בסוריה"/>
    <meta property="og:description" content="מטוסי קרב של חיל האוויר תקפו בשעת לילה עשרות מטרות איראניות בסוריה, במהלך התקיפות שוגרו טילי נ&quot;מ לעבר המטוסים, בתגובה הושמדו סוללות נ&quot;מ סוריות"/>
  </head>
  <body>
    <article>
      <h1>לפנות בוקר: צהל תקף עשרות מטרות בסוריה</h1>
      <address><time datetime="2019-11-20T07:04:27+00:00">20 Nov 2019, 07:04</time> by <a rel="author">קובי פינקלר</a></address>
      <p>
        <b>מטוסי קרב של חיל האוויר תקפו בשעת לילה עשרות מטרות איראניות בסוריה, במהלך התקיפות שוגרו טילי נ"מ לעבר המטוסים, בתגובה הושמדו סוללות נ"מ סוריות</b>
      </p>
      <figure>
        <img src="http://www.93fm.co.il/wp-content/uploads/2018/05/%D7%AA%D7%A7%D7%99%D7%A4%D7%94-%D7%97%D7%9E%D7%90%D7%A1.jpeg"/>
        <figcaption>
          <cite>צילום: דובר צה"ל</cite>
        </figcaption>
      </figure>
      <p>מטוסי קרב של צה"ל תקפו הלילה בשטח סוריה עשרות מטרות צבאיות השייכות ל'כוח קודס' האיראני ולצבא הסורי. המטרות כללו טילי קרקע-אוויר, מפקדות, מחסני אמל"ח ובסיסים צבאיים. התקיפה בוצעה בתגובה לשיגור הרקטות על-ידי כוח איראני משטח סוריה לשטח ישראל, וכוונה לפגוע בשטח ישראל.</p>
      <p>במהלך התקיפה בוצע ירי של טילי קרקע-אוויר סורי על אף אזהרה ברורה שהועברה להימנע מירי זה. בעקבות כך הושמדו מספר סוללות הגנה אווירית סוריות. התקיפה האיראנית לעבר שטח ישראל אתמול היא הוכחה נוספת וברורה לתכלית הנוכחית האיראנית בסוריה. התבססות זו מהווה סכנה לביטחון ישראל, ליציבות האזורית ולמשטר הסורי.</p>
      <p>בצה"ל הודיעו כי צה"ל רואה במשטר הסורי נושא באחריות לנעשה בשטחו, ומזהיר אותו מלפעול או לאפשר פעולה נגד ישראל. פעולות מסוג זה יגררו תגובה חריפה. וכי צה"ל ימשיך לפעול באופן תקיף ונחוש נגד ההתבססות האיראנית בסוריה.</p>
      <p>דובר צה"ל תא"ל הדי זילבמן אומר הבוקר כי הצבא ערוך להגיב בחומרה באם תהיה תגובה מצג הסורים או האיראנים לתקיפה שהיתה הלילה בסוריה: "חלק מהמטרות שתקפנו היו סוריות וחלקם היו אירניות" אומר הדובר ומספר כי צה"ל היה מתואם בתקיפה עם המדינות שפועלות באזור.</p>
      <p>באשר לתגובה של הצד השני אומר זילברמן שיתכן ויהיו שיגורים מהצד הסורי במידה מצומצמת, יתכן בצורה משמעותית, ויתכן שלא.</p>
      <p>ראש הממשלה בנימין נתניהו בתגובה לתקיפה הלילה: "הבהרתי שמי שיפגע בנו – אנו נפגע בו. כך עשינו הלילה מול מטרות צבאיות של כוח קודס האיראני ומטרות צבאיות סוריות בסוריה, לאחר שאמש שוגרו משטחה רקטות לעבר ישראל. נמשיך לשמור בתקיפות על ביטחון ישראל".</p>
      <related>
        <a href="http://www.93fm.co.il/radio/574412/"/>
        <a href="http://www.93fm.co.il/radio/574402/"/>
        <a href="http://www.93fm.co.il/radio/574372/"/>
      </related>
    </article>
  </body>
</html>