<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/falcao-icin-en-erken-donus-tarihi-14-aralik"/>
    <meta property="og:site_name" content="CNN Türk"/>
    <meta property="article:published_time" content="2019-11-20T07:29:31+00:00"/>
    <meta property="og:title" content="Falcao için en erken dönüş tarihi 14 Aralık"/>
    <meta property="og:description" content="Aşil tendonundaki ağrıları nedeniyle Madrid’deki..."/>
  </head>
  <body>
    <article>
      <h1>Falcao için en erken dönüş tarihi 14 Aralık</h1>
      <h2>Aşil tendonundaki ağrıları nedeniyle Madrid’deki doktoruna tedavi olan Galatasaray'ın Kolombiyalı forveti Radamel Falcao'nun oynaması için belirlenen en erken tarih 14 Aralık.</h2>
      <address>
        <time datetime="2019-11-20T07:29:31+00:00">20 Nov 2019, 07:29</time>
      </address>
      <p><a href="https://www.cnnturk.com/haberleri/galatasaray">Galatasaray</a>'da Radamel <a href="https://www.cnnturk.com/haberleri/falcao">Falcao</a> bekleyişi bir türlü bitmiyor. Önce <a href="https://www.cnnturk.com/haberleri/transfer">transfer</a> için haftalarca gün sayan sarı-kırmızılılar, şimdi de oyuncuyu sahada görebilmek için sabırla iyileşmesini bekliyor. Ancak tarih uzadıkça uzuyor… 50 gündür sahalardan uzak olan yıldız futbolcu tekrar <a href="https://www.cnnturk.com/haberleri/ispanya">İspanya</a>'nın yolunu tuttu. Madrid'deki özel doktorunda tedavisine devam edecek Kolombiyalı golcü, aşil tendonundaki ağrıları geçmediği için 1 Ekim'deki PSG maçından bu yana oynamıyor. Özel iğneler olan Falcao, bu süreçte sarı-kırmızılı takımdan ayrı salonda bireysel çalıştı.</p>
      <p><b>HAFTAYA KONTROLE GİRECEK</b><br/><br/>Galatasaray teknik heyeti, zorlu Başakşehir-Club Brugge-<a href="https://www.cnnturk.com/haberleri/trabzonspor">Trabzonspor</a> fikstüründe kadro planlarını Falcao'suz yapıyor. Alanyaspor maçına da yetişmesi çok zor gözüken 33 yaşındaki forvet için hedef 14 Aralık'ta oynanacak Ankaragücü sınavı. Haftaya İspanya'dan döndükten sonra kontrole girecek Radamel Falcao, şayet testleri geçerse Alanyaspor maçı öncesinde takımla çalışmalara başlayacak ve bir sonraki hafta Ankaragücü ile oynanacak karşılaşmada sahada olacak.</p>
      <p>(Sabah)</p>
      <related>
        <h4>ilgili haberler</h4>
        <a href="https://www.cnnturk.com/spor/galatasaray-basaksehir-maci-ne-zaman-gs-basaksehir-maci-saat-kacta"/>
        <a href="https://www.cnnturk.com/spor/futbol/ali-camdali-besiktas-macinda-yok"/>
        <a href="https://www.cnnturk.com/spor/futbol/adem-ljajice-8-milyon-euroluk-teklif"/>
      </related>
    </article>
  </body>
</html>