<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/blog/lampi-del-pensiero/sardine-e-gattini-si-fanno-la-guerra-e-gli-squali-della-finanza-ci-divorano-638509.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T07:05:00+00:00"/>
    <meta property="og:title" content="Sardine e gattini si fanno la guerra. E gli squali della finanza ci divorano"/>
    <meta property="og:description" content="LAMPI DEL PENSIERO DI DIEGO FUSARO/ È il non plus ultra dell'idiozia. Il padronato cosmopolitico si sfrega le mani, incredulo di vedere uno scenario favorevole"/>
  </head>
  <body>
    <article>
      <h1>Sardine e gattini si fanno la guerra. E gli squali della finanza ci divorano</h1>
      <h2>LAMPI DEL PENSIERO DI DIEGO FUSARO/ È il non plus ultra dell'idiozia. Il padronato cosmopolitico si sfrega le mani, incredulo di vedere uno scenario favorevole</h2>
      <address><time datetime="2019-11-20T07:05:00+00:00">20 Nov 2019, 07:05</time> by <a rel="author">Diego Fusaro</a></address>
      <p>Diciamolo apertamente, senza perifrasi edulcoranti. Mentre gattini e sardine si sfidano pateticamente sulle piazze dell'Emilia Romagna, gli squali della finanza, indisturbati, sono pronti a divorare l'Italia tutta, gattini e sardine compresi. E a pasteggiare fieramente, senza che - tra i boati dell'antifascismo in assenza di fascismo e dell'anticomunismo in assenza di comunismo - nessun moto contestativo si levi contro di loro. È il non plus ultra dell'idiozia. Il padronato cosmopolitico si sfrega le mani, incredulo di vedere uno scenario tanto favorevole: servi in catene che, anziché unirsi e lottare per la comune salvezza, si beccano come i noti capponi di Renzo. Mentre intanto vengono condotti insieme nella pentola bollente e senza scampo del globalismo mercatistico. </p>
      <p><b>Diego Fusaro</b> (Torino 1983) insegna storia della filosofia presso lo IASSP di Milano (Istituto Alti Studi Strategici e Politici) ed è fondatore dell'associazione Interesse Nazionale (<a href="http://www.interessenazionale.net/">www.interessenazionale.net</a>). Tra i suoi libri più fortunati, "Bentornato Marx!" (Bompiani 2009), "Il futuro è nostro" (Bompiani 2009), "Pensare altrimenti" (Einaudi 2017).</p>
      <figure>
        <img src="http://www.affaritaliani.it/static/upl2018/img-/img-20180131-wa0000.jpg"/>
      </figure>
    </article>
  </body>
</html>