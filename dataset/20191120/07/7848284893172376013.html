<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/gds-sensi-gagliardini-e-asamoah-non-sono-ancora-pronti-ma-conte-sorride-con-i-nazionali-323531"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T07:37:47+00:00"/>
    <meta property="og:title" content="GdS - Sensi, Gagliardini e Asamoah non sono ancora pronti. Ma Conte sorride con i nazionali"/>
    <meta property="og:description" content="Buonissime notizie per Antonio Conte dalla giornata di ieri. I vari c.t. hanno risparmiato totalmente Lukaku, De Vrij, Lazaro e Brozovic, mentre hanno giocato 90 minuti solo Esposito e Skriniar. Una..."/>
  </head>
  <body>
    <article>
      <h1>GdS - Sensi, Gagliardini e Asamoah non sono ancora pronti. Ma Conte sorride con i nazionali</h1>
      <address><time datetime="2019-11-20T07:37:47+00:00">20 Nov 2019, 07:37</time> by <a rel="author">Alessandro Cavasinni</a></address>
      <p>Buonissime notizie per <b>Antonio Conte </b>dalla giornata di ieri. I vari c.t. hanno risparmiato totalmente <b>Lukaku</b>, <b>De Vrij</b>, <b>Lazaro </b>e <b>Brozovic</b>, mentre hanno giocato 90 minuti solo <b>Esposito </b>e <b>Skriniar</b>. Una manna per il tecnico nerazzurro, che deve continuare a fare i conti con qualche acciaccato di troppo. ""Romelu ha riposato, come già successo in passato nei doppi impegni con Martinez. Lo stesso ha fatto De Vrij nel 5-0 sull’Olanda e soprattutto Brozovic nell’amichevole con la Georgia. Marcelo quest’anno le ha giocate tutte, in maglia nerazzurra, saltando solo i 20’ finali contro lo Slavia - sottolinea la <i>Gazzetta dello Sport</i> -. I cechi sono ovviamente già al centro dei pensieri dello staff tecnico interista che comunque, grazie anche all’'aiuto' dei c.t. non dovrebbe essere costretto a un eccessivo turnover. L’obiettivo è avere a disposizione tutti, tranne <b>Sanchez </b>e <b>Politano </b>(la strada dell’ex Sassuolo potrebbe essere ancora lunga almeno 3 settimane) per la gara di Praga, con <b>Sensi </b>e <b>Gagliardini </b>che dovrebbero saltare la trasferta di Torino, o al massimo andare in panchina. Discorso simile per <b>Asamoah</b>: il suo ginocchio destro resta da monitorare, il ghanese si sottopone periodicamente a una cura di infiltrazioni con i fattori di crescita piastrinici e l’impressione è che da qui in avanti Conte non potrà fargli sostenere impegni ravvicinati".</p>
    </article>
  </body>
</html>