<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135336/akp-mykde-tartisma-hesap-sorulsun"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T07:26:00+00:00"/>
    <meta property="og:title" content="AKP MYK’de tartışma: Hesap sorulsun"/>
    <meta property="og:description" content="AKP'li Bakır’ın “nefret suçu” işlediğine vurgu yapılırken, sosyal medya paylaşımları ekrana yansıtılarak MYK üyelerine bilgi verildi."/>
  </head>
  <body>
    <article>
      <h1>AKP MYK’de tartışma: Hesap sorulsun</h1>
      <h2>AKP'li Bakır’ın “nefret suçu” işlediğine vurgu yapılırken, sosyal medya paylaşımları ekrana yansıtılarak MYK üyelerine bilgi verildi.</h2>
      <address>
        <time datetime="2019-11-20T07:26:00+00:00">20 Nov 2019, 07:26</time>
      </address>
      <p>Cumhurbaşkanı Tayyip Erdoğan başkanlığında toplanan MYK’de, Suriyelilerle ilgili son sosyal medya paylaşımları nedeniyle parti içinde tepkilere neden olan eski Kayseri milletvekili <b>Pelin Gündeş Bakır</b>’ın kesin ihraç istemiyle disipline sevk edilmesine karar verilirken, bu konuda Erdoğan’a ayrıntılı bir sunum yapıldı.</p>
      <p>Bakır’ın “nefret suçu” işlediğine vurgu yapılırken, sosyal medya paylaşımları ekrana yansıtılarak MYK üyelerine bilgi verildi.<br/> </p>
      <p>Cumhurbaşkanı Tayyip Erdoğan başkanlığında toplanan MYK’de, Suriyelilerle ilgili son sosyal medya paylaşımları nedeniyle parti içinde tepkilere neden olan eski Kayseri milletvekili Pelin Gündeş Bakır’ın kesin ihraç istemiyle disipline sevk edilmesine karar verilirken, bu konuda Erdoğan’a ayrıntılı bir sunum yapıldı. Bakır’ın “nefret suçu” işlediğine vurgu yapılırken, sosyal medya paylaşımları ekrana yansıtılarak MYK üyelerine bilgi verildi. </p>
      <p>Toplantıda, Bakır’ın nasıl milletvekili yapıldığı ve kimlerin referans olduğu da tartışma konusu oldu. Grup Başkanvekili Bülent Turan’ın, <b>Bakır’a milletvekili adaylığı için referans olan kişinin de bulunarak hesap sorulması gerektiğini</b> söylediği öğrenildi.</p>
      <p>Cumhurbaşkanı Erdoğan, Turan’ın sözleri üzerine gülümsemekle yetinirken; Kayseri Milletvekili, AKP Genel Başkan Yardımcısı Mehmet Özhaseki’nin “<b>Referans olan kişiyi biliyorum, o da çok pişman zaten</b>” dediği kaydedildi.</p>
      <p>Bazı MYK üyeleri, milletvekili adaylarının belirlenmesinde hatalar yapılabildiğini vurgulayarak “<b>Burada birileri istiyor, referans oluyor diye aday yapma yoluna gidilmemeli. Kadın kolları başkanlarımız var, onlar arasından aday belirlenebilir”</b> dedi.</p>
      <p>Cumhuriyet'ten Emine Kaplan'ın haberine göre, bazı kurul üyeleri de, “<b>vitrinde kadın ve genç olsun</b>” denilerek yanlış kararlar alınabildiğine dikkat çekti. Pozitif ayrımcılık yapılırken daha dikkatli olunması, hak eden kişilerin aday yapılması gerektiği kaydedildi.</p>
    </article>
  </body>
</html>