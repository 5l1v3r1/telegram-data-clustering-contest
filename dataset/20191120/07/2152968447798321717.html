<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/20/rekordiorka-11-godishna-zarazena-sys-sifilis.430185"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T07:32:00+00:00"/>
    <meta property="og:title" content="&quot;Рекордьорка&quot;: 11–годишна заразена със сифилис"/>
    <meta property="og:description" content="Момичето крие кой е виновникът за заболяването | Dnes.bg"/>
  </head>
  <body>
    <article>
      <h1>"Рекордьорка": 11–годишна заразена със сифилис</h1>
      <h2>Момичето крие кой е виновникът за заболяването</h2>
      <address><time datetime="2019-11-20T07:32:00+00:00">20 Nov 2019, 07:32</time> by <a rel="author" href="https://www.dnes.bg/author/217" target="_blank">Александър Попов</a></address>
      <p>Възрастта на заразените със сифилис пада стремително, а новата "рекордьорка" е само на 11 години.</p>
      <p>"Само преди два месеца повече от случайно гинеколог установи, че има 11–годишна пациентка с  характерните симптоми на заболяването и ни я изпрати за допълнителен преглед и лечение", съобщи завеждащата отделението по кожни болести при МБАЛ "Д-р Иван Селимински" в Сливен д-р Мая Миланова.</p>
      <p>Девойката е била заразена от свой приятел, който по думите й заминал на работа в чужбина и тя отказала да каже името и адреса му.</p>
      <p>Заразяването е станало по полов път, истинско чудо е че момиченцето не е забременяло. След два курса на лечение то е върнато при родителите си в населено предимно от роми село край областния град, пише "Монитор". Според д-р Миланова това е била най-малката пациентка със сифилис, преди две години "палмата на първенството" е държал 12–годишен тийнейджър от същия етнос.</p>
      <p>Средно по 4-5 нови случая на заразени със сифилис откриват специалистите от кожното отделение, броят им е намалял в сравнение с предходни години, но причината била не в по-голямото въздържание, а в отпадането на задължителния скрининг.</p>
    </article>
  </body>
</html>