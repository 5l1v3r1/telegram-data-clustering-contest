<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714459-dekatreis-prosfyges-metanastes-entopisthkan-sth-notia-krhth.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T16:40:00+00:00"/>
    <meta property="og:title" content="Δεκατρείς πρόσφυγες-μετανάστες εντοπίστηκαν στη νότια Κρήτη"/>
    <meta property="og:description" content="Δεκατρείς πρόσφυγες/μετανάστες, όλοι άνδρες, εντοπίστηκαν το πρωί της Τετάρτης στην ευρύτερη περιοχή του Λέντα, στη νότια Κρήτη, όπως αναφέρει το Αθηναϊκό Πρακτορείο Ειδήσεων. Αρχικά εντοπίστηκε στην"/>
  </head>
  <body>
    <article>
      <h1>Δεκατρείς πρόσφυγες-μετανάστες εντοπίστηκαν στη νότια Κρήτη</h1>
      <address>
        <time datetime="2019-11-20T16:40:00+00:00">20 Nov 2019, 16:40</time>
      </address>
      <p>Δεκατρείς πρόσφυγες/μετανάστες, όλοι άνδρες, εντοπίστηκαν το πρωί της Τετάρτης στην ευρύτερη περιοχή του Λέντα, στη νότια Κρήτη, όπως αναφέρει το Αθηναϊκό Πρακτορείο Ειδήσεων.</p>
      <p>Αρχικά εντοπίστηκε στην παραλία «Πετράκι» μια βάρκα επτά μέτρων, η οποία έφερε ονομασία με αραβικούς χαρακτήρες και μέσα στην οποία υπήρχαν ρούχα και παπούτσια, γεγονός που κινητοποίησε το Λιμενικό Σταθμό Καλών Λιμένων και την Αστυνομία. Πρώτα εντοπίστηκε σε παρακείμενη παραλία ένα άτομο και αμέσως μετά 12 ακόμη άνδρες που αναμένεται να μεταφερθούν τις επόμενες ώρες στο Ηράκλειο.</p>
      <p>Μέχρι στιγμής σύμφωνα με πληροφορίες, δεν έχει εξακριβωθεί αν ανάμεσα στα 13 άτομα βρίσκονται και διακινητές.</p>
      <p>Αύξηση στις ροές μεταναστών και προσφύγων προς τα νησιά του βορειοανατολικού Αιγαίου το τελευταίο 48ωρο</p>
      <p>Εν τω μεταξύ αύξηση στις ροές μεταναστών και προσφύγων προς τα νησιά του βορειοανατολικού Αιγαίου παρατηρήθηκε το τελευταίο 48ωρο.</p>
      <p>Σύμφωνα με στοιχεία της Γενικής Αστυνομικής Διεύθυνσης βορείου Αιγαίου, χθες Τρίτη στα νησιά έφθασαν συνολικά 549 άτομα. Από αυτά 317 έφθασαν στη Λέσβο, 131 στη Χίο και 101 στη Σάμο.</p>
      <p>Σήμερα από τα μεσάνυχτα μέχρι και τις 11 το πρωί στη Λέσβο πέρασαν 160 πρόσφυγες και μετανάστες, στη Χίο 96 και στη Σάμο 79.</p>
      <p>
        <a href="https://www.newsbeast.gr/greece/arthro/5668149/dekatreis-prosfyges-metanastes-entopistikan-sti-notia-kriti">newsbeast</a>
      </p>
    </article>
  </body>
</html>