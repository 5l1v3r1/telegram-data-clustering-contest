<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
    <meta property="og:site_name" content="GizChina.cz"/>
    <meta property="article:published_time" content="2019-11-20T16:00:02+00:00"/>
    <meta property="og:title" content="Redmi K30 možná bude mít 120 Hz displej a 60 Mpix"/>
    <meta property="og:description" content="Pozornost fanoušků se pomalu začíná žhavit doběla, protože Redmi K30 by se podle slov samotného Lei Juna mohl představit ještě během prosince."/>
  </head>
  <body>
    <article>
      <h1>Redmi K30 možná bude mít 120 Hz displej a 60 Mpix</h1>
      <address><time datetime="2019-11-20T16:00:02+00:00">20 Nov 2019, 16:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Telefony vyšší střední třídy patří mezi jednu z nejoblíbenějších kategorií, protože nabízí obvykle skvělý poměr mezi cenou a výkonem. A samozřejmě mezi hlavní experty na tomto poli patří <a href="http://gizchina.cz/tag/xiaomi">Xiaomi</a> a Redmi, což doložili nedávnými velkými úspěchy s Redmi K20 neboli Xiaomi Mi 9T, případně novým Mi Note 10. Proto se pozornost fanoušků začíná pomalu žhavit doběla, protože za dveřmi už je Redmi K30, který by se podle slov samotného Lei Juna mohl představit ještě během prosince. A věřte, že bude o co stát.</p>
      <p>Prozatím se zaručené spekulace omezily na oválný „průstřel“ v displeji pro dvojitý senzor přesní selfie kamerky, ale dnes od šikulů z <a href="https://www.xda-developers.com/redmi-k30-120hz-display-side-mounted-fingerprint-sony-imx686/">XDA-Developers</a> dorazila další várka údajných detailů. Podle nich by Redmi K20 mělo dostat displej se 120 Hz obnovovací frekvencí a možná dojde i na zbrusu nový 60 Mpix hlavní foto senzor Sony IMX686. Zmiňují také čtečku otisků prstů na boku telefonu, což by se v dnešní době na první pohled mohlo zdát jako krok zpátky. Ale je možné, že 120 Hz displej si s integrovanou optickou čtečkou z nějakých důvodů netyká.</p>
      <figure>
        <img src="https://gizchina.cz/wp-content/uploads/2019/11/core_scan_gesture_broadside.jpg"/>
      </figure>
      <p>Veškeré tyto spekulace jsou založeny na odhadu, že chystaným Redmi K30 je telefon od Xiaomi s kódovým označením „phoenix“, ke kterému 120 Hz displej, Sony IMX686 a boční čtečka otisků jednoznačně patří. Toto kódové označení lze najít i v aktuální verzi MIUI 11 a na internetu se objevil i obrázek spojený s tímto označením, na kterém lze vidět právě oválný průstřel selfie kamerky potvrzený pro Redmi K30. Samozřejmě definitivního není nic, ale vše vypadá poměrně věrohodně. K30 bude pravděpodobně debutovat v Indii a na globální trhy se tak podívá asi opět pod jiným přeznačeným názvem. Uvidíme.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/dalsi-unik-udajneho-designu-oneplus-8/"/>
        <a href="https://gizchina.cz/2019/11/20/vylepseny-holici-strojek-xiaomi-enchen-blackstone-3-v-akci-2/"/>
        <a href="https://gizchina.cz/2019/11/20/rada-huawei-p40-by-mohla-byt-uvedena-uz-zacatkem-pristiho-roku/"/>
      </related>
    </article>
  </body>
</html>