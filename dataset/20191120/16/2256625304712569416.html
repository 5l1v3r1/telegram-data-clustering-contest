<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158945_1027.html"/>
    <meta property="og:site_name" content="Novsport"/>
    <meta property="article:published_time" content="2019-11-20T16:27:00+00:00"/>
    <meta property="og:title" content="ОФИЦИАЛНО: Моуриньо обяви щаба си, взе треньори от Лил"/>
    <meta property="og:description" content="Жоао Сакраменто и Нуно Сантош ще помагат на Специалния в Тотнъм"/>
  </head>
  <body>
    <article>
      <h1>ОФИЦИАЛНО: Моуриньо обяви щаба си, взе треньори от Лил</h1>
      <address><time datetime="2019-11-20T16:27:00+00:00">20 Nov 2019, 16:27</time> by <a rel="author">Велизар Антов</a></address>
      <p>Треньорите Жоао Сакраменто и Нуно Сантош напуснаха Лил и ще се присъединят към щаба на Жозе Моуриньо в Тотнъм, съобщиха двата клуба.<br/><br/>Сакраменто ще влезе в ролята на помощник-треньор на Специалния, след като обичайният такъв Руи Фария в момента води катарския Ал Дуаил. <br/><br/>Освен в Лил, сънародникът на Моуриньо е работил и в Монако и Кардиф Сити. <br/><br/>Другото ново име в щаба на новия мениджър на “шпорите” е треньорът на вратарите Нуно Сантош, който също идва от “песовете”.<br/><br/>Той заменя на тази позиция Силвино Лоуро, който в този случай няма да помага на Моуриньо. <br/><br/>Останалите хора в неговия екип са Карлос Лалин (фитнес треньор), Джовани Чера (анализатор) и Рикардо Формосиньо (скаут), които за пореден път ще работят съвместно с португалеца.</p>
      <p> </p>
    </article>
  </body>
</html>