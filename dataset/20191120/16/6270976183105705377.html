<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/ryaboshapka-zapevnyaye-shho-zhodna-zi-sprav-majdanu-ne-bude-vtrachena/"/>
    <meta property="og:site_name" content="Рубрика"/>
    <meta property="article:published_time" content="2019-11-20T16:53:58+00:00"/>
    <meta property="og:title" content="Рябошапка запевняє, що жодна зі справ Майдану не буде втрачена"/>
    <meta property="og:description" content="Жодна зі справ Майдану не буде втрачена під час передачі з Генпрокуратури до Державного бюро розслідувань. Про це повідомив генпрокурор Руслан Рябошапка. «Жодне з цих проваджень не буде втрачено. Усі провадження наразі впорядковуються. Для цього створена спеціальна комісія в рамках ГПУ. До цієї інвентаризаційної комісії також включені представники громадськості та Державного бюро розслідувань», — сказав […]"/>
  </head>
  <body>
    <article>
      <h1>Рябошапка запевняє, що жодна зі справ Майдану не буде втрачена</h1>
      <address><time datetime="2019-11-20T16:53:58+00:00">20 Nov 2019, 16:53</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/ryaboshapka-1-860x580-c-1.jpg"/>
      </figure>
      <p>
        <b>
          <b>Жодна зі справ Майдану не буде втрачена під час передачі з Генпрокуратури до Державного бюро розслідувань.</b>
        </b>
      </p>
      <p>Про це повідомив генпрокурор Руслан Рябошапка.</p>
      <p>«Жодне з цих проваджень не буде втрачено. Усі провадження наразі впорядковуються. Для цього створена спеціальна комісія в рамках ГПУ. До цієї інвентаризаційної комісії також включені представники громадськості та Державного бюро розслідувань», — сказав він.</p>
      <p>За словами Рябошапки, у зв’язку з великим обсягом справ Майдану процес інвентаризації триватиме «певний період часу».</p>
      <p>Голова ГПУ додав, що за фактом ймовірного зникнення доказів у справах Майдану розпочато службове розслідування.</p>
      <p>«Генеральна інспекція ГПУ здійснює службове розслідування за тим фактом, який був публічно оприлюднений. Щодо пропажі двох томів у кримінальному провадженні. У нас є факти, що деякі з речових доказів, носії інформації, пошкоджені і не можна відтворити цю інформацію», — наголосив Рябошапка.</p>
      <figure>
        <iframe src="https://www.youtube.com/embed/T6C1TMMJ50A" width="560" height="315" data-service="Youtube" scrolling="no"/>
      </figure>
      <p>Нагадаємо, <a href="https://rubryka.com/2019/11/18/u-dbr-stvoryly-pidrozdil-yakyj-rozsliduvatyme-zlochyny-majdanu/">у ДБР створили підрозділ, який розслідуватиме злочини Майдану.</a></p>
      <p>Раніше <a href="https://rubryka.com/2019/11/18/razumkov-vidpoviv-na-prohannya-advokativ-u-spravah-majdanu-sklykaty-pozachergovu-sesiyu-rady/">Разумков відповів на прохання адвокатів у справах Майдану скликати позачергову сесію Ради.</a></p>
    </article>
  </body>
</html>