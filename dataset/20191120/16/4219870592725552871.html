<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831378-Od-tuge-zaplakao-i-svestenik-otac-nije-ispustao-brojanicu-iz-ruku-Ceo-Zitkovac-stao-da-isprati-Sofiju-Nakic"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T16:07:00+00:00"/>
    <meta property="og:title" content="Od tuge zaplakao i sveštenik, otac nije ispuštao brojanicu iz ruku: Ceo Žitkovac stao da isprati Sofiju Nakić"/>
    <meta property="og:description" content="Hrabra devojčica iz Aleksinca, koja je izgubila tešku bitku protiv opakog kancera, sahranjena je danas po običajima ovog kraja"/>
  </head>
  <body>
    <article>
      <h1>Od tuge zaplakao i sveštenik, otac nije ispuštao brojanicu iz ruku: Ceo Žitkovac stao da isprati Sofiju Nakić</h1>
      <address><time datetime="2019-11-20T16:07:00+00:00">20 Nov 2019, 16:07</time> by <a rel="author">Novosti Online/J. Ć.</a></address>
      <p>
        <b>Hrabra devojčica iz Aleksinca, koja je izgubila tešku bitku protiv opakog kancera, sahranjena je danas po običajima ovog kraja</b>
      </p>
      <p>CELO selo Žitkovac kraj Aleksinca je stalo da na večni počinak isprati Sofiju Nakić (16).<br/><br/>Hrabra devojčica iz Aleksinca, koja je izgubila tešku bitku protiv opakog kancera, sahranjena je danas po običajima ovog kraja. Dok je duga povorka rodbine, komšija i drugara iz škole išla ulicama radnje su bile zatvorene, a saobraćaj je stao.<br/><br/>- Bila je njegova mezimica, a sada jad i tuga do neba – kaže jedna rođaka.<br/><br/>Pročitajte još: <a href="https://www.novosti.rs/vesti/naslovna/drustvo/aktuelno.290.html:830476-Bila-je-nejaka-da-izdrzi-terapije-sacekala-tatu-da-dodje-da-je-poljubi-jos-jednom-i-vise-se-nije-budila-U-Grckoj-preminula-Sofija-Nakic"><i><b>Bila je nejaka da izdrži terapije, sačekala tatu da dođe da je poljubi još jednom i više se nije budila: U Grčkoj preminula Sofija Nakić</b></i></a> <br/><br/>Sofija je ispraćena u belom kovčegu, a njene drugarice i drugari su pustili crvene balone na kojima je ispisano njeno ime. Od tuge zbog nenadoknadivog gubitka zaplakao i je i sveštenik.<br/><br/>Otac Bojan Nakić sve vreme iz ruku nije ispuštao brojanicu.<br/><br/>Hrabra tinejdžerka dugo se borila protiv sarkoma vezivnog tkiva, ali i pored svih napora lekara, njeno izmučeno telo nije izdržalo.<br/><br/>Njena smrt potresla je građane širom zemlje, koji su verovali da će devojčica pobediti opaku bolest.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831417-Otac-Sofije-Nakic-krivi-birokratiju-Dugo-smo-cekali-dokumentaciju-da-smo-samo-ranije-stigli-u-Atinu"/>
        <a href="http://www.novosti.rs/vesti/naslovna/drustvo/aktuelno.290.html:831343-Sa-belim-povezima-ispratili-Sofiju-Nakic-na-vecni-pocinak-Duga-kolona-drugara-i-rodbine-na-sahrani-hrabre-devojcice-FOTO"/>
        <a href="http://www.novosti.rs/vesti/kultura.71.html:830238-Malo-se-zna-o-malisanima-sa-druge-strane-stakla-Novinarka-Ana-Vusovic-Markovic-napisala-prvu-knjigu-o-deci-koja-su-se-lecila-od-raka"/>
      </related>
    </article>
  </body>
</html>