<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/inne/855385/nagly-zwrot-dagmara-gerasimuk-nie-obejmie-funkcji-ministra-sportu-jest-juz-nowy-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T16:15:34+00:00"/>
    <meta property="og:title" content="Nagły zwrot! Dagmara Gerasimuk nie obejmie funkcji ministra sportu. Jest już nowy kandydat"/>
    <meta property="og:description" content="Dagmara Gerasimuk, prezes Polskiego Związku Biathlonu, publicznie poinformowała, że odmówiła zostania ministrem sportu w rządzie Mateusza Morawieckiego. Pojawiło się nowe nazwisko na liście potencjalnych kandydatów."/>
  </head>
  <body>
    <article>
      <h1>Nagły zwrot! Dagmara Gerasimuk nie obejmie funkcji ministra sportu. Jest już nowy kandydat</h1>
      <address><time datetime="2019-11-20T16:15:34+00:00">20 Nov 2019, 16:15</time> by <a rel="author" href="https://sportowefakty.wp.pl/autor/szymon-lozynski" target="_blank">Szymon Łożyński</a></address>
      <h4>Dagmara Gerasimuk, prezes Polskiego Związku Biathlonu, publicznie poinformowała, że odmówiła zostania ministrem sportu w rządzie Mateusza Morawieckiego. Pojawiło się nowe nazwisko na liście potencjalnych kandydatów.</h4>
      <p>W poniedziałek poinformowaliśmy, że w walce o tekę ministra sportu pozostały <a href="https://sportowefakty.wp.pl/biathlon/dagmara-gerasimiuk">Dagmara Gerasimuk</a> i Paulina Malinowska-Kowalczyk. Z tej dwójki faworytką była prezes Polskiego Związku Biathlonu (więcej <b><a href="https://sportowefakty.wp.pl/inne/855035/w-oczekiwaniu-na-ministra-sportu-dwie-kandydatki-jedna-ma-wieksze-szanse?fbclid=IwAR22VNzVUhrgxsH4VyzBoqkafGIxH1AxKuBm3MiEPUyulEzrwFd-ack9eHE">TUTAJ</a></b>). </p>
      <p>Nieoczekiwanie <a href="https://sportowefakty.wp.pl/biathlon/dagmara-gerasimiuk">Dagmara Gerasimuk</a> odmówiła jednak objęcia fotela szefowej ministerstwa sportu. Oficjalnie poinformowała o tym opinię publiczną na swoim profilu na Twitterze. Poniżej wpis prezes Polskiego Związku Biathlonu.</p>
      <figure>
        <iframe data-src="https://twitter.com/DagGerasimuk/status/1197162552544956416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Po rezygnacji Gerasimuk jest już nowe nazwisko na liście potencjalnych kandydatów. To Jacek Osuch, poseł Prawa i Sprawiedliwości, od 2019 roku pełniący funkcję sekretarza stanu w Ministerstwie Sportu. O jego kandydaturze poinformował Rafał Musioł, dziennikarz "Dziennika Zachodniego". </p>
      <figure>
        <iframe data-src="https://twitter.com/rafal_musiol/status/1197166573057957888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wciąż w grze o fotel ministra jest Paulina Malinowska-Kowalczyk, była dziennikarka TVP w latach 2002-2017, która zajmowała się sportem niepełnosprawnych. Ostatnio była rzeczniczką Polskiego Komitetu Paraolimpijskiego, jest również w gronie doradców prezydenta RP Andrzeja Dudy.</p>
      <p>Do czasu wyboru nowego ministra sportu resortem kieruje sam premier RP Mateusz Morawiecki. W ubiegłej kadencji Ministerstwu Sportu szefował <a href="https://sportowefakty.wp.pl/la/witold-banka">Witold Bańka</a>. Były lekkoatleta został jednak wybrany nowym szefem WADA (Światowa Agencja Antydopingowa) i dlatego, mimo zwycięstwa Prawa i Sprawiedliwości w tegorocznych wyborach parlamentarnych, nie może dalej rządzić polskim sportem. </p>
      <p>WP SportoweFakty</p>
    </article>
  </body>
</html>