<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ryaboshapka_rozpoviv_kudy_peredaly_spravy_maydanu_331245.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T16:25:00+00:00"/>
    <meta property="og:title" content="Рябошапка розповів, куди передали &quot;справи Майдану&quot;"/>
    <meta property="og:description" content="&quot;Справи Майдану&quot; з Генеральної прокуратури частково передані до НАБУ, СБУ та в Нацполіцію."/>
  </head>
  <body>
    <article>
      <h1>Рябошапка розповів, куди передали "справи Майдану"</h1>
      <h2>"Справи Майдану" з Генеральної прокуратури частково передані до НАБУ, СБУ та в Нацполіцію.</h2>
      <address>
        <time datetime="2019-11-20T16:25:00+00:00">20 Nov 2019, 16:25</time>
      </address>
      <p>Про це на брифінгу стосовно припинення функції досудового розслідування органами прокуратури заявив Генеральний прокурор України Руслан Рябошапка, передає <a href="https://www.unn.com.ua/">УНН</a>.</p>
      <p>"Що стосується того, куди будуть передані "справи Майдану". Біля 40 проваджень передані до НАБУ вже Спеціалізованою антикорупційною прокуратурою. Це ті справи, які стосуються корупційних злочинів, а також ті, в яких є фігурантами високопосадовці, там, де можлива підслідність НАБУ. Менша частина справ передані до СБУ та Нацполіції. Власна левова частка таких проваджень згідно кримінально-процесуального кодексу має відійти до ДБР", - сказав Рябошапка.</p>
      <p>За його словами, наразі "справи Майдану" юридично передані до інших органів досудового розслідування, але фізично залишаються в Генеральній прокуратурі через великий обсяг.</p>
      <p>Нагадаємо, як писало <a href="https://galinfo.com.ua/news/bogdan_hotiv_prypynyty_rozsliduvannya_sprav_shchodo_maydanu_yanukovycha_i_ko__gorbatyuk_329889.html">Гал-інфо</a>, нещодавно  колишній начальник Управління спецрозслідування Генеральної прокуратури України Сергій Горбатюк повідомив, що керівник Офісу президента України Андрій Богдан закликав припинити розслідування злочинів під час Революції Гідності і економічні злочини Віктора Януковича і його оточення</p>
    </article>
  </body>
</html>