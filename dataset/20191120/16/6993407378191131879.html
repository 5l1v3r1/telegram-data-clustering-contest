<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-shtab-oos-obstrily/30283086.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T16:46:47+00:00"/>
    <meta property="og:title" content="Через обстріли бойовиків на Донбасі поранені 6 українських військових – штаб ООС"/>
    <meta property="og:description" content="У штабі Операції об’єднаних сил повідомили, що від початку поточної доби підтримувані Росією бойовики на Донбасі тричі обстріляли позиції Збройних сил України, шестеро українських військових зазнали п"/>
  </head>
  <body>
    <article>
      <h1>Через обстріли бойовиків на Донбасі поранені 6 українських військових – штаб ООС</h1>
      <address>
        <time datetime="2019-11-20T16:46:47+00:00">20 Nov 2019, 16:46</time>
      </address>
      <p>У штабі Операції об’єднаних сил повідомили, що від початку поточної доби підтримувані Росією бойовики на Донбасі тричі обстріляли позиції Збройних сил України, шестеро українських військових зазнали поранень.</p>
      <p>«Противник обстріляв позиції наших підрозділів з озброєння БМП, гранатометів різних систем та великокаліберних кулеметів», – йдеться в повідомленні.</p>
      <p>В угрупованні «ДНР» звинувачують українських військових в обстрілі околиць Донецька. В угрупованні «ЛНР» зведених даних про бойові дії не наводять.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За оцінками ООН, станом на 31 грудня 2018 року, унаслідок збройного конфлікту на Донбасі <a href="https://www.radiosvoboda.org/a/news-un-viyna-ukraina-zhertvy/29743577.html">загинули</a> від 12 тисяч 800 до 13 тисяч людей.</p>
    </article>
  </body>
</html>