<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/skilki-ukrayinciv-napisali-diktant-yednosti-bez-zhodnoyi-pomilki-cifra-vrazhaye_n169861"/>
    <meta property="og:site_name" content="Радіо Максимум"/>
    <meta property="article:published_time" content="2019-11-20T16:08:00+00:00"/>
    <meta property="og:title" content="Скільки українців написали диктант єдності без жодної помилки: цифра вражає - Радіо Максимум"/>
    <meta property="og:description" content="8 листопада, напередодні Дня Української мови та писемності, кожен охочий міг перевірити свої знання під час написання диктанту єдності. Тепер ми знаємо, скільки людей впоралися з цим завданням без жодної помилки. Відразу ж зауважимо, що цифра вас вразить!"/>
  </head>
  <body>
    <article>
      <h1>Скільки українців написали диктант єдності без жодної помилки: цифра вражає - Радіо Максимум</h1>
      <address><time datetime="2019-11-20T16:08:00+00:00">20 Nov 2019, 16:08</time> by <a rel="author">Лазур Назарій</a></address>
      <p>
        <b>8 листопада, напередодні Дня Української мови та писемності, кожен охочий міг перевірити свої знання під час написання диктанту єдності. Тепер ми знаємо, скільки людей впоралися з цим завданням без жодної помилки. Відразу ж зауважимо, що цифра вас вразить!</b>
      </p>
      <p>Виявилося, що <b>лише двоє людей</b> написали<b><a href="https://maximum.fm/radiodiktant-nacionalnoyi-yednosti-2019-onlajn-translyaciya-do-dnya-pisemnosti_n169256"> радіодиктант національної єдності</a></b> без жодної помилки. Один з переможців – шестикласниця із Закарпатської області Анастасія Швець. Про це розповіли співорганізатори диктанту Олександр Авраменко та Олена Зелінченко.</p>
      <related>
        <h4>І ще:</h4>
        <a href="https://maximum.fm/test-na-den-pisemnosti-i-movi-yak-dobre-ti-znayesh-ukrayinsku_n169309"/>
      </related>
      <p>Цьогоріч переможців визначали у трьох номінаціях. Перше місце – повністю без помилок, друге – написали цифри без лапок, третє місце – одна помилка.</p>
      <blockquote>Текст виявився складним, тому тільки двоє переможців. У минулому році можна було протягом двох днів піти до вченого, філолога, вивірити всі помилки, порадитися, а тут треба було протягом 15 хвилин відправити свою роботу. Тому перевірити диктант було неможливо. Думаю, саме цим і пояснюються лише двоє переможців, – розповів автор диктанту Олександр Авраменко.</blockquote>
      <p>Водночас, через те, що роботи надсилали за допомогою електронної пошти, складно визначити всю географію нинішнього диктанту. Втім найбільш активні регіони таки вдалося визначити.</p>
      <p>Зауважимо, що торік без помилок написали диктант 311 осіб.</p>
      <figure>
        <img src="https://maximum.fm/uploads/640w_DIR/media_news/2019/11/5dd5435a26c40641942200.JPG"/>
        <figcaption>Торік диктант без помилок написали 311 осіб</figcaption>
      </figure>
      <blockquote>Найактивнішими були Київська область, місто Київ, Донецька і Львівська області, – перерахувала Олена Зелінченко.</blockquote>
      <p>Крім цього, листи надходили і з-за кордону – 14 з Об'єднаних Арабських Еміратів, 5 – з Латвії, 4 – з Малайзії, 3 – з Німеччини, 2 – з Данії і по одному листу з Канади, Фінляндії, Норвегії, Сербії, Йорданії, Чехії, Ізраїлю, Франції, Польщі, Білорусі, Росії та Китаю.</p>
      <related>
        <h4>Читайте також:</h4>
        <a href="https://maximum.fm/tnmk-istoriya-ukrayini-za-5-hvilin-divitis-onlajn-piznavalnij-klip_n169822"/>
      </related>
      <p>Джерело: <a href="http://ukr.radio/news.html?newsID=91666&amp;fbclid=IwAR3bKRF41ciZeSA9dMQl5Uc6jJ0aOGACXAmljcQvEB5aBjXO-k7ujp78s6Y">UA: Українське радіо</a></p>
      <related>
        <h4>До теми</h4>
        <a href="https://maximum.fm/ukrayinski-zirki-i-sportsmeni-zapisali-potuzhne-video-do-dnya-gidnosti-ta-svobodi-2019_n169855"/>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
        <a href="https://maximum.fm/aktualnij-lajfhak-dlya-vodiyiv-shcho-robiti-yakshcho-zamerz-zamok_n169034"/>
      </related>
    </article>
  </body>
</html>