<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473869-warszawski-ratusz-sklada-zawiadomienie-do-prokuratury-ws-mn"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T16:10:36+00:00"/>
    <meta property="og:title" content="Aberracja! Warszawski ratusz składa zawiadomienie do prokuratury ws. MN. Powód? Między innymi hasło &quot;Tu jest Polska, nie Izrael&quot;"/>
    <meta property="og:description" content="&quot;Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości&quot; - poinformował PAP rzecznik warszawskiego ratusza Kamil Dąbrowa."/>
  </head>
  <body>
    <article>
      <h1>Aberracja! Warszawski ratusz składa zawiadomienie do prokuratury ws. MN. Powód? Między innymi hasło "Tu jest Polska, nie Izrael"</h1>
      <address><time datetime="2019-11-20T16:10:36+00:00">20 Nov 2019, 16:10</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości</b>
      </blockquote>
      <p>— powiedział w środę PAP rzecznik warszawskiego Urzędu Miasta Kamil Dąbrowa.</p>
      <figure>
        <iframe data-src="https://twitter.com/dabrowa_k/status/1197168222090465280" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak przekazał w rozmowie z PAP rzecznik stołecznego ratusza zdaniem urzędników symbole, znaki i hasła, które pojawiły się na Marszu Niepodległości wyczerpują znamiona nawoływania do nienawiści na tle różnic narodowościowych i etnicznych.</p>
      <p>Dodał, że chodzi między innymi o hasła „USA imperium zła”, „Czarny blok - biała siła”, „A na drzewach zamiast liści będą wisieć komuniści”, „Raz sierpem raz młotem czerwoną hołotę”, „Tu jest Polska, nie Izrael”.</p>
      <blockquote>Ponadto oprócz nawoływania do nienawiści na tle różnic narodowościowych i rasowych nasi eksperci, prawnicy znaleźli również takie czyny jak: sprowadzanie niebezpieczeństwa poprzez stosowanie otwartego ognia w zgromadzeniu podczas palenia flagi Unii Europejskiej i flagi LGBT</blockquote>
      <p>— powiedział Dąbrowa.</p>
      <p>Podał również, że kolejnym punktem w zawiadomieniu do prokuratury jest sprowadzenie bezpośredniego niebezpieczeństwa, które zagraża życiu lub zdrowiu osób „mającego postać rozprzestrzeniania substancji duszących poprzez użycie na masą skalę środków pirotechnicznych”.</p>
      <p>as/PAP/Twitter</p>
    </article>
  </body>
</html>