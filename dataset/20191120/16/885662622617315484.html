<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125683/kollimenoi-sto-kinito-toys-8-stoys-10-ellines"/>
    <meta property="og:site_name" content="Insider"/>
    <meta property="article:published_time" content="2019-11-20T16:30:00+00:00"/>
    <meta property="og:title" content="«Κολλημένοι» στο κινητό τους 8 στους 10 Έλληνες"/>
    <meta property="og:description" content="Καθημερινά συνδέεται στο Internet το 83% των Ελλήνων, σύμφωνα με έρευνα της Focus Bari."/>
  </head>
  <body>
    <article>
      <h1>«Κολλημένοι» στο κινητό τους 8 στους 10 Έλληνες</h1>
      <h2>Καθημερινά συνδέεται στο Internet το 83% των Ελλήνων, σύμφωνα με έρευνα της Focus Bari.</h2>
      <address>
        <time datetime="2019-11-20T16:30:00+00:00">20 Nov 2019, 16:30</time>
      </address>
      <p>«Οπαδοί» του <b>Mobile Internet</b> αποδεικνύονται οι Έλληνες καθώς <b>8 στους 10 επιλέγουν να σερφάρουν στο Διαδίκτυο </b>μέσω του κινητού τους τηλεφώνου.</p>
      <p>Σύμφωνα με έρευνα τη<b>ς Focus Bari</b>, 2 στους 3 Έλληνες, ηλικίας 35-54 συνδέονται στο διαδίκτυο <b>έως μια ώρα τη μέρα</b>, ενώ το 64% ηλικίας 13-24 ετών συνδέεται πάνω από μία ώρα.</p>
      <p>Η χώρα μας μάλιστα είναι από τις πιο ανεπτυγμένες ευρωπαϊκές χώρες στη <b>χρήση Smartphone </b>με καθολική χρήση από τις ηλικίες έως 44 ετών και διαρκώς αναπτυσσόμενη μεταξύ των μεγαλύτερων ηλικιακών ομάδων.</p>
      <figure>
        <img src="https://www.insider.gr/sites/default/files/inline-images/%CF%80%CE%B9%CE%BD%CE%B1%CE%BA%CE%B1%CF%82%20%20%CF%83%CE%BC%CE%B1%CF%81%CF%84%CF%86%CE%BF%CE%BD.JPG"/>
      </figure>
      <p>Η έρευνα δείχνει ακόμη, ότι<b> 4 στους 5 χρησιμοποιούν applications από το κινητό τους </b>με τις πιο δημοφιλείς εφαρμογές να είναι: σε ποσοστό <b>64% της επικοινωνίας</b> (viber, messenger, skype κλπ.), σε π<b>οσοστό 58% της κοινωνικής δικτύωσης</b> και σε ποσοστό 45%, οι εφαρμογές για μουσική/βίντεο.</p>
      <p>Καθημερινά συνδέεται στο Internet <b>το 83% των Ελλήνων,</b> ενώ η ενασχόλησή τους με τον ψηφιακό κόσμο έφτασε το 2019, το 89% ανεξαρτήτως συχνότητας. Ο μέσος χρόνος σύνδεσης είναι <b>213 λεπτά την ημέρα.</b> Τον μεγαλύτερο χρόνο σύνδεσης με 292 λεπτά καταγράφουν οι νέοι 18-24 ετών.</p>
      <p>6 στους 10 (59%) δηλώνουν καθημερινοί χρήστες των μέσων κοινωνικής δικτύωσης με έναν στους δύο χρήστες να αφιερώνουν έως μία ώρα τη μέρα.</p>
      <p>
        <b>Το 85% των ελληνικών νοικοκυριών έχει σύνδεση στο Internet</b>
      </p>
      <p>Συνδεδεμένα στο Internet είναι περισσότερα <b>από 8 στα 10 νοικοκυριά.</b> Παράλληλα το 43% δηλώνει ότι έχει Pay Tν. Οι περισσότεροι από αυτούς είναι κάτοικοι της Αττικής. Ενδεικτικό είναι ότι το <b>48% των νοικοκυριών της Αττικής</b> διαθέτει συνδρομητική τηλεόραση ενώ στα νοικοκυριά με περισσότερα από 4 μέλη το ποσοστό αυτό ανεβαίνει στο <b>51%</b>.</p>
      <p>Η σχέση των Ελλήνων με το Διαδίκτυο ξεκινά, σύμφωνα με την έρευνα από τις μικρές ηλικίες (5-6 ετών) <b>σε ποσοστό 63%</b>. Συνολικά το 78% των παιδιών ηλικίας 5 έως 12 ετών είναι χρήστες του Internet. Παράλληλα κινητό τηλέφωνο έχει 1 στα 6 παιδιά ηλικίας 5 έως 12 ετών.</p>
      <figure>
        <img src="https://www.insider.gr/sites/default/files/inline-images/%CE%A0%CE%B9%CE%BD%CE%B1%CE%BA%CE%B1%CF%82%20%CF%80%CE%B1%CE%B9%CE%B4%CE%B9%CE%B1%20%CE%BA%CE%B9%CE%BD%CE%B7%CF%84%CE%B1.JPG"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125638/kataigides-kai-halazi-tin-tetarti-se-ishy-ektakto-deltio-tis-emy"/>
        <a href="https://www.insider.gr/eidiseis/ellada/125231/o-konstantinos-mahairas-xerei-oti-mellon-mas-einai-konta-sti-fysi"/>
        <a href="https://www.insider.gr/eidiseis/ellada/125635/anastelletai-i-apergia-tis-genopdei"/>
      </related>
    </article>
  </body>
</html>