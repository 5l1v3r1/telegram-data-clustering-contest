<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/lenovo-flagship-store-milano-primo-europa/"/>
    <meta property="og:site_name" content="Webnews"/>
    <meta property="article:published_time" content="2019-11-20T16:26:00+00:00"/>
    <meta property="og:title" content="Lenovo Flagship Store a Milano, primo in Europa"/>
    <meta property="og:description" content="All'inizio del 2020 verrà aperto a Milano il primo Flagship Store europeo di Lenovo con zone espositive per i prodotti, auditorium, aree per eventi e bar."/>
  </head>
  <body>
    <article>
      <h1>Lenovo Flagship Store a Milano, primo in Europa</h1>
      <h2>All'inizio del 2020 verrà aperto a Milano il primo Flagship Store europeo di Lenovo con zone espositive per i prodotti, auditorium, aree per eventi e bar.</h2>
      <address><time datetime="2019-11-20T16:26:00+00:00">20 Nov 2019, 16:26</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il produttore cinese ha scelto Milano per aprire il primo <b>Flagship Store</b> europeo. Lo store è stato pensato come un luogo di incontro tecnologico e sociale, quindi non sarà solo uno spazio espositivo per i prodotti di <a href="https://www.webnews.it/recensioni/produttore/lenovo/">Lenovo</a>. L’apertura è previsto all’inizio del 2020.</p>
      <p>Il maggior produttore mondiale di computer ha suddiviso il Flagship Store in diverse aree. Ci sarà il tradizionale <b>showcase</b>, ovvero la “vetrina” dei prodotti e delle tecnologie Lenovo, ma anche un auditorium, zone dedicate al <b>co-working</b>, un angolo commerciale e un bar. Lo store occuperà tre piani dell’edificio situato tra Corso Matteotti e Via S. Pietro all’Orto, quindi in pieno centro di Milano. Uno degli obiettivi che il produttore intende raggiungere con l’apertura dello store è la diffusione delle tecnologie, tenendo conto non solo della loro incidenza sul progresso economico e produttivo, ma anche del ruolo come fattore di <b>inclusione sociale</b>.</p>
      <p>Secondo la vision di Lenovo (<b>Smarter Technology for All</b>), il Flagship Store è “un luogo in cui le persone incontrano la tecnologia e le possibilità che questa offre di migliorare la vita degli individui e contribuire al progresso della società”. <b>Emanuele Baldi</b>, Amministratore delegato e Country General Manager di Lenovo per l’Italia, ha dichiarato:</p>
      <blockquote>Siamo orgogliosi di aprire a Milano uno spazio di incontro tecnologico, sociale, culturale ma anche di relax e di svago, in cui le persone possano provare nuove esperienze con il mondo digitale. Ci auguriamo con questa iniziativa di dare un contributo alla creazione di un ecosistema dedicato all’innovazione che possa offrire a Milano ulteriore impulso verso l’apertura e la crescita internazionali.</blockquote>
      <p>Oltre alle aree dedicate ai <b>prodotti Lenovo</b>, dove il personale altamente qualificato assisterà i visitatori, ci saranno anche numerose zone di confronto e incontro, dove i visitatori potranno giocare, imparare e partecipare ad <b>eventi</b> e iniziative culturali.</p>
      <blockquote>Stiamo progettando un luogo dove sia possibile sperimentare e conoscere le tecnologie che migliorano la vita di oggi e quella futura, dalle soluzioni dell’high performance computing ai nuovi PC e tablet con IA, dai dispositivi connessi al gaming alla realtà virtuale fino agli smartphone. Aperto a soluzioni di partner e brand che hanno un ruolo fondamentale nell’innovazione. Forme e design del Flagship Store interpreteranno questo obiettivo e i valori di Lenovo, creando un contesto di conoscenza.</blockquote>
      <p>Se vuoi aggiornamenti su <i>Lenovo Flagship Store a Milano, primo in Europa</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>