<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/darbus-tottenham-klube-pradedantis-j-mourinho-issirinko-treneriu-staba/73305"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-20T16:32:30+00:00"/>
    <meta property="og:title" content="Darbus &quot;Tottenham&quot; klube pradedantis J. Mourinho išsirinko trenerių štabą"/>
    <meta property="og:description" content="Londono &quot;Tottenham&quot; futbolininkų netruks laukia pažintis su visiškai nauju trenerių štabu."/>
  </head>
  <body>
    <article>
      <h1>Darbus "Tottenham" klube pradedantis J. Mourinho išsirinko trenerių štabą</h1>
      <address>
        <time datetime="2019-11-20T16:32:30+00:00">20 Nov 2019, 16:32</time>
      </address>
      <p>Londono "Tottenham" futbolininkų netruks laukia pažintis su visiškai nauju trenerių štabu.</p>
      <p>Mauricio Pochettino vietą vyriausiojo trenerio poste užėmęs Jose Mourinho jau išsirinko savo ginklanešius, kurie bandys sugrąžinti komandą į pergalių kelią.</p>
      <p>Oficialiai patvirtinta, kad į trenerių štabą atvyksta "Lille" klube dirbę portugalai Joao Sacramento ir Nuno Santosas. Pastarasis dirbs vartininkų treneriu, o J. Sacramento užims asistento pareigas.</p>
      <p>Prie jų taip pat prisijungė kiti ilgamečiai stratego kolegos – Ricardo Formosinho, Giovanni Cerra ir Carlosas Lalina.</p>
      <p>ESPN priduria, kad į "Tottenham" klubą gali atvykti ir dar vienas "Lille" atstovas – tai sporto direktorius Luisas Camposas. J. Mourinho su juo palaiko puikius santykius ir norėtų bendradarbiauti "Tottenham" klube.</p>
      <p>Jis yra žinomas dėl tokių talentų suradimo kaip Fabinho, Bernardo Silvos, Thomo Lemaro, Anthony Martialio ar Nicolo Pepe.</p>
      <figure>
        <iframe data-src="https://twitter.com/SpursOfficial/status/1197179738068049924?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/losclive/status/1197152625260716032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>