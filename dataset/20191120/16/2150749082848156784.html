<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/yakshho-ne-vidstoyuvati-zhorstku-pozitsiyu-prodovzhennya-sanktsiy-proti-rf-to-yih-mozhut-znyati-gerashhenko/"/>
    <meta property="og:site_name" content="Прямий"/>
    <meta property="article:published_time" content="2019-11-20T16:14:00+00:00"/>
    <meta property="og:title" content="Якщо не відстоювати жорстку позицію продовження санкцій проти РФ, то їх можуть зняти - Геращенко"/>
    <meta property="og:description" content="Україна має захистити жорстку позицію щодо продовження санкцій проти Росії до моменту виконання нею Мінських угод. Про це &quot;Прямому&quot; розповіла співголова"/>
  </head>
  <body>
    <article>
      <h1>Якщо не відстоювати жорстку позицію продовження санкцій проти РФ, то їх можуть зняти - Геращенко</h1>
      <address>
        <time datetime="2019-11-20T16:14:00+00:00">20 Nov 2019, 16:14</time>
      </address>
      <p>
        <b>Україна має захистити жорстку позицію щодо продовження санкцій проти Росії до моменту виконання нею Мінських угод.</b>
      </p>
      <p>Про це <b>"Прямому"</b> розповіла співголова фракції "Європейська солідарність" <b>Ірина Геращенко.</b></p>
      <p>"У грудні ЄС розглядатиме питання пролонгації санкцій проти Росії. Якщо ми сьогодні не захистимо жорстку позицію нашої країни щодо подовження санкцій проти РФ до повного виконання нею Мінських угод, то санкції можуть зняти. Якщо чинній українській владі на це начхати, то наша політична сила не погоджується з такою позицією. Ми сьогодні працюємо на офіційних зустрічах, у кулуарах, щоб нагадати, що виклики гібридної війни є спільними для України та всієї Європи. Росія має бути покарана за свої злочини", - наголосила депутат.</p>
      <figure>
        <iframe src="https://www.youtube.com/embed/yatTJZtbxSk" width="640" height="360" data-service="Youtube" scrolling="no"/>
      </figure>
      <p>Нагадаємо, <a href="https://prm.ua/proshenko-zustrivsya-z-prem-yer-ministrom-horvatiyi-andreyem-plyenkovichem/">перебуваючи у Загребі для участі у Конгресі ЄНП, п'ятий Президент України, голова "Європейської Солідарності" Петро Порошенко зустрівся з прем’єр-міністром Хорватії Андреєм Плєнковічем.</a></p>
      <p>Раніше повідомлялося, що <a href="https://prm.ua/sanktsiyi-yes-proti-rosiyi-mayut-zalishatisya-do-povnogo-vikonannya-neyu-minskih-domovlenostey-poroshenko-zustrivsya-z-tuskom/">у ході робочого візиту до Хорватії для участі у Конгресі Європейської народної партії п’ятий Президент України, голова "Європейської Солідарності" Петро Порошенко</a> зустрівся з Президентом Європейської Ради Дональдом Туском.</p>
      <related>
        <h4>Схожі новини</h4>
        <a href="https://prm.ua/poroshenko-zustrivsya-z-prem-yer-ministrom-horvatiyi-andreyem-plyenkovichem/"/>
        <a href="https://prm.ua/rf-povinna-viplatiti-velicheznu-kompensatsiyu-ukrayini-ampu/"/>
        <a href="https://prm.ua/viyna-na-donbasi-boyoviki-11-raziv-obstrilyali-ukrayinski-pozitsiyi/"/>
      </related>
    </article>
  </body>
</html>