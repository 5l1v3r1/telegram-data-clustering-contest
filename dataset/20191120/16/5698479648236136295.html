<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/20/uk-pm-boris-johnson-never-seen-evidence-of-russian-interference"/>
    <meta property="og:site_name" content="euronews"/>
    <meta property="article:published_time" content="2019-11-20T16:37:11+00:00"/>
    <meta property="og:title" content="بوریس جانسون: هیچ مدرکی از دخالت روسیه در بریتانیا ندیده‌ام"/>
    <meta property="og:description" content="«تا آنجا که به این گزارش خاص مربوط می‌شود، هیچ دلیلی ندیدم که به خاطر نزدیک بودن زمان انتخابات، زمان تعیین شده برای انتشار آن را تغییر دهم.»"/>
  </head>
  <body>
    <article>
      <h1>بوریس جانسون: هیچ مدرکی از دخالت روسیه در بریتانیا ندیده‌ام</h1>
      <address><time datetime="2019-11-20T16:37:11+00:00">20 Nov 2019, 16:37</time> by <a rel="author">یورونیوز فارسی </a></address>
      <p>نخست وزیر بریتانیا می‌گوید هرگز مدرکی دال بر دخالت روسیه در بریتانیا مشاهده نکرده است.</p>
      <p>بوریس جانسون روز چهارشنبه ۲۰ آبان در پاسخ به پرسشی در مورد تصمیم دولت بریتانیا مبنی بر منتشر نکردن گزارش پارلمان درباره اتهام دخالت روسیه در سیاست‌های داخلی بریتانیا گفت: «من تاکنون هرگز و مطلقا هیچ مدرکی دال بر مداخله روسیه در فرآیندهای دموکراتیک بریتانیا ندیده‌ام.»</p>
      <p>وی در هیمن زمینه افزود: «تا آنجا که به این گزارش خاص مربوط می‌شود، هیچ دلیلی ندیدم که به خاطر نزدیک بودن زمان انتخابات، زمان تعیین شده برای انتشار آن را تغییر دهم.»</p>
      <p>کمیسیون اطلاعات و امنیت پارلمان بریتانیا گزارشی در مورد دخالت دولت روسیه در روند انتخابات گذشته بریتانیا تهیه کرده است. این گزارش پیشتر توسط سرویس‌های امنیتی این کشور تایید شده بود اما دولت بوریس جانسون آن را تایید نمی‌کند، مسئله‌ای که انتشار آن پیش از انتخابات دوازدهم دسامبر در این کشور را غیرممکن خواهد کرد.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2018/03/27/sergei-skripal-russia-uk-spy-crisis-roots-moscow-london-positions">روسیه و بریتانیا؛ از لیتویننکو تا اسکریپال</a>
        </li>
        <li>
          <a href="https://farsi.euronews.com/2019/06/28/video-trump-says-putin-don-t-meddle-in-us-election">«شوخی» ترامپ با پوتین: در انتخابات دخالت نکن</a>
        </li>
      </ul>
    </article>
  </body>
</html>