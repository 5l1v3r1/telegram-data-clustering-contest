<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=506764"/>
    <meta property="og:site_name" content="0404"/>
    <meta property="article:published_time" content="2019-11-20T16:18:45+00:00"/>
    <meta property="og:title" content="חשש לחיידק ליסטריה בסדרת דג סלמון מעושן. החברה לציבור: החזירו את המוצר"/>
    <meta property="og:description" content="חברת 'ויליגר' הודיעה הערב (רביעי), על החזרה יזומה של המוצר סלמון מעושן מצונן VKING, באריזה של 100 גרם, זאת בעקבות דיגום של שירות המזון בו נמצא חיידק ליסטרי"/>
  </head>
  <body>
    <article>
      <h1>חשש לחיידק ליסטריה בסדרת דג סלמון מעושן. החברה לציבור: החזירו את המוצר</h1>
      <address><time datetime="2019-11-20T16:18:45+00:00">20 Nov 2019, 16:18</time> by <a rel="author">חדשות 0404</a></address>
      <p>חברת 'ויליגר' הודיעה הערב (רביעי), על החזרה יזומה של המוצר סלמון מעושן מצונן VKING, באריזה של 100 גרם, זאת בעקבות דיגום של שירות המזון בו נמצא חיידק ליסטריה מונוציטוגנס.</p>
      <p>ברקוד המוצר שמוסר מהמדפים הוא: 7290002077725. מדובר אך ורק במוצר אשר יוצר ב-7 בנובמבר 2019 והתאריך האחרון לשימוש בו הוא ה-7 בדצמבר 2019.</p>
      <p>חיידק ליסטריה מונוציטוגנס הוא חיידק העלול לגרום למחלה באוכלוסיה בסיכון גבוה כגון: בעלי מערכת חיסון מוחלשת וקשישים, ואף לגרום להפלות בקרב נשים הרות.</p>
      <p>מטעם החברה נמסר: "בתיאום עם שירות המזון ולמען הזהירות, אנו עוצרים את השיווק ואוספים את המוצר כמפורט ומבקשים החזרתו. הציבור מתבקש שלא לצרוך את המוצר המפורט לעיל. ניתן להחזיר את המוצר ולקבל את התמורה בגינו בתיאום עם שרות הלקוחות שלנו, בטלפון: 1-800-50-40-50. לפרטים נוספים ניתן לפנות לחברה בטלפון: 1-800-50-40-50".</p>
    </article>
  </body>
</html>