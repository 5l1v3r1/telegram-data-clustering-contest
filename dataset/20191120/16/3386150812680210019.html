<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/crime/11-lakh-fraud-showing-job-bait/"/>
    <meta property="og:site_name" content="Lokmat"/>
    <meta property="article:published_time" content="2019-11-20T16:30:46+00:00"/>
    <meta property="og:title" content="नोकरीचे आमिष दाखवून ११ लाखांची फसवणूक"/>
    <meta property="og:description" content="समाजकल्याण विभागात कनिष्ठ लिपिक पदावर नोकरी लावून देण्याचे आमिष दाखवून एका तरुणाची ११ लाखांची फसवणूक केल्याची घटना बुधवारी सायंकाळी उघडकीस आली."/>
  </head>
  <body>
    <article>
      <h1>नोकरीचे आमिष दाखवून ११ लाखांची फसवणूक</h1>
      <h2>समाजकल्याण विभागात कनिष्ठ लिपिक पदावर नोकरी लावून देण्याचे आमिष दाखवून एका तरुणाची ११ लाखांची फसवणूक केल्याची घटना बुधवारी सायंकाळी उघडकीस आली.</h2>
      <address><time datetime="2019-11-20T16:30:46+00:00">20 Nov 2019, 16:30</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>अमरावती : समाजकल्याण विभागात कनिष्ठ लिपिक पदावर <a href="https://www.lokmat.com/topics/job/">नोकरी</a> लावून देण्याचे आमिष दाखवून एका तरुणाची ११ लाखांची फसवणूक केल्याची घटना बुधवारी सायंकाळी उघडकीस आली. रवींद्र खंडारे, अंकुश सावळकर यांच्यासह अन्य पाच जणांचा आरोपींमध्ये सहभाग आहे.</p>
      <p>पोलीस सूत्रानुसार, गोकुल मुकुंद खंडारे (२५, रा. दोनद, बार्शिटाकळी, जि.अकोला) याला नातेवाईक असणारा रवींद्र खंडारे यांने समाज कल्याण विभागात कनिष्ठ लिपिक पदावर <a href="https://www.lokmat.com/topics/job/">नोकरी</a> लावून देण्याचे आमिष दाखविले. त्यासाठी गोकुलने शेती विकून रवींद्रला प्रथम ५ लाख रुपये दिले. त्यानंतर काही दिवसांत वडाळी परिसरात आणखी ६ लाख रुपये दिले.</p>
      <p>दरम्यान आरोपींनी संगनमत करून गोकुल खंडारेला नोकरीची बनावट आर्डरसुद्धा दिली. मात्र, आपली फसवणूक झाल्याचे कळताच गोकुल खंडारे याने बुधवारी फ्रेजरपुरा पोलीस ठाणे गाठून तक्रार नोंदविली. त्यानुसार <a href="https://www.lokmat.com/topics/police/">पोलिसांनी</a> सात आरोपींविरुद्ध भादंविच्या कलम ४२०, ४१९, ४६५, ४६८, ४७१, १२० ब, ३४ अन्वये गुन्हा नोंदविला. पुढील तपास पोलीस निरीक्षक पुंडलिक मेश्राम यांच्या मार्गदर्शनात पोलीस अधिकारी करीत आहेत.</p>
    </article>
  </body>
</html>