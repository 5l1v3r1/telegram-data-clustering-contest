<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76949-V-nocnych-vlakoch-na-Slovensku-testuju-pritomnost-SBS-Za-7-dni-musela-ochranka-zakrocit-13krat"/>
    <meta property="og:site_name" content="REFRESHER"/>
    <meta property="article:published_time" content="2019-11-20T16:10:00+00:00"/>
    <meta property="og:title" content="V nočných vlakoch na Slovensku testujú prítomnosť SBS. Za 7 dní musela ochranka zakročiť 13-krát"/>
    <meta property="og:description" content="Či bude ZSSK využívať prítomnosť zamestnancov SBS aj z dlhodobého hľadiska sa ešte len uvidí."/>
  </head>
  <body>
    <article>
      <h1>V nočných vlakoch na Slovensku testujú prítomnosť SBS. Za 7 dní musela ochranka zakročiť 13-krát</h1>
      <address><time datetime="2019-11-20T16:10:00+00:00">20 Nov 2019, 16:10</time> by <a rel="author">Jakub Paulík</a></address>
      <p>
        <b>Či bude ZSSK využívať prítomnosť zamestnancov SBS aj z dlhodobého hľadiska sa ešte len uvidí.</b>
      </p>
      <p><b>V nočných vlakoch</b> dochádza k pravidelnému obťažovaniu cestujúcich ich spolucestujúcimi. Vo väčšine prípadov sa navyše ukáže, že bola osoba, niekedy aj viaceré osoby boli <b>pod vplyvom alkoholu</b>. S ohľadom na štatistiky odboru inšpekcie a kontroly, Železničná spoločnosť Slovensko zvažuje, že vo vlakoch ZSSK budú po novom jazdiť aj príslušníci SBS, informuje <a href="https://www.slovakrail.sk/sk/aktuality/zssk-chce-zvysit-pocit-bezpecia-v-nocnych-vlakoch-testuje-ich-sprevadzanie-prislusnikmi-bezpecnostnej-sluzby.html"><b>portál Slovak Rail</b></a>.</p>
      <p>Testovanie prítomnosti ochrankárov vo vlakoch ZSSK prebieha už <b>od 1. novembra 2019</b> a malo by trvať <b>do februára budúceho roku</b>. Príslušníkov SBS budeš môcť počas najbližších mesiacov stretnúť vo vlakoch R 800 Poľana, R 801 Poľana či R 614 Zemplín a R 615 Zemplín. Ide o linky medzi Bratislavou – Zvolenom – a Prešovom a medzi Bratislavou – Žilinou – a Humenným.</p>
      <related>
        <a href="https://refresher.sk/67490-Dispecer-RegioJetu-Henrich-Pocas-hurikanu-cestujuci-vo-vlaku-nocovali-Za-preplnenost-vlakov-nemozeme-Rozhovor"/>
      </related>
      <p><b>A ako doposiaľ prebiehalo samotné testovanie?</b> Už v priebehu prvých 7 dní mali ochrankári zasahovať proti cestujúcim 13-krát. Išlo o ľudí pod vplyvom alkoholu, ktorí vykazovali znaky agresívneho správania, ale taktiež o takzvaných „čiernych pasažierov“ bez zakúpeného cestovného lístku.</p>
      <p>Filip Hlubocký, predseda predstavenstva a generálny riaditeľ ZSSK, tvrdí, že <b>vlakvedúci sa nemôžu neustále stavať proti agresívnym cestujúcim</b> a pravidelné privolávanie policajtov iba zvyšuje meškania vlakov. A práve v tomto bode tkvie dôvod, prečo sa ZSSK rozhodli spustiť testovací experiment so zamestnancami SBS, ktorý bude spoločnosť stáť približne 34 000 €.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76513-Z-Bratislavy-do-Prahy-len-za-dve-hodiny-Predsedovia-vlad-CR-a-SR-chcu-spolocne-rozvijat-vlakove-spojenia-v-strednej-Europe"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>