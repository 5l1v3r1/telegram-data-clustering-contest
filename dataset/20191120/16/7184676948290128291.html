<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/chorna-p-yatnytsya-2019-shho-treba-znaty-pro-golovnyj-rozprodazh-roku/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T16:56:14+00:00"/>
    <meta property="og:title" content="Чорна п’ятниця 2019: що треба знати про головний розпродаж року"/>
    <meta property="og:description" content="Чорна п'ятниця 2019 припадає на 29 листопада. Цього дня відбудуться розпродажі та очікуються максимальні знижки."/>
  </head>
  <body>
    <article>
      <h1>Чорна п’ятниця 2019: що треба знати про головний розпродаж року</h1>
      <h2>День знижок наближується</h2>
      <address>
        <time datetime="2019-11-20T16:56:14+00:00">20 Nov 2019, 16:56</time>
      </address>
      <p><a href="https://narodna-pravda.ua/2018/11/23/chorna-p-yatnitsya-z-yavilosya-tsikave-video-togo-shho-vidbuvayetsya-v-kiyevi/">Чорна п’ятниця</a> 2019 припадає на 29 листопада, саме цього дня відбудуться розпродажі та очікуються максимальні знижки.</p>
      <p>Про те, як відбувається Чорна п’ятниця в українських магазинах, розповідає НАРОДНА ПРАВДА із посиланням на <a href="https://strana.ua/news/234514-kakoho-chisla-chernaja-pjatnitsa-2019-skidki-i-aktsii-v-ukrainskikh-mahazinakh.html">Страна.</a></p>
      <p>Loading...</p>
      <p>Більшість українських магазинів беруть участь в розпродажах і вже оголосили знижки, від 15 до 90%. У “Фокстроті” і “Цитрусі” безпосередньо в Чорну п’ятницю обіцяють максимальні знижки до 70%.</p>
      <p>Спортивні торгові марки New Balance, Puma, Adidas, Reebok скинуть ціни на 20-30%. В Stylus і “Ельдорадо” – до мінус 50%, в Lee Cooper і Mango – дешевше на 50%. В Pierre Cardin – зниження цін до 60%. Puma обіцяє – 50% на весь асортимент товарів, в JYSK – знижки до 70%, Women’secret знизить ціни на 40%, взуттєвий магазин Intertop представить знижки дорослим і дітям до 50%.</p>
      <p>Однак є одне “але”. Варто звернути увагу, що гучні оголошення про знижки містять слово “до”. Багато магазинів одягу та взуття максимально знизять ціни тільки на деякі речі зі старих колекцій, які залишилися в неходових розмірах і кольорах. А продавців проінструктували пропонувати покупцям речі подорожче з мінімальними знижками. При цьому в ряді випадків економія може виявитися сумнівною, адже аналогічні товари можна купити на іноземних сайтах на порядок дешевше, тим більше, що долар подешевшав.</p>
      <p>Це саме стосується й гаджетів та побутової техніки. Варто промоніторити ціни заздалегідь, адже деякі продавці перед стартом розпродажів піднімають їх, щоб потім знизити цінник.</p>
      <p>Примітно, що за даними Black Friday Global, Чорна п’ятниця є днем, коли до українських магазинів приходить втричі більше покупців. Для більших продажів продавці оголошують “чорними” найближчі вихідні після п’ятниці, або й весь тиждень – до грудня.</p>
      <p>Листопадові розпродажі рік тому стали показовими: зростання продажів в середньому по ринку збільшилося на 410%. Здебільшого українці купували одяг і взуття, електроніку і побутову техніку, а також косметику і парфумерію.</p>
      <p>Цього року, судячи з падіння попиту на одяг та техніку, купівельна спроможність в Україні знизилася. Відтак середньому в Чорну п’ятницю українці планують витратити трохи більше 3 тисяч гривень.</p>
      <p>До слова, у період з 19-25 листопада 2018 року – тиждень «чорної п’ятниці» – <a href="https://narodna-pravda.ua/2018/12/07/chorna-p-yatnytsya-na-shho-ukrayintsi-vytratyly-milyardy-gryven/">українці витратили 2,5 млрд гривень.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>