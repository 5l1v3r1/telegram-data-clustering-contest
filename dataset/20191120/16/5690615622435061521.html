<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836877-ryaboshapka-rozpoviv-pro-poshkodzheni-dokazi-u-spravakh-maydanu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T16:46:00+00:00"/>
    <meta property="og:title" content="Рябошапка розповів про пошкоджені докази у &quot;справах Майдану&quot;"/>
    <meta property="og:description" content="КИЇВ. 20 листопада. УНН. Генеральна прокуратура України здійснює службове розслідування щодо крадіжки доказів у &quot;справах Майдану&quot;, деякі докази пошкоджені і …"/>
  </head>
  <body>
    <article>
      <h1>Рябошапка розповів про пошкоджені докази у "справах Майдану"</h1>
      <address><time datetime="2019-11-20T16:46:00+00:00">20 Nov 2019, 16:46</time> by <a rel="author">Антоніна Карташева</a></address>
      <p><b>КИЇВ. 20 листопада. УНН.</b> Генеральна прокуратура України здійснює службове розслідування щодо крадіжки доказів у "справах Майдану", деякі докази пошкоджені і відновити їх не можна. Про це заявив генеральний прокурор України Руслан Рябошапка на брифінгу стосовно припинення функції досудового розслідування органами прокуратури, передає кореспондент <b>УНН</b>.</p>
      <p>"Генеральна інспекція Генеральної прокуратури здійснює службове розслідування за тим фактом, який був публічно оприлюднений щодо пропажі двох томів з одного з кримінальних проваджень. У нас є факти, що деякі з речових доказів, носії інформації, пошкоджені і не можна відтворити цю інформацію. Ми теж їх розслідуємо і відповідно суспільство проінформуємо", – сказав Рябошапка.</p>
      <p>Нагадаємо, "справи Майдану" з Генеральної прокуратури<a href="https://www.unn.com.ua/uk/news/1836866-ryaboshapka-rozpoviv-kudi-peredali-spravi-maydanu"> частково передані</a> до НАБУ, СБУ та в Нацполіцію.</p>
      <p>Як повідомлялося раніше, слідство у справах Майдану <a href="https://www.unn.com.ua/uk/news/1836769-slidstvo-u-spravakh-maydanu-zupinyayetsya-20-listopada-advokat">зупиняється 20 листопада</a> до, як мінімум, 3 грудня, через те, що у Верховній Раді не встигли проголосувати за зміни до закону про ДБР.</p>
    </article>
  </body>
</html>