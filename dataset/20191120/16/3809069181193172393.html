<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416834/kykloforise-o-tritos-tomos-toy-prasinoy-graphic-novel-1908"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T16:17:32+00:00"/>
    <meta property="og:title" content="Κυκλοφόρησε ο τρίτος τόμος του «πράσινου» graphic novel «1908»"/>
    <meta property="og:description" content="Γκολ, ξύλο και φυλακή. Έρωτας, ρομαντισμός και φιλία. Ίντριγκες και ραδιουργίες. Ρατσισμός κι αλληλεγγύη. Παρασκήνιο και παιχνίδια εξουσίας. Αναρχία. Προσκοπισμός. Αυτοθυσία, θάνατος κι αναγέννηση. Έντονα συναισθήματα, αντιθέσεις και πρωτόγνωρες εμπειρίες, βιώνουν οι πρωταγωνιστές του τόμου 03 του «1908», στην Αθήνα των Βαλκανικών Πολέμων. "/>
  </head>
  <body>
    <article>
      <h1>Κυκλοφόρησε ο τρίτος τόμος του «πράσινου» graphic novel «1908»</h1>
      <h2>Γκολ, ξύλο και φυλακή. Έρωτας, ρομαντισμός και φιλία. Ίντριγκες και ραδιουργίες. Ρατσισμός κι αλληλεγγύη. Παρασκήνιο και παιχνίδια εξουσίας. Αναρχία. Προσκοπισμός. Αυτοθυσία, θάνατος κι αναγέννηση. Έντονα συναισθήματα, αντιθέσεις και πρωτόγνωρες εμπειρίες, βιώνουν οι πρωταγωνιστές του τόμου 03 του «1908», στην Αθήνα των Βαλκανικών Πολέμων. </h2>
      <address><time datetime="2019-11-20T16:17:32+00:00">20 Nov 2019, 16:17</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Το «Άλμα στην αιωνιότητα» χωρίζεται σε δύο υποϊστορίες. Στο πρώτο μέρος, απεικονίζονται ο εκρηκτικός χαρακτήρας του Γιώργου Καλαφάτη και τα πρώτα θερμά επεισόδια στα γήπεδα, τα οποία οδηγούν τον ιδρυτή του Παναθηναϊκού πίσω από τα κάγκελα,</p>
      <p>Στο δεύτερο μέρος, πρωταγωνιστής είναι ο Κωστής Τσικλητήρας. Η ιστορία διαδραματίζεται σε πολλαπλά μέτωπα: από το Ολυμπιακό Στάδιο της Στοκχόλμης στο πεδίο της μάχης στα βουνά της Ηπείρου. Από την καταξίωση, τα μετάλλια και τις δάφνες, στη μουντάδα του πολέμου. Από τη γεμάτη χαρές κι επιτυχίες ζωή, στον θάνατο. </p>
      <p>Όπως και στους προηγούμενους τόμους, έτσι και στον 03, τα σκίτσα συνοδεύονται από επεξηγηματικά κείμενα και ιστορικές αποκαλύψεις. Αυτή τη φορά, το «1908» σας επιφυλάσσει κάποια ντοκουμέντα, που αναμένεται... να συζητηθούν έντονα!</p>
      <p>Το βιβλίο κυκλοφορεί από την εκδοτική Belle Epoque, είναι διαθέσιμο στο vivliapao.gr και, εντός λίγων ημερών, σε όλα τα κεντρικά βιβλιοπωλεία.</p>
      <p>Άλμα στην αιωνιότητα - «1908» τόμος 03</p>
      <p>Εκδοτική Belle Époque</p>
      <p>Εικονογράφηση: Πέτρος Μπάλτας</p>
      <p>Σενάριο-κείμενα: Ανδρέας Οικονόμου</p>
      <p>Τιμή 6,9 ευρώ</p>
      <p>Σελίδες 48</p>
      <p>Μέγεθος 17 x 24 εκ.</p>
    </article>
  </body>
</html>