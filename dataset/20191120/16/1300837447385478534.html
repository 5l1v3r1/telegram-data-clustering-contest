<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/tlc/2019/11/20/huawei-siamo-certi-italia-scelga-approccio-giusto-su-5g_2d845f79-df4d-4e1d-b212-506eb76e4d58.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T16:45:40+00:00"/>
    <meta property="og:title" content="Huawei, siamo certi Italia scelga approccio giusto su 5G"/>
    <meta property="og:description" content="Così Abraham Liu direttore dell'Ufficio di rappresentanza dell'azienda (ANSA)"/>
  </head>
  <body>
    <article>
      <h1>Huawei, siamo certi Italia scelga approccio giusto su 5G</h1>
      <h2>Così Abraham Liu direttore dell'Ufficio di rappresentanza dell'azienda</h2>
      <address><time datetime="2019-11-20T16:45:40+00:00">20 Nov 2019, 16:45</time> by <a rel="author">Redazione ANSA</a></address>
      <p>"Siamo certi che le autorità italiane continueranno a scegliere un approccio basato sui fatti. Huawei è guida nella sicurezza informatica e accoglie con favore l'approccio dell'Ue sulla sicurezza del 5G". Lo ha detto Abraham Liu direttore dell'Ufficio di rappresentanza di Huawei all'ANSA, a margine dell'evento "The Brussels 5G Assembly", a Bruxelles, sul potenziale del 5G nella lotta contro il cambiamento climatico, la deforestazione e la povertà.</p>
      <p>Durante la conferenza Huawei ha affermato di aver inserito il criterio della sostenibilità, il "verde", nei principali prodotti e servizi 5G: "La sovranità digitale europea e il suo sviluppo sostenibile sono obiettivi complementari" ha dichiarato Abraham Liu.</p>
      <p>Nel prossimo decennio che vedrà una nuova trasformazione digitale con una iper-connettività dove il 5G sarà la guida di una combinazione di tecnologie "sarà necessario un approccio multi-stakeholder che coinvolga i responsabili politici e le società private per liberare il potenziale valore della creazione, accelerare i progressi sugli obiettivi di sviluppo sostenibile e ridurre il divario digitale" ha affermato Mark Spelman, Direttore della leadership di pensiero del World Economic Forum.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>