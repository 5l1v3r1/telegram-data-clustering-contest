<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919333/%D8%A7%D9%81%D8%B2%D8%A7%DB%8C%D8%B4-%D8%AA%D9%85%D8%A7%D8%B3-%D9%87%D8%A7%DB%8C-%D9%85%D8%B1%D8%AF%D9%85%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D8%B1%D8%B4%D8%AA-%D8%A8%D8%A7-%D8%B3%D8%A7%D9%85%D8%A7%D9%86%D9%87-%DB%B1%DB%B2%DB%B4"/>
    <meta property="og:site_name" content="ایسنا"/>
    <meta property="article:published_time" content="2019-11-20T16:49:09+00:00"/>
    <meta property="og:title" content="افزایش تماس های مردمی شهرستان رشت با سامانه ۱۲۴"/>
    <meta property="og:description" content="ایسنا/گیلان رئیس صنعت، معدن و تجارت شهرستان رشت با بیان اینکه طی چند روز اخیر گزارشات مردمی با سامانه ۱۲۴ زیاده شده، تصریح کرد: بازار پیوسته و به صورت ۲۴ ساعته در حال رصد و پایش است و با هرگونه افزایش قیمتی برخورد می شود."/>
  </head>
  <body>
    <article>
      <h1>افزایش تماس های مردمی شهرستان رشت با سامانه ۱۲۴</h1>
      <address><time datetime="2019-11-20T16:49:09+00:00">20 Nov 2019, 16:49</time> by <a rel="author">محدثه مهدوی</a></address>
      <p>ایسنا/گیلان رئیس صنعت، معدن و تجارت شهرستان رشت با بیان اینکه طی چند روز اخیر گزارشات مردمی با سامانه ۱۲۴ زیاده شده، تصریح کرد: بازار پیوسته و به صورت ۲۴ ساعته در حال رصد و پایش است و با هرگونه افزایش قیمتی برخورد می شود.</p>
      <p>محمد خانزاده عصر امروز در جلسه ستاد تنظیم بازار شهرستان رشت که در فرمانداری این شهرستان برگزار شد، اظهار کرد: طبق آخرین مصوبه ستاد تنظیم بازار در پی تغییر نرخ بنزین هیچ یک از اصناف یا اتحادیه ها حق افزایش قیمت را ندارد.</p>
      <p>رئیس صنعت، معدن و تجارت شهرستان رشت با بیان اینکه کلیه اصناف و اتحادیه ها مکلف شدند تا در کنار کارشناسان ما در سطح بازار برای بازرسی ها حضور داشته باشند، افزود: از ۱۰۷ هزار واحد صنفی در استان، ۳۰ هزار واحد صنفی در شهرستان رشت قرار دارد که بازرسی از تک تک این واحدها مشکل است در همین راستا از اتحادیه و اصناف خواسته شده تا خود نیز رصد داشته باشند.</p>
      <p>وی با بیان اینکه کمبود کالا نداریم، گفت: هر کالایی که در انبار داریم در صورت نیاز می توانیم، توزیع کنیم. در حال حاضر ۱۶۰۰ تن شکر ذخیره داریم که در صورت تقاضا توزیع می شود، همچنین گوشت هم با همان قیمت قبل در حال توزیع در بازار است.</p>
      <p>خانزاده با بیان اینکه طی چند روز اخیر گزارشات مردمی به سامانه ۱۲۴ سازمان صمت زیاده شده، تصریح کرد: بازار پیوسته و به صورت ۲۴ ساعته در حال رصد و پایش است و با هرگونه افزایش قیمتی برخورد می شود.</p>
      <p>رئیس صمت شهرستان رشت بیان کرد: با توجه به اینکه در خدمات برون شهری که اغلب با سوخت گازوئیل انجام می شود، افزایش قیمت نداریم اما برخی حمل بار به میدان تره بار شهرستان رشت با خودروهای نیسان انجام می گیرد که  در این راستا خواستیم تا تمهیداتی انجام گیرد و مشکل این رانندگان نیز حل شود. برای آژانسها هم سهمیه سوخت بر اساس در نظر گرفته می شود و بر اساس پیمایش، مابه تفاوت به رانندگان پرداخت می شود. همچنین برای آموزشگاه های رانندگی هم مقرر شده تا سهمیه در نظر گرفته شود.</p>
      <p>انتهای پیام</p>
    </article>
  </body>
</html>