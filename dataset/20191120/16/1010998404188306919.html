<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/zelenski-iska-da-provede-izbori-za-mestna-vlast-v-donbas.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T16:53:00+00:00"/>
    <meta property="og:title" content="Зеленски иска да проведе избори за местна власт в Донбас"/>
    <meta property="og:description" content="Украинският президент възнамерява да постави въпроса на срещата на върха в Париж"/>
  </head>
  <body>
    <article>
      <h1>Зеленски иска да проведе избори за местна власт в Донбас</h1>
      <h2>Украинският президент възнамерява да постави въпроса на срещата на върха в Париж</h2>
      <address><time datetime="2019-11-20T16:53:00+00:00">20 Nov 2019, 16:53</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Украинският президент Володимир Зеленски разглежда възможността за провеждане на избори в Донбас.</p>
      <p>Това е една от точките, по които ще преговаря държавният глава на срещата на върха в т. нар. „Нормандски формат”, която ще се състои на 9 декември в Париж.</p>
      <p>Пред журналисти Зеленски заяви, че намеренията на Украйна са да договори спиране на огъня в Донбас, както и да си върне пълния контрол над границата с Русия, съобщава „РИА Новости”.</p>
      <p>„Четвъртият въпрос, който не е от лесните, защото има много съставни, е възможността за провеждане на местни избори вече на изцяло украинска територия, а не временно окупирана”, посочва украинският президент.</p>
    </article>
  </body>
</html>