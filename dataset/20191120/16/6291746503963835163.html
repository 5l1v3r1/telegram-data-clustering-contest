<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/meteo-previsioni-giovedi-21-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-20T16:31:39+00:00"/>
    <meta property="og:title" content="Meteo: le previsioni per domani, giovedì 21 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Meteo: le previsioni per domani, giovedì 21 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-20T16:31:39+00:00">20 Nov 2019, 16:31</time>
      </address>
      <p>Le previsioni del meteo per giovedì dicono che sarà una giornata ancora molto nuvolosa in gran parte d’Italia, con brutto tempo diffuso soprattutto sulle regioni tirreniche. Nelle regioni del <b>Nord</b> ci sarà cielo nuvoloso con piogge sparse fin dalle prime ore della giornata, e verso sera le precipitazioni si faranno più intense sul Friuli Venezia Giulia. Al <b>Centro</b>, invece,<b> </b>le piogge interesseranno le aree costiere di Lazio e Toscana, e la Sardegna occidentale. Ci saranno molte nubi anche al <b>Sud</b>,<b> </b>con possibilità di deboli piogge sulla Campania nel pomeriggio.</p>
      <slideshow>
        <figure>
          <img src="https://www.ilpost.it/wp-content/uploads/2019/11/Mattina-4.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/Pomeriggio-6.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/Sera-5.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/Notte-5.png"/>
          <figcaption>Notte</figcaption>
        </figure>
      </slideshow>
      <p>
        <b>Le previsioni meteo per Roma</b>
      </p>
      <p>A Roma sarà una giornata prevalentemente nuvolosa, ma nel pomeriggio ci sono buone probabilità che piova. La massima sarà di 15 gradi nel primo pomeriggio.</p>
      <figure>
        <img src="https://www.ilpost.it/wp-content/uploads/2019/11/Roma-1.png"/>
      </figure>
      <p>
        <b>Le previsioni meteo per Milano</b>
      </p>
      <p>A Milano ci sarà cielo nuvoloso e nebbia al mattino – come nel <a href="https://www.ilpost.it/2018/11/05/nebbia-milano/">più classico dei luoghi comuni milanesi</a> –  ma non dovrebbe piovere fino a sera. La temperatura massima sarà di 12 gradi verso le 13.</p>
      <figure>
        <img src="https://www.ilpost.it/wp-content/uploads/2019/11/Milano-1.png"/>
      </figure>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/19/newsletter-consumismi-di-natale/"/>
        <a href="https://www.ilpost.it/2019/11/19/google-algoritmi-interventi-manuali/"/>
        <a href="https://www.ilpost.it/2019/11/19/servizi-streaming-pirateria-torrent/"/>
      </related>
    </article>
  </body>
</html>