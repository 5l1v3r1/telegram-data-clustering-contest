<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/angela-merkel-is-reszvetet-nyilvanitott/dzle6yb"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T16:54:19+00:00"/>
    <meta property="og:title" content="Angela Merkelt is megdöbbentette Richard von Weizsäcker tragikus halála - így reagált"/>
    <meta property="og:description" content="Németország megdöbbenéssel fogadta az orvos és a néhai államfő fia, Richard von Weizsäcker meggyilkolását. Szerdán Angela Merkel is kifejezte részvétét az elhunyt orvos hozzátartozóinak."/>
  </head>
  <body>
    <article>
      <h1>Angela Merkelt is megdöbbentette Richard von Weizsäcker tragikus halála - így reagált</h1>
      <address><time datetime="2019-11-20T16:54:19+00:00">20 Nov 2019, 16:54</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Németország megdöbbenéssel fogadta az orvos és a néhai államfő fia, </b>
            <a href="https://www.blikk.hu/aktualis/kulfold/halalra-keseltek-a-volt-nszk-elnok-fiat-egy-korhazban/4f5jw7p">
              <b>Richard von Weizsäcker meggyilkolását</b>
            </a>
            <b>. Szerdán Angela Merkel is kifejezte részvétét az elhunyt orvos hozzátartozóinak.</b>
          </b>
        </i>
      </p>
      <p>Angela Merkel és a kormány valamennyi tagja együtt érez az egész családdal - jelentette ki Steffen Seibert kormányszóvivő hozzátéve, hogy rettenetes csapás érte a von Weizsäcker családot.</p>
      <p>(<a href="https://www.blikk.hu/legfrissebb">Legfrissebb hírek itt</a>)</p>
      <p><u>Az 59 éves férfit kedd este szúrták le, egy nyilvános ismeretterjesztő előadás közben, amit kórházának egyik rendezvénytermében tartott.</u> A támadót megpróbálta megállítani egy rendőr, de sikertelenül; ő súlyos, de nem életveszélyes sérüléssel ápolják.</p>
      <p>A késelőt végül elfogták a hatóságok. <b>Tájékoztatásuk szerint az illető egy 57 éves német férfi, aki akut pszichés megbetegedéstől szenved, indítéka pedig az áldozat családjával szembeni ellenérzései voltak.</b></p>
      <p>A Der Spiegel című hírmagazin értesülései szerint <u>a támadó főleg a néhai államfőt, Richard von Weizsäckert gyűlölte, és rajta akart bosszút állni azzal, hogy meggyilkolja fiát.</u></p>
      <p>A támadó azzal indokolta tettét, hogy Richard von Weizsäckert a Boehringer nevű vegyipari társaságnál a hatvanas években betöltött vezető tisztsége révén felelősség terheli azért, hogy a cég alapanyagot szállított az Agent Orange elnevezésű gyomirtó szerhez, amelyet az amerikai hadsereg több millió ember halálát okozó fegyverként használt a vietnámi háborúban.</p>
      <p>
        <u>Richard von Weizsäcker 2015-ben, 94 éves korában hunyt el. A Kereszténydemokrata Unió (CDU) politikusa a Német Szövetségi Köztársaság hatodik államfője volt, 1984 és 1994 között töltötte be a szövetségi elnöki tisztséget.</u>
      </p>
      <p>(MTI)</p>
    </article>
  </body>
</html>