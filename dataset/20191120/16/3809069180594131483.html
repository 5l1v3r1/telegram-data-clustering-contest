<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416840/panathinaikos-anakoinose-tin-epektasi-ston-serpezi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T16:39:00+00:00"/>
    <meta property="og:title" content="Παναθηναϊκός: Ανακοίνωσε την επέκταση στον Σερπέζη"/>
    <meta property="og:description" content="O Δημήτρης Σερπέζης υπέγραψε το νέο του συμβόλαιο με τον Παναθηναϊκό, το οποίο θα τον κρατήσει στο «τριφύλλι», τουλάχιστον μέχρι το 2022."/>
  </head>
  <body>
    <article>
      <h1>Παναθηναϊκός: Ανακοίνωσε την επέκταση στον Σερπέζη</h1>
      <h2>O Δημήτρης Σερπέζης υπέγραψε το νέο του συμβόλαιο με τον Παναθηναϊκό, το οποίο θα τον κρατήσει στο «τριφύλλι», τουλάχιστον μέχρι το 2022.</h2>
      <address><time datetime="2019-11-20T16:39:00+00:00">20 Nov 2019, 16:39</time> by <a rel="author" href="http://www.gazzetta.gr/dimosiografos/nikos-athanasiou" target="_blank">Νίκος Αθανασίου</a></address>
      <p>Ακόμη ένα σημαντικό ταλέντο του Παναθηναϊκού υπογράφει νέο συμβόλαιο. Ο 18χρονος επιθετικός, Δημήτρης Σερπέζης, θα είναι παίκτης του «τριφυλλιού» μέχρι το 2022, όπως ανακοίνωσε το απόγευμα της Τετάρτης η «πράσινη» ΠΑΕ.</p>
      <p>
        <b>Η ανακοίνωση αναφέρει τα εξής:</b>
      </p>
      <p>«Η ΠΑΕ Παναθηναϊκός ανακοινώνει την επέκταση συμβολαίου του Δημήτρη Σερπέζη έως το 2022. Γεννημένος στις 14 Νοεμβρίου 2001 ο Σερπέζης βρίσκεται στον όγδοο χρόνο του στο Τριφύλλι. Ο 18χρονος μέσος είναι βασικό στέλεχος της ομάδας Νέων του Παναθηναϊκού».</p>
      <p>
        <b>«Εύχομαι να δικαιώσω όσους με πίστεψαν»</b>
      </p>
      <p>Ο ίδιος δήλωσε, στην επίσημη ιστοσελίδα του συλλόγου:</p>
      <p>«Αισθάνομαι ευγνώμων γιατί με την επέκταση συμβολαίου μου δίνεται η ευκαιρία να αγωνιστώ στην πρώτη ομάδα του Παναθηναϊκού. Εύχομαι να είμαι υγιής και να καταφέρω να δικαιώσω όσους με εμπιστεύονται. Ελπίζω εφέτος να κατακτήσουμε το πρωτάθλημα με την ομάδα Νέων», είπε ο νεαρός ποδοσφαιριστής μετ΄την υπογραφή του νέου συμβολαίου του.</p>
      <figure>
        <iframe data-src="https://twitter.com/paofc_/status/1197189122588323840?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>