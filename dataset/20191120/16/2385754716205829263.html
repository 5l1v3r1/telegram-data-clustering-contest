<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598313/eixa-proteinei-i-karta-filathlou-na-katargithei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T16:11:00+00:00"/>
    <meta property="og:title" content="«Είχα προτείνει η Κάρτα Φιλάθλου να καταργηθεί...»"/>
    <meta property="og:description" content="O πρόεδρος της ΕΔΕΚ, Μαρίνος Σιζόπουλος μίλησε στο ραδιόφωνο του Πολίτη 107,6  για την κάρτα φιλάθλου. Αναφέρθηκε επίσης και στην πρόταση του για κατάργηση..."/>
  </head>
  <body>
    <article>
      <h1>«Είχα προτείνει η Κάρτα Φιλάθλου να καταργηθεί...»</h1>
      <address><time datetime="2019-11-20T16:11:00+00:00">20 Nov 2019, 16:11</time> by <a rel="author">SigmaliveSportime</a></address>
      <p><b>O πρόεδρος της ΕΔΕΚ, Μαρίνος Σιζόπουλος μίλησε στο ραδιόφωνο του Πολίτη 107,6  για την κάρτα φιλάθλου. Αναφέρθηκε επίσης και στην πρόταση του για κατάργηση της σε αγώνες της Εθνικής και των ευρωπαϊκών αγώνων των ομάδων μας.<br/></b> <br/> <br/><b>Αναλυτικά οι δηλώσεις του:<br/></b> <br/><b>Υποστηρίζεται τις επιστολές ΑΠΟΕΛ και ΑΕΛ; Έχετε μιλήσει με τον Πρόδρομο Πετρίδη και τον Ανδρέα Σοφοκλέους;<br/></b> <br/>«Έχω μιλήσει με τον Πρόεδρο του ΑΠΟΕΛ, δεν είχα επικοινωνία με τον κύριο Σοφοκλέους. Θα πρέπει να υπενθυμίσω πως αυτή ήταν η πρόταση που είχα καταθέσει τον περασμένο Ιούνιο όταν λόγω αλλαγής στο Υπουργείο Δικαιοσύνης, ο νέος Υπουργός ήθελε νέο χρόνο για να μπορέσει να μελετήσει τα όσα είχαμε συμφωνήσει με τον προηγούμενο (Ιωνάς Νικολάου) για τη Κάρτα Φιλάθλου και τι έπρεπε να γίνει. Θέλαμε να δώσουμε μια λύση για το σημαντικό πρόβλημα το οποίο είχε προκύψει.<br/> <br/>Δυστυχώς μόνο τρια γήπεδα έχουν τις υποδομές από όλα τα υπόλοιπα. Θα πρέπει να αναβαθμίσουμε τα γήπεδα για να είναι πιο προσιτά στις οικογένειες. Λόγω ότι υπήρξε αυτή η αλλαγή και είχε μια καθυστέρηση εγώ είχα προτείνει η Κάρτα Φιλάθλου να καταργηθεί για αγώνες της Εθνικής ομάδας και των ευρωπαϊκών αγώνων των ομάδων μας μέχρι να ολοκληρωθεί η διαδικασία και να γίνει μια τελική ρύθμιση μέσα σε όσα είχαμε συμφωνήσει με τον προηγούμενο Υπουργό, τον ΚΟΑ  και με την ΚΟΠ».<br/> <br/>Αν δεν υπήρχε η Κάρτα το ΑΠΟΕΛ δεν θα έχανε από την Ντουντελάντζ...<br/> <br/>«Ακριβώς ή αν δεν υπήρχε η Κάρτα η Εθνική μας ομάδα μπορεί να μην έχανε από την Σκωτία ή δεν θα έφερνε ισοπαλία με το Καζακστάν. Πρέπει να προβληματιστούμε σοβαρά. Να υπάρξει ένα πλάνο 5ετιας ή 10ετιας».<br/> </p>
    </article>
  </body>
</html>