<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/varlden/nytt-deltagarrekord-i-afrikanska-masterskapen-fran-12-till-17/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T16:00:55+00:00"/>
    <meta property="og:title" content="Nytt deltagarrekord i Afrikanska mästerskapen – från 12 till 17"/>
    <meta property="og:description" content="Den afrikanska kontinenten kraftsamlar inför VM 2021 i Egypten. Vi kan nämligen rapportera ett nytt deltagarrekord i kommande Afrikanska mästerskapen 2020. Afrika är kanske den starkaste kontinenten bakom Europa sett till bredd och profilstarka spelare. Egypten och Tunisien levererar landslag och spelare på hög nivå. Nu när VM ska expandera från 24 till 32 lag […]"/>
  </head>
  <body>
    <article>
      <h1>Nytt deltagarrekord i Afrikanska mästerskapen – från 12 till 17</h1>
      <address><time datetime="2019-11-20T16:00:55+00:00">20 Nov 2019, 16:00</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Den afrikanska kontinenten kraftsamlar inför VM 2021 i Egypten. Vi kan nämligen rapportera ett nytt deltagarrekord i kommande Afrikanska mästerskapen 2020.</b>
      </p>
      <p>Afrika är kanske den starkaste kontinenten bakom Europa sett till bredd och profilstarka spelare. Egypten och Tunisien levererar landslag och spelare på hög nivå.</p>
      <p>Nu när VM ska expandera från 24 till 32 lag har Afrika också dragit en vinstlott. Till VM 2021 har de förutom värdnationen Egypten också hela 6 ytterligare biljetter till turneringen. Det har fått kontinenten att kraftsamla inför Afrikanska mästerskapen i januari där platserna ska fördelas. Mästerskapet fungerar även som OS-kval vilket ytterligare stärkt motiv och ekonomiskt stöd att delta.</p>
      <p>Nu kommer nämligen hela 17 nationer att delta i Afrikanska mästerskapen, som spelas parallellt med EM. Tunisien står som värdnation och finalen kommer spelas i mäktiga Salle Omnisport de Rades med plats för 17 000 åskådare.</p>
      <p>Tidigare har som mest 12 nationer deltagit så det är en rejäl ökning och ett stort lyft för afrikansk handboll, och där med även världshandbollen. Som jämförelse har mästerskapen i basket (12) och volleyboll (10) färre deltagande nationer så nu har handbollen vunnit mark.</p>
      <p>I detalj kan vi notera:</p>
      <p>-Kap Verde och Zambia debuterar. Kap Verde som Magnus Andersson tidigare pekat ut som nation där portugisiska klubbar scoutar och Zambia med de spänstiga spelarna som gjort succé i sociala medier.<br/>-Guinea deltar för första gången sedan 1981.<br/>-Elfenbenskusten är tillbaka efter några års frånvaro.</p>
      <p>Det kommer garanterat resultera i stora siffror och segermarginaler men värdet i att skapa utrymme i nationens idrottsbudget går inte underskatta.</p>
      <p>Här har ni gruppindelningen.</p>
      <p><b>Grupp A</b><br/>Egypten<br/>Kongo-Kinshasa<br/>Guinea<br/>Kenya</p>
      <p><b>Grupp B</b><br/>Angola<br/>Gabon<br/>Nigera<br/>Libyen</p>
      <p><b>Grupp C</b><br/>Tunisien<br/>Kamerun<br/>Elfenbenskusten<br/>Kap Verde</p>
      <p><b>Grupp D</b><br/>Marocko<br/>Algeriet<br/>Kongo-Brazzaville<br/>Senegal<br/>Zambia</p>
      <p>Lägg till att följande nationer också deltagit i IHF Trophy under 2018 på herrsidan:</p>
      <p>Gambia, Guinea-Bissau, Mali, Mauretanien, Sierra Leone, Benin, Niger, Togo, Burkina Faso, Burundi, Djibouti, Etiopien, Rwanda, Somalia, Sydsudan, Sudan, Tanzania, Uganda, Lesotho, Malawi, Sydafrika, Swaziland, Zimbabwe, Madagaskar, Seychellerna.</p>
      <p>Om utvecklingen kan hålla i sig kan det på sikt alltså bli aktuellt med ett kvalspel till Afrikanska mästerskapen.</p>
    </article>
  </body>
</html>