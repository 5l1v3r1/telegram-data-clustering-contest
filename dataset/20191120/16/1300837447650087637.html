<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/20/greta-in-una-foto-del-1898_886b808f-16a4-4d1d-a14c-f12c2d4733f3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T16:20:11+00:00"/>
    <meta property="og:title" content="'Greta' in una foto del 1898"/>
    <meta property="og:description" content="Una fotografia emersa dagli archivi dell'Università di Washington sta infiammando il variegato mondo dei complottisti, stimolando le teorie più assurde: in un'immagine risalente al 1898, dove appaiono alcuni bambini che partecipano alla corsa all'oro nel K... (ANSA)"/>
  </head>
  <body>
    <article>
      <h1>'Greta' in una foto del 1898</h1>
      <h2>Sosia Thurnberg in immagine. E c'è chi dice 'viaggia nel tempo'</h2>
      <address><time datetime="2019-11-20T16:20:11+00:00">20 Nov 2019, 16:20</time> by <a rel="author">Redazione ANSA</a></address>
      <p> Una fotografia emersa dagli archivi dell'Università di Washington sta infiammando il variegato mondo dei complottisti, stimolando le teorie più assurde: in un'immagine risalente al 1898, dove appaiono alcuni bambini che partecipano alla corsa all'oro nel Klondike (Canada), una di loro ha una somiglianza straordinaria con Greta Thurnberg, la 16enne svedese che ispira la campagna globale contro i cambiamenti climatici. La curiosa scoperta viene raccontata dalla stampa americana e britannica, ed ha immediatamente scatenato le reazioni in Rete, tra il serio ed il faceto: c'è chi ovviamente parla di un fotomontaggio nella migliore tradizione delle fake news che girano su internet, chi parla di reincarnazione e chi spiega che Greta è evidentemente in grado di viaggiare nel tempo ed è venuta ai giorni nostri "per salvarci" dalla catastrofe climatica, come ha scritto più di un utente di Twitter. Quest'ultima sembra essere la 'teoria' dominante, mentre l'eventualità che sia un falso sembra improbabile</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>