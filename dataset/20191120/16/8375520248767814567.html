<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/gigantski-kitayski-lihtari-povertayutsya-na-kiyan-chekaje-novorichna-kazka-foto-641248.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T16:33:01+00:00"/>
    <meta property="og:title" content="Гігантські китайські ліхтарі повертаються: на киян чекає новорічна казка (фото)"/>
    <meta property="og:description" content="Кияни зануряться в таємничий світ казок і легенд Піднебесної"/>
  </head>
  <body>
    <article>
      <h1>Гігантські китайські ліхтарі повертаються: на киян чекає новорічна казка (фото)</h1>
      <address>
        <time datetime="2019-11-20T16:33:01+00:00">20 Nov 2019, 16:33</time>
      </address>
      <h4>Кияни зануряться в таємничий світ казок і легенд Піднебесної</h4>
      <p>13 грудня, напередодні новорічних свят, на столичному Співочому полі стартує Новорічний фестиваль гігантських китайських ліхтарів. Це виставка світлових інсталяцій, що полюбилася всім, на новий манер, яка занурить відвідувачів в таємничий світ казок і легенд Піднебесної.</p>
      <p>За словами організаторів, композиції для виставки везуть з Англії і Китаю. А збирати і монтувати їх буде спеціально запрошена команда інженерів з Піднебесної.</p>
      <p>«Це вже другий Фестиваль гігантських китайських ліхтарів, який відбудеться в Києві. Вперше він відвідав столицю на початку цього року, а після відправився до Одеси і Харкова. Захід пройшов з великим успіхом у всіх трьох містах і ми отримали дуже багато відгуків від задоволених відвідувачів. Тому вирішили зробити новорічний сюрприз і привезти фестиваль знову, але в новому форматі з новими світловими інсталяціями і святковим шоу», - розповів організатор фестивалю Денис Погорілко, керівник компанії Grand Event.</p>
      <p>Більше 30 нових гігантських фігур «Легенди Піднебесної» створять чарівну атмосферу на Співочому полі: легендарна теракотова армія і велика китайська стіна, пекінська опера, підводний світ, персонажі стародавніх китайських казок і легенд, китайський зоопарк, сади райських птахів, фламінго, пандочок, гігантські квіти, алея закоханих і багато іншого.</p>
      <p>1 з 5<br/><a href="https://glavcom.ua/kyiv/news/gigantski-kitayski-lihtari-povertayutsya-na-kiyan-chekaje-novorichna-kazka-foto-641248.html#">на весь екран згорнути</a></p>
      <figure>
        <img src="https://glavcom.ua/img/gallery/6412/48/673740_big.jpg"/>
      </figure>
      <figure>
        <img src="https://glavcom.ua/img/gallery/6412/48/673741_big.jpg"/>
      </figure>
      <figure>
        <img src="https://glavcom.ua/img/gallery/6412/48/673742_big.jpg"/>
      </figure>
      <figure>
        <img src="https://glavcom.ua/img/gallery/6412/48/673743_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Також на відвідувачів чекає феєричне шоу китайських артистів; резиденція китайського Санта Клауса з подарунками; розважальні зони для дорослих і дітей; фуд-зона з китайськими ресторанами і чайна церемонія; святковий ярмарок сувенірів, ароматний глінтвейн, тематичні майстер-класи; насичена розважальна програма і багато приємних сюрпризів.</p>
      <p>Фестиваль працюватиме щодня з 16:00 до 22:00 і триватиме до 2 лютого.</p>
      <related>
        <a href="https://glavcom.ua/photo/bagato-svitla-krasi-ta-charivnosti-u-parizhi-startuvav-festival-vogniv-640675.html"/>
        <a href="https://glavcom.ua/kyiv/news/klichko-pokazav-kvitkove-suzir-ja-na-spivochomu-poli-video-633736.html"/>
        <a href="https://glavcom.ua/news/sinoptiki-sklali-prognoz-pogodi-na-noviy-rik-v-ukrajini-641192.html"/>
      </related>
    </article>
  </body>
</html>