<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904516/verhuurde-ajacied-magall-n-is-erg-gelukkig-ik-ben-goed-ontvangen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T16:31:00+00:00"/>
    <meta property="og:title" content="Magallán (Ajax) is niet alleen voetballer: 'Geen plannen om te stoppen'"/>
    <meta property="og:description" content="Lisandro Magallán voelt zich op zijn plek in Spanje. Ajax heeft de Argentijnse verdediger dit seizoen verhuurd aan CD Alaves, dat veertiende staat in de Primera Division. Magallán kreeg bij Ajax geen speelminuten. &quot;Ik ben erg gelukkig&quot;, zegt Magallán in een interview met Marca. &quot;Het is de ideale stad voor een speler, omdat het rustig is en je je daardoor kunt concentreren op wat je moet doen: trainingen en wedstrijden spelen. De groep heeft me erg goed ontvangen en de faciliteiten hier zijn goed. Ik ben erg blij met de stad en het team.&quot;"/>
  </head>
  <body>
    <article>
      <h1>Magallán (Ajax) is niet alleen voetballer: 'Geen plannen om te stoppen'</h1>
      <address>
        <time datetime="2019-11-20T16:31:00+00:00">20 Nov 2019, 16:31</time>
      </address>
      <p>
        <b>Lisandro Magallán voelt zich op zijn plek in Spanje. Ajax heeft de Argentijnse verdediger dit seizoen verhuurd aan CD Alaves, dat veertiende staat in de Primera Division. Magallán kreeg bij Ajax geen speelminuten.</b>
      </p>
      <p>"Ik ben erg gelukkig", zegt Magallán in een interview met <a href="http://ar.marca.com/claro/futbol/argentinos-mundo/2019/11/20/5dd51ad2e2704edf808b461d.html">Marca</a>. "Het is de ideale stad voor een speler, omdat het rustig is en je je daardoor kunt concentreren op wat je moet doen: trainingen en wedstrijden spelen. De groep heeft me erg goed ontvangen en de faciliteiten hier zijn goed. Ik ben erg blij met de stad en het team."</p>
      <p>Magallán is niet alleen voetballer, maar volgt ook nog een studie rechten. Hoe het gaat? "Langzaam, maar goed. Het belangrijkste is dat ik ermee bezig ben. Het is moeilijker geworden sinds mijn vertrek uit Argentinië, maar ik kan gelukkig vanuit huis studeren. Het was dit jaar wat meer ingewikkeld vanwege de aanpassing in mijn leven, de cultuur etc.. Ik volg de studie nog steeds en heb geen plannen om ermee te stoppen."</p>
      <p>Het valt <i>Marca</i> op dat Magallán nauwelijks actief is op social media. "Ik heb alleen Instagram. Mijn vrienden zeggen dat ik een publiek figuur ben en meer moet plaatsen, maar ik denk ook aan mijn privacy en dat van de mensen om me heen. Ik hou ervan om het voetbalgedeelte te delen, omdat fans graag willen zien hoe het leven van een voetballer eruitziet. Dat plaats ik wel."</p>
    </article>
  </body>
</html>