<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/avslojar-ystads-if-har-staffan-stian-och-nikolaj-pa-onskelistanavslojar-ystads-if-jagar-stian-tonnesen/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T16:34:44+00:00"/>
    <meta property="og:title" content="Avslöjar: Ystads IF har Staffan, Stian och Nikolaj på önskelistan"/>
    <meta property="og:description" content="Stian Tönnesens kontrakt med HK Malmö går ut efter årets säsong och parterna förhandlar om ett nytt kontrakt. Nu kan Handbollskanalen avslöja att en annan klubb ger sig in i jakten på Tönnesen – nämligen Ystads IF. När Stian Tönnesen 2013 bestämde sig för att flytta ”hem” till Sverige för att avrunda spelarkarriären var det […]"/>
  </head>
  <body>
    <article>
      <h1>Avslöjar: Ystads IF har Staffan, Stian och Nikolaj på önskelistan</h1>
      <address><time datetime="2019-11-20T16:34:44+00:00">20 Nov 2019, 16:34</time> by <a rel="author" href="https://handbollskanalen.se/author/admin/" target="_blank">Handbollskanalen</a></address>
      <p>
        <b>Stian Tönnesens kontrakt med HK Malmö går ut efter årets säsong och parterna förhandlar om ett nytt kontrakt. Nu kan Handbollskanalen avslöja att en annan klubb ger sig in i jakten på Tönnesen – nämligen Ystads IF.</b>
      </p>
      <p>När Stian Tönnesen 2013 bestämde sig för att flytta ”hem” till Sverige för att avrunda spelarkarriären var det inga hemligheter att Ystads IF var en av klubbarna som mittnian kunde tänka sig. Men YIF tackade nej till norrmannen som istället hamnade i HK Malmö.</p>
      <p>I HK Malmö blev Tönnesen snabbt en stor publikfavorit och sedermera en form av assisterande tränare till dåvarande huvudtränaren Ulf Sivertsson. Inför säsongen 2016–17 tog Tönnesen över som ny huvudtränare i klubben och har efter det gjort stor succé.</p>
      <p>Tönnesen har fått pris som årets tränare, tagit HK Malmö till klubbens första SM-final någonsin och blivit ett aktat tränarnamn i Europa. Inte undra på att HK Malmö gärna vill skriva nytt kontrakt med Tönnesen när det nuvarande kontraktet går ut efter säsongen.</p>
      <p>Men nu har Ystads IF vaknat och enligt uppgifter till Handbollskanalen har YIF gett sig in<br/>i jakten på Tönnesen. Men Tönnesen är inte det enda namnet som det ryktats om i Ystad – även Staffan Olsson och Nikolaj Jacobsen (!) är tränare som YIF är intresserade av.</p>
      <p>Stian Tönnesen representerade IFK Ystad under åren 1998–2003 och bor sedan flytten tillbaka i Ystad tillsammans med sin familj. Ystads IF söker ny tränare till nästa säsong då klubben har valt att inte skriva nytt kontrakt med Jerry Hallbäck.</p>
      <p><a href="https://handbollskanalen.se/allsvenskan-herrar/klart-jerry-hallback-tillbaka-i-hk-aranas/">Jerry Hallbäck blev under onsdagen presenterad av HK Aranäs</a> – den nuvarande YIF-tränaren återvänder därmed till Kungsbacka-klubben.</p>
    </article>
  </body>
</html>