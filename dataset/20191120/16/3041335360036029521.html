<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/world/aystralia-sygkinitiko-vinteo-me-ti-diasosi-mikrou-koala-apo-ti-fotia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T16:04:50+00:00"/>
    <meta property="og:title" content="Αυστραλία: Συγκινητικό βίντεο με τη διάσωση μικρού κοάλα από τη φωτιά"/>
    <meta property="og:description" content="Μια γυναίκα βλέποντας το ζώο να κινδυνεύει, αψηφά τους καπνούς, και τρέχει για να το σώσει, το παίρνει στην αγκαλιά της και το τυλίγει με το πουκάμισό της."/>
  </head>
  <body>
    <article>
      <h6 class="kicker">Από γυναίκα που αψηφά καπνούς</h6>
      <h1>Αυστραλία: Συγκινητικό βίντεο με τη διάσωση μικρού κοάλα από τη φωτιά</h1>
      <h2>Μια γυναίκα βλέποντας το ζώο να κινδυνεύει, αψηφά τους καπνούς, και τρέχει για να το σώσει, το παίρνει στην αγκαλιά της και το τυλίγει με το πουκάμισό της.</h2>
      <address><time datetime="2019-11-20T16:04:50+00:00">20 Nov 2019, 16:04</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τη δραματική διάσωση ενός μικρού κοάλα στη Νέα Νότια Ουαλία στην Αυστραλία, που πλήττεται από πυρκαγιές εδώ και μήνες, δείχνει ένα συγκλονιστικό βίντεο, που κάνει τον γύρο του κόσμου τις τελευταίες ώρες.</p>
      <p>Το μικρό κοάλα διακρίνεται να διασχίζει τον δρόμο και να πηγαίνει στο δάσος, το οποίο όμως καίγεται.</p>
      <p><a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια» <br/></a>Μια γυναίκα βλέποντας το ζώο να κινδυνεύει, αψηφά τους καπνούς και τρέχει για να το σώσει, το παίρνει στην αγκαλιά της και το τυλίγει με το πουκάμισό της. Στη συνέχεια του δίνει νερό και του βρέχει τα καμένα ποδαράκια του για να το ανακουφίσει, ενώ αυτό ακούγεται να κλαίει από τον φόβο και τον πόνο.</p>
      <figure>
        <img src="https://www.tanea.gr/wp-content/uploads/2019/11/2-29.jpg"/>
      </figure>
      <p>Το κοάλα οδηγήθηκε στο Κέντρο Περίθαλψης για Κοάλα στο Πορτ Μάκαρι όπου το περιέθαλψαν, αλλά σύμφωνα με το CNN εξακολουθεί να βρίσκεται σε «πολύ σοβαρή κατάσταση».</p>
      <figure>
        <img src="https://www.tanea.gr/wp-content/uploads/2019/11/1-660.jpg"/>
      </figure>
      <p>Μόνο στην περιοχή του Πορτ Μάκαρι, οι ειδικοί θεωρούν ότι περισσότερα από 350 κοάλα χάθηκαν στην πυρκαγιά,από τα οποία κάποια κάηκαν ζωντανά.</p>
      <figure>
        <img src="https://www.tanea.gr/wp-content/uploads/2019/11/5-17.jpg"/>
      </figure>
      <p>Τα κοάλα αυτά, να σημειωθεί, έχουν ξεχωριστή σημασία διότι είναι ένας ιδιαίτερα ποικιλόμορφος πληθυσμός σε γενετικό επίπεδο.</p>
      <p>«Πρόκειται για μια εθνική τραγωδία διότι αυτός ο πληθυσμός των κοάλα είναι μοναδικός» έχει πει χαρακτηριστικά  η Σου Άστον πρόεδρος του Νοσοκομείου για Κοάλα.</p>
      <figure>
        <iframe src="https://www.youtube.com/embed/YjUH_Q--XNo" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>