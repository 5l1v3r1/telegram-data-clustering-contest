<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/tavagnacco-udine-tampona-ciclista-morto-3119600/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T16:00:31+00:00"/>
    <meta property="og:title" content="Tavagnacco (Udine), 81enne tampona ciclista e scappa. Il ferito è morto in ospedale"/>
    <meta property="og:description" content="UDINE – Il ciclista di 55 anni senza fissa dimora tamponato la sera di sabato 16 novembre da un’auto pirata mentre, in sella alla sua bicicletta, si stava recando da Tavagnacco verso la frazione di Feletto Umberto (Udine), è morto in ospedale. L’uomo era in ospedale a Udine dove è deceduto a seguito delle lesioni riportate, nonostante le cure dei sanitari. Il ciclista, dopo essere stato soccorso dai sanitari, era stato infatti ricoverato in codice rosso nel reparto di terapia intensiva. Qui, da subito ai sanitari era apparso un quadro clinico che attestava chiaramente il pericolo di vita.Pisa, giovane muore travolto da un treno: stava attraversando i binari con le cuffiettePalermo, l’ex capo dell’ufficio Gip Cesare Vincenti suicida. Era indagato nell’inchiesta su Zamparini Si aggrava dunque la posizione dell’automobilista, un anziano di 81 anni residente a Pasian di Prato (Udine) ma di fatto domiciliato a Tavagnacco (Udine). L’uomo aveva provocato l’incidente e si era poi allontanato senza prestare soccorso alla…"/>
  </head>
  <body>
    <article>
      <h1>Tavagnacco (Udine), 81enne tampona ciclista e scappa. Il ferito è morto in ospedale</h1>
      <address><time datetime="2019-11-20T16:00:31+00:00">20 Nov 2019, 16:00</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/cilcista_udine-1.jpg"/>
        <figcaption>Foto Ansa</figcaption>
      </figure>
      <p>UDINE – Il ciclista di 55 anni senza fissa dimora tamponato la sera di sabato 16 novembre da un’auto pirata mentre, in sella alla sua bicicletta, si stava recando da Tavagnacco verso la frazione di Feletto Umberto (Udine),<b> è morto in ospedale.</b></p>
      <p>L’uomo era in ospedale a Udine dove è deceduto a seguito delle lesioni riportate, nonostante le cure dei sanitari. Il <a href="https://www.blitzquotidiano.it/blitz-blog/ciclisti-monopattini-targa-assicurazione-3111385/">ciclista,</a> dopo essere stato soccorso dai sanitari, era stato infatti ricoverato in codice rosso nel reparto di terapia intensiva. Qui, da subito ai sanitari era apparso un quadro clinico che attestava chiaramente il pericolo di vita.</p>
      <figure>
        <a href="https://www.blitzquotidiano.it/cronaca-italia/pisa-giovane-muore-travolto-treno-3119941/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/pisa-giovane-muore-travolto-treno-3119941/">
          <img src="https://static.blitzquotidiano.it/wp/wp-content/uploads/2019/11/binari-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/pisa-giovane-muore-travolto-treno-3119941/">Pisa, giovane muore travolto da un treno: stava attraversando i binari con le cuffiette</a>
      </h3>
      <figure>
        <a href="https://www.blitzquotidiano.it/cronaca-italia/palermo-gip-cesare-vincenti-suicida-3119931/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/palermo-gip-cesare-vincenti-suicida-3119931/">
          <img src="https://static.blitzquotidiano.it/wp/wp-content/uploads/2019/11/vincenti-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/palermo-gip-cesare-vincenti-suicida-3119931/">Palermo, l’ex capo dell’ufficio Gip Cesare Vincenti suicida. Era indagato nell’inchiesta su Zamparini</a>
      </h3>
      <p>Si <b>aggrava dunque la posizione dell’automobilista,</b> un anziano di 81 anni residente a Pasian di Prato (Udine) ma di fatto domiciliato a Tavagnacco (Udine). L’uomo aveva provocato l’incidente e si era poi allontanato <b>senza prestare soccorso</b> alla guida di una Fiat Panda. Individuato con una breve indagine dai Carabinieri della Compagnia di Udine, l’uomo era stato denunciato inizialmente per le ipotesi di reato di omissione di soccorso, fuga e lesioni stradali gravissime. Accusa, quest’ultima, che muterà ora in quella di omicidio stradale.</p>
      <p>Le indagini che hanno portato all’individuazione dell’81enne, erano state avviate dopo aver ascoltato le testimonianze e visionate alcune immagini delle telecamere. I militari dell’Arma, oltre a denunciare l’uomo, avevano messo sotto sequestro la vettura.</p>
      <p>Fonte: Ansa</p>
      <p> </p>
    </article>
  </body>
</html>