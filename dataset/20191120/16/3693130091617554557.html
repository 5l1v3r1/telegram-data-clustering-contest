<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/arap-birligi-olaganustu-toplaniyor-1209496.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T16:18:00+00:00"/>
    <meta property="og:title" content="Arap Birliği, olağanüstü toplanıyor"/>
    <meta property="og:description" content="Arap Birliği, Filistin yönetiminin talebi üzerine 25 Kasım Pazartesi günü olağanüstü toplanacak."/>
  </head>
  <body>
    <article>
      <h1>Arap Birliği, olağanüstü toplanıyor</h1>
      <h2>Arap Birliği, Filistin yönetiminin talebi üzerine 25 Kasım Pazartesi günü olağanüstü toplanacak.</h2>
      <address>
        <time datetime="2019-11-20T16:18:00+00:00">20 Nov 2019, 16:18</time>
      </address>
      <p><b>Arap Birliği</b>, <b>ABD </b>yönetiminin işgal altındaki <b>Batı Şeria</b>'da yer alan <b>Yahudi </b>yerleşim birimlerini yasa dışı görmeme kararını görüşmek üzere olağanüstü toplanacak.<br/><br/><b>Filistin</b>'in <b>Arap Birliği Daimi Temsilcisi Diyab el-Luh</b> yaptığı yazılı açıklamada, <b>Arap Birliği</b>'nin, <b>Dışişleri Bakanları</b> düzeyinde 25 Kasım Pazartesi günü olağanüstü toplanacağını duyurdu.<br/><br/><b>Luh</b>, açıklamasında, toplantı kararının<b> Filistin</b> yönetiminin talebi üzerine alındığını aktardı.<br/><br/>ABD Dışişleri Bakanı Mike Pompeo, 18 Kasım'da yaptığı açıklamada, "İşgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini" söylemiş ve söz konusu açıklamaya Türkiye başta olmak üzere birçok ülkenin yanı sıra İslam İşbirliği Teşkilatı (İİT) ve Arap Birliği gibi uluslararası kuruluşlar da tepki göstermişti.</p>
    </article>
  </body>
</html>