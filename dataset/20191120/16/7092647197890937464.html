<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39796/%D9%85%D8%B9%D8%B1%D9%81%DB%8C-%D8%AC%D8%A7%D9%86%DA%A9%D8%B4%D9%86-%D8%A8%D8%A7%DA%A9%D8%B3"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-20T16:05:00+00:00"/>
    <meta property="og:title" content="معرفی جانکشن باکس"/>
    <meta property="og:description" content="از جعبه تقسیم الکتریکی یا جانکشن باکس جهت انشعاب گرفتن از سیم و کابل و یا اتصال آن‌ها به همدیگر می‌باشد یک جانکشن باکس علاوه بر زیبایی ظاهری که به نتیجه کار می‌بخشد محل امن و محافظت شده‌ای برای اتصالات الکتریکی بوجود می‌آورد."/>
  </head>
  <body>
    <article>
      <h1>معرفی جانکشن باکس</h1>
      <address><time datetime="2019-11-20T16:05:00+00:00">20 Nov 2019, 16:05</time> by <a rel="author">پایگاه خبری صنعت برق - برق نیوز BarghNews</a></address>
      <p><i>از جعبه تقسیم الکتریکی یا جانکشن باکس جهت انشعاب گرفتن از سیم و کابل و یا اتصال آن‌ها به همدیگر می‌باشد یک جانکشن باکس علاوه بر زیبایی ظاهری که به نتیجه کار می‌بخشد محل امن و محافظت شده‌ای برای اتصالات الکتریکی بوجود می‌آورد. </i><b>سرویس آموزش و آزمون <a href="https://barghnews.com/">برق نیوز</a></b>؛<br/><b>جعبه تقسیم چیست؟</b><br/><br/>از جعبه تقسیم الکتریکی یا جانکشن باکس جهت انشعاب گرفتن از سیم و کابل و یا اتصال آن‌ها به همدیگر می‌باشد یک جانکشن باکس علاوه بر زیبایی ظاهری که به نتیجه کار می‌بخشد محل امن و محافظت شده‌ای برای اتصالات الکتریکی بوجود می‌آورد.</p>
      <figure>
        <img src="https://barghnews.com/files/fa/news/1398/8/29/84094_892.jpg"/>
      </figure>
      <p>نمونه از جعبه ترمینال ضد انفجار این جانکشن باکس‌ها در سایز مختلف و بصورت فلزی و پلاستیکی موجود می‌باشند و گا‌ها ممکن است در نمونه‌هایی مانند تصویر بالا یک جعبه ترمینال ضد انفجار باشد. باتوجه به متنوع بودن جعبه تقسیم از آن‌ها هم در برق کاری ساختمان و هم در سیستم‌های صنعتی و کارگاهی نیز استفاده می‌شود البته در مواردی که در یک ساختمان نصب می‌شوند معمولا نصاب‌ها سعی می‌کنند که آن را از دید مخفی نمایند هرچند که این کار از نظر استاندار‌های جدید مجاز نمی‌باشد، ولی در سیستم‌های صنعتی معمولا آن را در معرض دید و در محلی قابل دسترس قرار می‌دهند.</p>
      <figure>
        <img src="https://barghnews.com/files/fa/news/1398/8/29/84095_981.jpg"/>
      </figure>
      <p>جانکشن باکس<br/><br/>گاهی اوقات جعبه تقسیم شامل ترمینال‌های توکار برای اتصال سیم‌ها است؛ و در صورتی هم که ترمینالی در داخل جعبه تقسیم تعبیه نشده باشد می‌توان با نصب یک ریل مینیاتوری اقدام به نصب ترمینال ریلی نمود. نصب این ترمینال‌ها مزایای زیر را ایجاد می‌کنند:<br/><br/>۱- از آشفتگی و بهم ریختگی سیم‌ها و اتصالات جلوگیری می‌کند که همین امر در بالا بردن سطح امنیت اتصالات سیم‌ها تاثیرر بسزایی دارد.<br/><br/>۲- وجود ترمینال ریلی باعث می‌شود به راحتی دو یا چند سیم را به هم متصل نمود و یا از یک سیم انشعاب گرفت.<br/><br/>۳- ترمینال‌های ریلی قابلیت نصب شماره و یا لیبل را دارند و می‌توان نقشه ساده‌ای از اتصالات داخل جانکشن باکس را بر روی درب آن چسباند و یا نقشه را در داخل جعبه قرار دهیم تا در صورت بروز مشکل و یا ایجاد تغییر در سیستم براحتی می‌توان سیستم را کنترل نمود.<br/><br/>۴- جعبه تقسیم‌ها قابلیت نصب گلند را دارند و می‌توان سیم‌ها را از داخل گلند عبور داد و سپس وارد جانکشن باکس نمود که این امر باعث می‌شود که اگر کابل‌ها توسط جسم خارجی تحت فشار قرار گیرند این نیرو به ترمینال‌ها و یا محل اتصال منتقل نگردد.<br/><br/>۵- در صورت لزوم و باتوجه به شرایط محیطی می‌توان از جانکشن باکس‌هایی با آی پی بالا مثلا IP=۶۵ را نیز تهیه نمود که معمولا بر روی درب خود دارای یک واشر پلاستیکی می‌باشند و در صورت استفاده از گلند در ورودی و خروجی‌های سیم و کابل، پس از بستن درب جانکشن باکس امکان ورود گرد و غبار، آب و رطوبت به داخل جعبه ترمینال وجود ندارد که باعث محافظت بیشتر از اتصالات داخل جعبه می‌گردد.</p>
    </article>
  </body>
</html>