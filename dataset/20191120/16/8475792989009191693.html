<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/kristersson-m-statsministern-har-fundamentalt-fel-i-beskrivningen-av-verkligheten"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T16:01:06+00:00"/>
    <meta property="og:title" content="Kristersson (M): “Statsministern har fundamentalt fel i beskrivningen av verkligheten”"/>
    <meta property="og:description" content="“Statsministern har fundamentalt fel i beskrivningen av verkligheten”. Det skriver Moderaternas partiledare Ulf Kristersson i ett Facebook-inlägg, där han riktar hård kritik mot Stefan Löfven (S) efter intervjun om gängvåld i SVT:s Agenda i söndags."/>
  </head>
  <body>
    <article>
      <h1>Kristersson (M): “Statsministern har fundamentalt fel i beskrivningen av verkligheten”</h1>
      <address><time datetime="2019-11-20T16:01:06+00:00">20 Nov 2019, 16:01</time> by <a rel="author">Klara Stefansson, Jonas Olsson</a></address>
      <p>
        <b>“Statsministern har fundamentalt fel i beskrivningen av verkligheten”. <br/>Det skriver Moderaternas partiledare Ulf Kristersson i ett Facebook-inlägg, där han riktar hård kritik mot Stefan Löfven (S) efter intervjun om gängvåld i SVT:s Agenda i söndags.</b>
      </p>
      <p>”'Den segregation, det utanförskap och den långvarigt okontrollerade invandring som nu driver den grova brottsligheten har naturligtvis inte uppkommit plötsligt. Ansvaret för många års ogenomtänkt politik – och oförmågan att ta itu med problemen – delas av många”, <a href="https://www.facebook.com/UlfKristerssonM/posts/2534466263455715?__tn__=K-R">skriver</a> Ulf Kristersson på Facebook.</p>
      <p>Han fortsätter:</p>
      <p>”Men statsministern har fundamentalt fel i beskrivningen av verkligheten. Han pratar gärna om brett ansvar, men är inte själv beredd att TA ansvar.”</p>
      <h3>”Grunda insikter”</h3>
      <p>Kristersson anklagar statsminister Löfven för att ha ”grunda insikter om Sverige”.</p>
      <p>Moderatledaren skriver att ”problemen med stor invandring och dålig integration – och de långsiktiga riskerna för djupt utanförskap, starka sociala spänningar och grov brottslighet – har lyfts av många och med konstruktiva avsikter.”</p>
      <p>Och fortsätter:</p>
      <p>”Att Löfven ens försöker förneka detta visar hur grunda insikter om Sverige som han och hans regering har. Och det reser betydande tvivel om hur ärligt talet om ansvar egentligen är.”</p>
      <h3>Löfvens svar</h3>
      <p>SVT Nyheter har sökt Stefan Löfven för en kommentar.</p>
      <p>På tisdagen uttalade han sig i en intervju med TT. Det skedde efter kritik från bland annat eledarskribenter, som menar att statsministern var alldeles för otydlig i sina svar i Agenda.</p>
      <p>I samband med ett besök hos polisen i Göteborg ville Löfven förtydliga sig:</p>
      <p>– Den grova kriminaliteten har fått fäste på grund av segregation, arbetslöshet, skolmisslyckande och en efterfrågan på droger, sade Löfven.</p>
      <related>
        <h4>Relaterat</h4>
        <a href="https://www.svt.se/nyheter/statsministerns-svarta-vecka"/>
        <a href="https://www.svt.se/nyheter/inrikes/lofvens-forklaring-till-det-okande-gangvaldet"/>
      </related>
    </article>
  </body>
</html>