<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/chiara-ferragni-roma-in-delirio-per-il-suo-film-diva-2-0/657946/"/>
    <meta property="og:site_name" content="DiLei"/>
    <meta property="article:published_time" content="2019-11-20T16:00:42+00:00"/>
    <meta property="og:title" content="Chiara Ferragni, Roma in delirio per il suo film: diva 2.0"/>
    <meta property="og:description" content="Chiara Ferragni presenta a Roma il suo documentario “Unposted” e la città si blocca: fan in delirio e ospiti d’eccezione. Lei e Fedez come star di Hollywood: nuovo divismo 2.0"/>
  </head>
  <body>
    <article>
      <h1>Chiara Ferragni, Roma in delirio per il suo film: diva 2.0</h1>
      <h2>Chiara Ferragni presenta a Roma il suo documentario “Unposted” e la città si blocca: fan in delirio e ospiti d’eccezione. Lei e Fedez come star di Hollywood: nuovo divismo 2.0</h2>
      <address>
        <time datetime="2019-11-20T16:00:42+00:00">20 Nov 2019, 16:00</time>
      </address>
      <figure>
        <a href="https://dilei.it/vip/fotonotizia/chiara-ferragni-diva-romana-unposted-allauditorium/657958/">
          <img src="https://dileidemosite.files.wordpress.com/2019/11/chiara-ferragni-unposted-2.jpg?w=2560&amp;strip=all&amp;quality=100"/>
        </a>
        <figcaption>Chiara Ferragni, diva romana: “Unposted” all’Auditorium</figcaption>
      </figure>
      <p>Il docu-film di <b>Chiara Ferragni</b> <b><i>Unposted</i></b>, presentato a settembre alla Mostra Del Cinema di Venezia, non solo è stato un successo al box office, non solo è stato presentato in giro per il mondo, ultima tappa al Roxy Hotel Cinema di New York, non solo ha confermato il seguito planetario di quella che nata come <b>web influencer</b>, è oggi <b>stilista, imprenditrice</b>, Re Mida della Moda e <b>star</b> a livello mondiale. Non solo tutto questo: il successo del documentario e il delirio che accompagna sempre ogni sua apparizione, compreso quello che ha bloccato Roma all’anteprima italiana di <i>Unposted</i> (su Amazon Prime Video in tutto il mondo dal 29 Novembre) ha semplicemente confermato la realtà: <b>Chiara Ferragni è la diva 2.0</b>. Quelle che un tempo erano le grandi attrici di Hollywood, che dopo sono divenute le star mondiali della musica, oggi è incarnato da questa 32enne milanese, partita dai video nella sua cameretta, dotata di una bella presenza e di un grandissimo fiuto imprenditoriale.</p>
      <p>Piaccia o meno, è così. Ormai la si vede i prima fila alle sfilate degli stilisti più famosi, seduta accanto ai Beckham o a Jennifer Lopez. Viene invitata, insieme a tutto il suo clan (non solo il marito, ma anche sorelle e genitori) agli eventi più importanti. Volto di campagne pubblicitarie dei marchi più prestigiosi, il suo non è più solo un personaggio, ma un marchio d’oro. Al pari delle Kardashian in America, in Italia domina la Ferragni. Anzi, i <b>Ferragnez</b>, e non è detto che a breve non arrivi anche un reality sulla loro vita.</p>
      <p>Gli hater continuano a massacrarla, ma lei, forte dei suoi quasi <b>18 milioni di follower</b> e del sostegno di tutto lo showbiz mondiale,  continua a  solcare i red carpet a testa alta. D’altronde la sua filosofia è così riassunta: “Ho avuto hater sin dalla mia prima foto che ho fatto in vita mia. Ma io cerco di rispondere in modo ironico, e trasformare il loro odio nei miei confronti facendogli capire che si può ridere insieme. L’importante è pensare a realizzare i propri obiettivi, e non si può dare importanza alle persone che cercano di mettersi sul tuo cammino”.</p>
      <p>L’unica vera preoccupazione per Chiara non sono loro, ma essere e dare sempre il meglio di sé, <b>apparire perfetta,</b> davanti alle telecamere, nelle foto e nei video postati, in qualunque evento pubblico.Compreso il giorno del suo <b>matrimonio</b>, trasformato ovviamente in evento mediatico, quando, commossa ed emozionata, ha detto: “Spero solo di piangere in modo carino”.</p>
      <figure>
        <img src="https://dileidemosite.files.wordpress.com/2019/11/ferragni-fedez-auditorium-anteprima-unposted.jpg?w=2560&amp;strip=all&amp;quality=100"/>
      </figure>
      <related>
        <h4>Leggi anche</h4>
        <a href="https://dilei.it/vip/chiara-ferragni-venezia-critica-valeria-golino/632706/"/>
        <a href="https://dilei.it/vip/chiara-ferragni-svela-perche-ha-chiuso-con-pozzoli-retroscena/636937/"/>
        <a href="https://dilei.it/vip/chiara-ferragni-unposted-successo-incassi-record-ancora-prima-rilascio/634009/"/>
        <a href="https://dilei.it/vip/documentario-chiara-ferragni-retroscena-segreti-flop/576809/"/>
        <a href="https://dilei.it/vip/chiara-ferragni-respinta-da-leonardo-dicaprio-volevo-autografo/632190/"/>
      </related>
    </article>
  </body>
</html>