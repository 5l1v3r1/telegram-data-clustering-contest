<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/rani-mukherji-joined-in-dadagiri-set-and-helped-competitors-to-answer-their-questions-dgtl-1.1073135"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T16:24:34+00:00"/>
    <meta property="og:title" content="দাদাগিরি-র মঞ্চে সৌরভের সঙ্গে রানি, কী হল সেখানে?"/>
    <meta property="og:description" content="জানালেন, মেয়ে আদিরাকে চেনাতে চান তাঁর প্রিয় কলকাতা শহরের অনেক কিছুই। খুব শিগ্গিরি আদিরাকে নিয়ে আসবেন এই শহরে।"/>
  </head>
  <body>
    <article>
      <h1>দাদাগিরি-র মঞ্চে সৌরভের সঙ্গে রানি, কী হল সেখানে?</h1>
      <address><time datetime="2019-11-20T16:24:34+00:00">20 Nov 2019, 16:24</time> by <a rel="author">মৌসুমী বিলকিস</a></address>
      <p><a href="https://www.anandabazar.com/topic/rani-mukherji">রানি মুখোপাধ্যায়</a> সম্প্রতি যোগ দিলেন <a href="https://www.anandabazar.com/topic/sourav-ganguly">সৌরভ গঙ্গোপাধ্যায়ের</a> সঙ্গে! বিষয়টা আর কিছুই নয়, ‘মর্দানি ২’-এর প্রচারের জন্য তিনি এসেছিলেন কলকাতায় আর বেছে নিলেন <a href="https://www.anandabazar.com/topic/dadagiri">‘দাদাগিরি আনলিমিটেড সিজন এইট’</a>-এর মঞ্চ। প্রিয় দাদার সঙ্গে কী করলেন তিনি?</p>
      <p>নানা বিষয় নিয়ে দাদার সঙ্গে রসিকতা চলল তাঁর। দাদাও রসিকতার উত্তর দিলেন সমান তালে। ‘দাদাগিরি’র প্রতিযোগীদের প্রশ্নের উত্তর দিতেও সাহায্য করলেন। উত্তরের ক্লু বলে প্রতিযোগীদের পাশে থাকলেন। তাঁর সহযোগিতায় প্রতিযোগীরা খুঁজে নিলেন ঠিক উত্তর। এ ছাড়া এই মঞ্চে তাঁকে ফুচকা খেতেও দেখবেন দর্শক। ফুচকার ঝুড়ি নিয়ে এক ফুচকাবিক্রেতা রানিকে ফুচকা খাওয়াতে মঞ্চে উপস্থিত।</p>
      <p> ‘মর্দানি ২’ নিয়ে কথার ফাঁকে রানি বললেন, “আমি ফুচকা খেতে খুব ভালবাসি। রসগোল্লা আমার খুব প্রিয়।। যত বার কলকাতায় আসি রসগোল্লা ও সন্দেশ নিয়ে যাই বাড়ির সবার জন্য। আদিরাও  রসগোল্লা খেতে খুব ভালবাসে।’’ জানালেন, মেয়ে আদিরাকে চেনাতে চান তাঁর প্রিয় কলকাতা শহরের অনেক কিছুই। খুব শিগ্গিরি আদিরাকে নিয়ে আসবেন এই শহরে।</p>
      <p>
        <b>আরও পড়ুন: </b>
        <b>
          <a href="https://www.anandabazar.com/entertainment/short-film-competition-anandalok-shortcut-rewards-its-winners-dgtl-1.1073127">স্বল্প দৈর্ঘ্যের ছবির উদযাপন ‘আনন্দলোক শর্ট কাট’-এ, পুরস্কৃত তরুণ পরিচালকরা</a>
        </b>
      </p>
      <p>
        <b>
          <a href="https://www.anandabazar.com/entertainment/viral-tollywood-actress-subhashree-ganguly-shares-picture-of-bathtub-dgtl-1.1073129">বাথটাবে শুয়ে শুভশ্রী, ছবি দেখতে হুমড়ি খেয়ে পড়লেন নেটিজেনরা!</a>
        </b>
      </p>
      <figure>
        <img src="https://www.anandabazar.com/polopoly_fs/1.1073140.1574247628!/image/image.jpg"/>
      </figure>
      <p>‘মর্দানি ২’ ছবির প্রচারে দাদাগিরির মঞ্চে রানি মুখোপাধ্যায়।</p>
      <p>‘মর্দানি’ ফিল্মে তাঁকে দেখা গিয়েছে নারী পাচারের বিরুদ্ধে লড়তে। ক্রাইম ব্রাঞ্চের অফিসার হিসেবে তিনি শায়েস্তা করেছেন নারী পাচারের সঙ্গে যুক্ত লোকজনকে।  রীতিমতো শারীরিক কসরত করে ফাইট সিকোয়েন্সের মধ্য দিয়ে লড়েছেন তিনি। সময়ের হিসেবে, মূল ধারার ফিল্মের লিঙ্গ বৈষম্যের হিসেবে বলা যায়, এগিয়ে থাকা এক ফিল্ম। যে ফিল্মে নায়িকাই প্রধান এবং যে শুধু ভিলেনের মোকাবিলাই করে না, আমাদের সমাজের লিঙ্গভিত্তিক গেজ-এর মোকাবিলা করতে করতেও এগোতে হয় তাঁকে। এই ফিল্মের কেন্দ্রেও তিনি। এ বার এসপি হিসেবে ধর্ষণের বিরুদ্ধে রুখে দাঁড়াতে দেখা যাবে তাঁকে। কী ভাবে তিনি ধর্ষণের মোকাবিলা করবেন তা দেখার জন্য অপেক্ষা করে আছেন দর্শক।</p>
      <p>এখন পর্যন্ত প্রচারের দিন ঠিক না হলেও বলা যায়, ‘দাদাগিরি’র মঞ্চে দাদার সঙ্গে রানির ‘দিদিগিরি’ শীঘ্রই দেখতে পাবেন দর্শক।</p>
    </article>
  </body>
</html>