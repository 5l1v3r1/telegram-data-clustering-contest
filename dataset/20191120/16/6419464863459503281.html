<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/one-mega-ochi-apo-4-gnostoys-dimosiografoys-sto-kanali/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T16:21:31+00:00"/>
    <meta property="og:title" content="One – Mega: «Όχι» από 4 γνωστούς δημοσιογράφους στο κανάλι"/>
    <meta property="og:description" content="Το κανάλι Mega του Βαγγέλη Μαρινάκη προσπαθεί να στελεχωθεί με κορυφαία ονόματα, ώστε όταν και αν εκπέμψει, να είναι έτοιμο για την κορυφή."/>
  </head>
  <body>
    <article>
      <h1>One – Mega: «Όχι» από 4 γνωστούς δημοσιογράφους στο κανάλι</h1>
      <address>
        <time datetime="2019-11-20T16:21:31+00:00">20 Nov 2019, 16:21</time>
      </address>
      <p>Το<a href="https://neaselida.gr/tag/kanali/"> κανάλι</a> <a href="https://neaselida.gr/tag/mega/"><b>Mega</b></a> του <a href="https://neaselida.gr/tag/vangelis-marinakis/"><b>Βαγγέλη Μαρινάκ</b>η</a> προσπαθεί να στελεχωθεί με κορυφαία ονόματα του δημοσιογραφικού χώρου, ώστε <b>όταν και αν εκπέμψει,</b> να είναι έτοιμο για την κορυφή.</p>
      <p>Ωστόσο, οι διεργασίες συναντούν και δυσκολίες, αφού εκτός από τις συμφωνίες με επιφανή πρόσωπα των μίντια, οι <b>ιθύνοντες του One</b> και προσεχώς Mega εκλαμβάνουν και αρνήσεις.</p>
      <p>Σύμφωνα με όσα αναφέρει το <b>ethnos.gr,</b> μέχρι στιγμής υπάρχουν τέσσερις ηχηρές αρνήσεις δημοσιογράφων που εργάζονταν στο <b>Mega</b> μέχρι το τέλος της λειτουργίας του ειδησεογραφικού του τομέα.</p>
      <p>Πρόκειται για ένα συντάκτη υπουργείου, έναν από το εξωτερικό δελτίο, έναν ανταποκριτή του εξωτερικού καθώς και ένα προβεβλημένο πρόσωπο του <b>πολιτικού ρεπορτάζ</b>. Σύμφωνα με το ίδιο δημοσίευμα, οι λόγοι είναι οι <b>οικονομικές προτάσεις</b> που δέχτηκαν αλλά και η διαφοροποίηση του νέο σταθμού σε σχέση με το παρελθόν.</p>
      <h3>Mega: «Χτύπημα» με πασίγνωστη δημοσιογράφο για το κανάλι Μαρινάκη</h3>
      <p><b>Πυρετώδεις</b> είναι οι προετοιμασίες για να βγει και πάλι στον αέρα το<a href="https://neaselida.gr/tag/mega-channel/"> <b>Mega</b></a>.</p>
      <p>Στο<a href="https://neaselida.gr/tag/mega/"><b> «Μεγάλο Κανάλι»</b></a>, που ως γνωστόν απέκτησε ο<a href="https://neaselida.gr/tag/vangelis-marinakis/"> <b>Βαγγέλης Μαρινάκης</b></a>, δίνουν μεγάλη σημασία στον<b> τομέα της ενημέρωσης</b>. Τον οποίο θέλουν να ενισχύσουν με <b>έμπειρους <a href="https://neaselida.gr/tag/dimosiografi/">δημοσιογράφους</a></b>.</p>
      <figure>
        <img src="https://neaselida.gr/nsmedia/uploads/2018/10/megaftdeeg7e_5.jpg"/>
      </figure>
      <p>Αρκετοί εξ αυτών μάλιστα, θεωρούνται <b>«παιδιά του Mega»</b>, που αναζήτησαν αλλού τηλεοπτική στέγη, όταν το κανάλι σταμάτησε να εκπέμπει.</p>
      <p>Πλέον, τους γίνονται προτάσεις να επιστρέψουν και οι περισσότεροι απαντούν θετικά.</p>
      <p>Μία τέτοια περίπτωση, είναι και η <a href="https://neaselida.gr/tag/rania-tzima/"><b>Ράνια Τζίμα</b></a>, που τα τελευταία χρόνια του <b>Mega</b> κάλυπτε το ρεπορτάζ της<b> ΝΔ</b>.</p>
      <figure>
        <img src="https://neaselida.gr/nsmedia/uploads/2019/06/rania-tzima.jpg"/>
      </figure>
      <p>Σύμφωνα με το <b>enimerosi24.gr</b>, η γνωστή δημοσιογράφος αποχώρησε από τον <b>Alpha</b>, στον οποίο εργαζόταν, για να ενταχθεί στο <b>νέο Mega</b>, μετά από πρόταση που δέχθηκε από τη διοίκηση του σταθμού.</p>
      <figure>
        <img src="https://neaselida.gr/nsmedia/uploads/2019/07/tzima-lamprou.jpg"/>
      </figure>
      <p>Η<b> Ράνια Τζίμα</b> τα τελευταία χρόνια κάλυπτε το πολιτικό ρεπορτάζ στο <b>κανάλι της Κάντζας</b> (<b>νυν Κηφισιάς</b>), ενώ πέρυσι παρουσίαζε μαζί με τον <b>Σπύρο Λάμπρου</b> την πρωινή ενημερωτική εκπομπή του σταθμού.</p>
      <figure>
        <img src="https://neaselida.gr/nsmedia/uploads/2019/09/one.jpg"/>
      </figure>
      <related>
        <a href="https://neaselida.gr/h-alli-selida/giorgos-aggelopoylos-tileoptiki-epistrofi-ekplixi/"/>
        <a href="https://neaselida.gr/h-alli-selida/mega-metr-ton-epitychion-sto-kanali-toy-vaggeli-marinaki/"/>
      </related>
    </article>
  </body>
</html>