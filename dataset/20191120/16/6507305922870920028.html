<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/da-santagostino-nel-1929-a-calabria-il-milan-ha-fatto-199-col-napoli-352549"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T16:39:00+00:00"/>
    <meta property="og:title" content="Da Santagostino nel 1929 a Calabria, il Milan ha fatto 199 col Napoli"/>
    <meta property="og:description" content="Il primo rossonero a marcare al Napoli fu Giuseppe Santagostino. Era il 20 ottobre 1929 e la sfida fu disputata al campo dell’Arenaccia in Campania. L’ultimo milanista a violare la porta azzurra è stato Davide Calabria. Il calendario segnava la data del 25 agosto 2018 e lo stadio il San Paolo di Napoli. Nel mezzo a questi due gol il Diavolo, fra match in casa e fuori, ne ha marcati altri 197, per un totale quindi di 199 segnature al Napoli nei campionati col girone unico. Sono soltanto 8 i club cui i rossoneri hanno marcato dal 1929-1930 in poi più di 200 reti: Fiorentina 247, Lazio 241, Roma 239, Torino 224, Bologna 221, Inter 219, Juventus 215, Sampdoria 204. Però gli ultimi due incroci a Milano sono terminati col punteggio ad occhiali, vale a dire col pareggio per 0-0. Che fra l’altro risulta il punteggio più ricorrente al termine della sfida in A con le sue 12 presenze raccolte fino a oggi. Soprattutto, i rossoneri non conquistano l’intera posta in palio dal 2-0 del 2014-2015, Menez nel primo e Bonaventura…"/>
  </head>
  <body>
    <article>
      <h1>Da Santagostino nel 1929 a Calabria, il Milan ha fatto 199 col Napoli</h1>
      <address><time datetime="2019-11-20T16:39:00+00:00">20 Nov 2019, 16:39</time> by <a rel="author">Enrico Ferrazzi</a></address>
      <p>Il primo rossonero a marcare al Napoli fu Giuseppe Santagostino. Era il 20 ottobre 1929 e la sfida fu disputata al campo dell’Arenaccia in Campania. L’ultimo milanista a violare la porta azzurra è stato Davide Calabria. Il calendario segnava la data del 25 agosto 2018 e lo stadio il San Paolo di Napoli.<br/>Nel mezzo a questi due gol il Diavolo, fra match in casa e fuori, ne ha marcati altri 197, per un totale quindi di 199 segnature al Napoli nei campionati col girone unico.<br/>Sono soltanto 8 i club cui i rossoneri hanno marcato dal 1929-1930 in poi più di 200 reti: Fiorentina 247, Lazio 241, Roma 239, Torino 224, Bologna 221, Inter 219, Juventus 215, Sampdoria 204.<br/>Però gli ultimi due incroci a Milano sono terminati col punteggio ad occhiali, vale a dire col pareggio per 0-0. Che fra l’altro risulta il punteggio più ricorrente al termine della sfida in A con le sue 12 presenze raccolte fino a oggi.<br/>Soprattutto, i rossoneri non conquistano l’intera posta in palio dal 2-0 del 2014-2015, Menez nel primo e Bonaventura nel secondo tempo.<br/>Quindi ecco un paio di segni 2 in schedina e il già citato doppio pari a reti inviolate.<br/>Prima della sosta la squadra di Pioli ha rimediato 2 KO consecutivi. In questa stagione già una volta ha fatto tris, fra la quarta e la sesta giornata, quando arrivarono le sconfitte per mano di Inter, Torino, Fiorentina.<br/>Il Napoli viene dal pareggio incolore col Genoa. Soprattutto non vince dall’ottava giornata quando fece 2-0 con l’Hellas Verona, successivamente ecco 3 segni X e la sconfitta nell’Olimpico giallorosso.<br/>Chiudiamo segnalando che entrambi i club sono in territorio negativo per quanto riguarda il passaggio dal primo al secondo tempo. I lombardi vantano un -2, da 15 a 13 punti, i partenopei un -1, da 20 a 19.</p>
      <p>CONFRONTI DIRETTI A MILANO (SERIE A)<br/>71 incontri disputati<br/>32 vittorie Milan<br/>25 pareggi<br/>14 vittorie Napoli<br/>117 gol fatti Milan<br/>71 gol fatti Napoli</p>
      <p>PRIMA SFIDA A MILANO (SERIE A)<br/>Milan-Napoli 2-2, 20° giornata 1929/1930</p>
      <p>ULTIMA SFIDA A MILANO (SERIE A)<br/>Milan-Napoli 0-0, 21° giornata 2018/2019</p>
      <footer><b>Fonte:</b> <u>tuttomercatoweb.com</u></footer>
    </article>
  </body>
</html>