<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%b5-%cf%80%ce%bf%ce%b9%ce%bf%ce%bd-%ce%ad%ce%ba%ce%b1%ce%bd%ce%b5-%ce%bc%ce%ae%ce%bd%cf%85%cf%83%ce%b7-%ce%bf-%ce%b3%ce%b9%ce%ac%ce%bd%ce%bd%ce%b7%cf%82-%ce%b1%ce%bd%cf%84%ce%b5%cf%84%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T16:31:26+00:00"/>
    <meta property="og:title" content="Σε ποιον έκανε μήνυση ο Γιάννης Αντετοκούνμπο"/>
    <meta property="og:description" content="Στα δικαστήρια πάει έναν εργολάβο, που είχε αναλάβει την ανακαίνιση του σπιτιού του, ο Έλληνας άσος των Μιλγουόκι Μπακς, μηνύοντας τον για έργα που δεν έγιναν."/>
  </head>
  <body>
    <article>
      <h1>Σε ποιον έκανε μήνυση ο Γιάννης Αντετοκούνμπο</h1>
      <address>
        <time datetime="2019-11-20T16:31:26+00:00">20 Nov 2019, 16:31</time>
      </address>
      <p>
        <b>Στα δικαστήρια πάει έναν εργολάβο, που είχε αναλάβει την ανακαίνιση του σπιτιού του, ο Έλληνας άσος των Μιλγουόκι Μπακς, μηνύοντας τον για έργα που δεν έγιναν.</b>
      </p>
      <p>Μήνυση στον εργολάβο που είχε αναλάβει την ανακαίνιση της οικίας του στο Ρίβερς Χιλ έκανε ο Γιάννης Αντετοκούνμπο, κατηγορώντας τον ότι δεν ολοκλήρωσε την εργασία του.</p>
      <p>Ο 25χρονος άσος αγόρασε πέρυσι το σπίτι έναντι 1,9 εκατ. δολαρίων και προχώρησε στην πρόσληψη της εταιρίας Antisdel &amp; Son Construction για να αναλάβει την ανακαίνιση.</p>
      <figure>
        <img src="https://www.pentapostagma.gr/wp-content/uploads/2019/11/%CE%B1%CF%81%CF%87%CE%B5%CE%AF%CE%BF-%CE%BB%CE%AE%CF%88%CE%B7%CF%82-8.jpg"/>
      </figure>
      <p>Σύμφωνα με την αγωγή του Έλληνα άσου, ο παίκτης πλήρωσε το ποσό των 238,154.92 δολαρίων, όμως η ανακαίνιση δεν ολοκληρώθηκε ποτέ.</p>
      <p>Ο Αντετοκούνμπο ζήτησε από την εταιρία να κάνει εκτεταμένο βάψιμο στο σπίτι, ηλεκτρολογικές εργασίες, να ανακαινίσει το υπόγειο, τους υπαίθριους χώρους, τον φωτισμό, τα δάπεδα, τους χώρους οικιακής ψυχαγωγίας, την ντουλάπα για τα παπούτσια και τον εξωτερικό φράκτη της κατοικίας. Χαρακτηριστικό είναι πως μόνο για το τελευταίο πλήρωσε 144,750.00 δολάρια.</p>
      <p>Όπως αναφέρεται στην αγωγή, δεν έγιναν όλες οι εργασίες, ενώ το χτίσιμο του φράχτη δεν ολοκληρώθηκε ποτέ, ενώ τονίζεται ότι «ο εργολάβος δεν έκανε την εργασία που του ανατέθηκε και κάποιες κατασκευές δεν ολοκληρώθηκαν ποτέ».</p>
    </article>
  </body>
</html>