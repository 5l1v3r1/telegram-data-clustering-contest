<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/20/sovranismo-da-operetta-cos%c3%ac-conte-su-salvini-top10_20191120_171006/"/>
    <meta property="og:site_name" content="Askanews"/>
    <meta property="article:published_time" content="2019-11-20T16:10:06+00:00"/>
    <meta property="og:title" content="“Sovranismo da operetta” (così Conte su Salvini)"/>
    <meta property="og:description" content="Arezzo, 20 nov. (askanews) – “Oggi abbiamo scoperto che c’è un negoziato che è da un anno in corso. Tra l’altro questo delirio collettivo sul Mes è stato suscitato dal leader dell’opposizione, lo stesso che qualche mese fa partecipava ai tavoli discutendo di Mes”. Lo spiega il presidente del Consiglio, Giuseppe Conte, che a margine […]"/>
  </head>
  <body>
    <article>
      <h1>“Sovranismo da operetta” (così Conte su Salvini)</h1>
      <h2>Delirio sul Mef</h2>
      <address>
        <time datetime="2019-11-20T16:10:06+00:00">20 Nov 2019, 16:10</time>
      </address>
      <figure>
        <img src="http://www.askanews.it/wp-content/uploads/2019/11/20191120_170951_6146D4D9.jpg"/>
      </figure>
      <p>Arezzo, 20 nov. (askanews) – “Oggi abbiamo scoperto che c’è un negoziato che è da un anno in corso. Tra l’altro questo delirio collettivo sul Mes è stato suscitato dal leader dell’opposizione, lo stesso che qualche mese fa partecipava ai tavoli discutendo di Mes”. Lo spiega il presidente del Consiglio, Giuseppe Conte, che a margine dell’Assemblea dell’Anci ha commentato le critiche sul Mes. “Da marzo a giugno di quest’anno, abbiamo avuto vertici di maggioranza con i massimi esponenti della Lega, quattro incontri dove abbiamo discusso le fasi di avanzamento del negoziato e tutti i risvolti”, aggiunge Conte.</p>
      <p>“Questo è un atteggiamento irresponsabile – sottolinea il premier -. Come i cittadini pretendono dal governo un atteggiamento responsabile, così io pretendo un’opposizione seria, credibile, perché difendiamo tutti gli interessi nazionali. Quando invece si partecipa ai tavoli a propria insaputa e poi si disconosce e si fa finta di nulla per suscitare scandalo e delirio. Quello non è un atteggiamento responsabile, è un sovranismo da operetta”.</p>
      <p>Rus/Int2</p>
    </article>
  </body>
</html>