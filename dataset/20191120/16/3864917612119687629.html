<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822270-arahamia-vvazae-so-ivanisov-na-cas-perevirki-mae-zdati-partkvitok.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T16:51:00+00:00"/>
    <meta property="og:title" content="Арахамія вважає, що Іванісов на час перевірки має “здати партквиток”"/>
    <meta property="og:description" content="Голова фракції &quot;Слуга народу&quot; Давид Арахамія вважає, що нардепу Роману Іванісову треба призупинити членство в партії на час проведення всебічної перевірки та з‘ясування всіх обставин інциденту за участю Іванісова."/>
  </head>
  <body>
    <article>
      <h1>Арахамія вважає, що Іванісов на час перевірки має “здати партквиток”</h1>
      <h2>Голова фракції "Слуга народу" Давид Арахамія вважає, що нардепу Роману Іванісову треба призупинити членство в партії на час проведення всебічної перевірки та з‘ясування всіх обставин інциденту за участю Іванісова.</h2>
      <address>
        <time datetime="2019-11-20T16:51:00+00:00">20 Nov 2019, 16:51</time>
      </address>
      <p>Про це Арахамія написав у <a href="https://www.facebook.com/david.braun.50951/posts/10206485509093943">Facebook.</a></p>
      <p>"Коментую ситуацію з Іванісовим. Як лідер фракції я вважаю, що йому потрібно призупинити членство в партії Слуга народу та фракції на час проведення всебічної перевірки та з‘ясування всіх обставин даного інциденту", - написав він.</p>
      <p>Лідер фракції "Слуга народу" додав, що у разі спростування цієї інформації перебування у фракції Іванісова буде поновлено.</p>
      <p>"Завтра в 12:00 зробимо брифінг щодо цього питання", - пообіцяв <a href="https://www.ukrinform.ua/tag-arahamia">Арахамія.</a></p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822264-u-gpu-utocnili-so-perevirka-sodo-sudimosti-deputata-ivanisova-trivae.html">У ГПУ уточнили, що перевірка щодо судимості депутата Іванісова триває</a>
      </blockquote>
      <p>Раніше у соцмережах з'явилася інформація, що нардеп Іванісов раніше був судимий у 1996 році за частиною 3 статі 117 ККУ (зґвалтування неповнолітньої) і частиною 2 статті 118 (зґвалтування неповнолітньої у неприродний спосіб).</p>
      <p>Сам нардеп Роман Іванісов цю інформацію назвав фейком.</p>
      <p>20 листопада на брифінгу генпрокурор Руслан Рябошапка озвучив, що народний депутат України від "Слуги народу" мав судимість за зґвалтування неповнолітньої.</p>
      <p>Згодом у ГПУ повідомили, що інформація щодо підтвердження погашеної судимості Іванісова наразі не є підтвердженою, відповідна перевірка триває.</p>
    </article>
  </body>
</html>