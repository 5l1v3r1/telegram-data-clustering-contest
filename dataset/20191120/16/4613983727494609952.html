<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/auto/aston-martin-vliza-v-kluba-na-luksoznite-suv-ta.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T16:11:23+00:00"/>
    <meta property="og:title" content="Aston Martin влиза в клуба на луксозните SUV-та"/>
    <meta property="og:description" content="Първият такъв автомобил в 106-годишната история на компанията"/>
  </head>
  <body>
    <article>
      <h1>Aston Martin влиза в клуба на луксозните SUV-та</h1>
      <address>
        <time datetime="2019-11-20T16:11:23+00:00">20 Nov 2019, 16:11</time>
      </address>
      <p>Британската компания производител на автомобили Aston Martin се присъединява към клуба на луксозните SUV-та със своя нов модел DBX.</p>
      <p>Колата струва 189 000 долара. Това може да е последната и най-добрата надежда за борещия се британски автомобилен производител, пишат авторите на Bloomberg.</p>
      <p>DBX е един от последните луксозни SUV модели, които се натъкнаха на пазара, като в същото време е първата такава кола в 106-годишната история на култовия производител.</p>
      <p>Превозното средство направо скача в непрестанната надпревара в индустрията да се задоволи безкрайния апетит на феновете на скъпите SUV, особено в Китай и САЩ.</p>
      <p>Пряка конкуренция на DBX във високия клас са моделите Bentayga на Bentley ($165 000) и Cullinan на Rolls-Royce ($325 000). От спортната страна такива са Urus на Lamborghini ($200 000) и Cayenne Turbo на Porsche ($126 500).</p>
      <p>DBX се нарежда точно по средата на този сет от автомобили. Колата е с 542 конски сили, двоен турбо V-8 двигател, заимстван от спортния DB11, и ускорява от 0 до 100 километра в час за 4,3 секунди. Максималната мощност на колата е 289 километра в час.</p>
      <p>Автомобилът е по-бърз от масивния Cullinan на Rolls-Royce, но по-бавен от "сексапилния Urus", който вдига до 100 ким/ч за 3 секунди.</p>
      <p>DBX идва в критичен момент за базираната в Англия марка Gaydon, чиито акции намаляха с 60% през 2019 година на фона на предизвикателната среда за продажби и неволите около Brexit. През септември компанията осигури 150 милиона долара ново финансиране при висока 12-процентова лихва; Компаняита може да си осигури допълнителни 100 милиона долара, ако запише 1 400 поръчки на DBX.</p>
      <p>Британската компания се надява DBX да балансира и да подкрепи суперскъпите суперавтомобили в ограничени серии, които се продаваха с голям успех до скоро. Докато моделите Valkyrie и Valhalla се произвеждат само за няколко стотин купувачи по света, SUV-то изважда марката пред далеч по-голяма аудитория от потенциални купувачи.</p>
      <p>"Очевидно е, че със SUV-то компанията започва да разширява обхвата на привлекателност както за мъже, така и за жени. Истинската магия на този автомобил е, че той изглежда супер спортен отвън и се управлява като спортна кола, но в същото време не можете да си представите какво е пространството вътре в него. Това е комбинация от производителност и ръчно изработен лукс", казва президента на Aston Martin за Северна и Южна Америка Лаура Шваб.</p>
      <figure>
        <img src="https://webnews.bg/uploads/images/72/3672/453672/640x.jpg?_=1574250842"/>
        <figcaption>Източник: Aston Martin</figcaption>
      </figure>
      <p>"Не мога да изразя колко невероятно вълнуващ и важен DBX е за Aston Martin. Само чрез своето развитие този красив всъдеход вече изведе компанията на нови територии и вдъхновяващи посоки", заяви от своя страна президентът и изпълнителен директор на автомобилния гигант Анди Палмър.</p>
      <p>Технологиите, параметрите и други са изобразени на 10,25-инчов сензорен дисплей, поместен в централната конзола. Пред водача е поставен друг 12,3-инчов сензорен екран. Apple CarPlay върви стандартно, както и 360-градусова камера и осветлението, което предлага 64 различни цвята в две зони.</p>
      <p>До 2023 година Aston Martin планира да произведе 14 000 коли от модела в световен мащаб. Това е много амбициозен план и представлява огромен скок за компанията, която в над 100-годишната си история е продала по-малко от 90 000 автомобила.</p>
      <p>Доставките на DBХ започват през лятото на 2020 година.</p>
      <figure>
        <img src="https://webnews.bg/uploads/images/71/3671/453671/640x.jpg?_=1574250840"/>
        <figcaption>Източник: Aston Martin</figcaption>
      </figure>
    </article>
  </body>
</html>