<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/message-from-awareness-rallies-to-stay-away-from-drugs-262780"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T16:16:58+00:00"/>
    <meta property="og:title" content="जागरूकता रैलियों से दिया नशे से दूर रहने का संदेश"/>
    <meta property="og:description" content="हमीरपुर: मादक द्रव्य निषेध अभियान के अंतर्गत जिला में सभी विकास खंड अधिकारियों, आयुर्वेद व स्वास्थ्य विभाग तथा युवा क्लब के माध्यम से विभिन्न गतिविधियां आयोजित की गई। जिला के सभी विकास खंडों में पंचायत व ग्राम स्तर पर मंगलवार को नशे से परिवार एवं समाज बचाओ विषय पर चर्चा की गई। चर्चा के दौरान नशीले पदार्थों के सेवन से हमारे स्वास्थ्य पर पड़ने वाले नकारात्मक प्रभावों पर प्रकाश डाला गया। इससे हमारा भावनात्मक और मनोवौज्ञानिक विकास धीमा हो जाता है। तनाव, घबराहट, दर्द, नींद की कमी और अवसाद जैसी स्थितियों का सामना नशे के आदी व्यक्ति को अकसर करना पड़ता है। "/>
  </head>
  <body>
    <article>
      <h1>जागरूकता रैलियों से दिया नशे से दूर रहने का संदेश</h1>
      <address><time datetime="2019-11-20T16:16:58+00:00">20 Nov 2019, 16:16</time> by <a rel="author">bhavnajoshi</a></address>
      <p>हमीरपुर: मादक द्रव्य निषेध अभियान के अंतर्गत जिला में सभी विकास खंड अधिकारियों, आयुर्वेद व स्वास्थ्य विभाग तथा युवा क्लब के माध्यम से विभिन्न गतिविधियां आयोजित की गई। जिला के सभी विकास खंडों में पंचायत व ग्राम स्तर पर मंगलवार को नशे से परिवार एवं समाज बचाओ विषय पर चर्चा की गई। चर्चा के दौरान नशीले पदार्थों के सेवन से हमारे स्वास्थ्य पर पड़ने वाले नकारात्मक प्रभावों पर प्रकाश डाला गया। इससे हमारा भावनात्मक और मनोवौज्ञानिक विकास धीमा हो जाता है। तनाव, घबराहट, दर्द, नींद की कमी और अवसाद जैसी स्थितियों का सामना नशे के आदी व्यक्ति को अकसर करना पड़ता है। </p>
      <p>इसी तरह शराब के नशे की लत से घरेलू हिंसा और सड़क दुर्घटनाओं की संभावनाएं भी बढ़ जाती हैं। नशीले पदार्थों को अपने पास रखना भी एन.डी.पी.एस. एक्ट के अंतर्गत अपराध है। इस बात से कोई अंतर नहीं पड़ता कि यह निजी उपयोग के लिए है या किसी अन्य और प्रयोजन के लिए। किसी के पास कितने ग्राम नशीला पदार्थ पकड़ा गया, इस पर सजा निर्भर करती है। अगर नशा करने वाला नशीले पदार्थ के साथ अथवा इसका उपयोग करते हुए पकड़ा जाता है और वह स्वेच्छा से डॉक्टरी उपचार के लिए तैयार हो जाए व नशा-मुक्ति केंद्र जाना चाहे तो उस पर केस नहीं चलता है। नशा मुक्ति केंद्र से उपचार पूरा होते ही कोर्ट से मिली छूट समाप्त कर दी जाएगी। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Message from awareness rallies to stay away from drugs</p>
    </article>
  </body>
</html>