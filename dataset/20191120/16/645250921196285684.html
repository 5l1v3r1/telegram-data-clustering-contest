<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ygeia/i-diatrofi-poy-katapolema-ton-io-tis-gripis/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T16:50:52+00:00"/>
    <meta property="og:title" content="Η διατροφή που καταπολεμά τον ιό της γρίπης"/>
    <meta property="og:description" content="Μία διατροφή, υψηλής περιεκτικότητας σε λιπαρά και χαμηλή σε υδατάνθρακες όπως η κετογονική έχει τους πιστούς ακολούθους της, αλλά η γρίπη δεν φαίνεται να"/>
  </head>
  <body>
    <article>
      <h1>Η διατροφή που καταπολεμά τον ιό της γρίπης</h1>
      <address><time datetime="2019-11-20T16:50:52+00:00">20 Nov 2019, 16:50</time> by <a rel="author">Παναγιώτης Θεoδωρόπουλος</a></address>
      <p>Μία διατροφή, υψηλής περιεκτικότητας σε λιπαρά και χαμηλή σε υδατάνθρακες όπως η κετογονική έχει τους πιστούς ακολούθους της, αλλά η γρίπη δεν φαίνεται να είναι απαραίτητα ένας από αυτούς.</p>
      <p>Τα πειραματόζωα (ποντίκια) που τράφηκαν με κετογονική δίαιτα κατόρθωναν να καταπολεμήσουν τον ιό της γρίπης συγκριτικά με ποντίκια που ακολουθούσαν δίαιτα υψηλή σε υδατάνθρακες. Σε αυτό το συμπέρασμα κατέληξε νέα έρευνα του Πανεπιστημίου Yale που δημοσιεύθηκε στο Science Immunology.</p>
      <p>Η κετογονική δίαιτα, η οποία περιέχει κρέας, ψάρι πουλερικά και μη-αμυλούχα λαχανικά, ενεργοποιεί ένα υποσύνολο των Τ-κυττάρων στους πνεύμονες που δεν είχε σχετιστεί προηγουμένως με την απόκριση του ανοσοποιητικού συστήματος στη γρίπη, την ενίσχυση της παραγωγής βλέννας από τα κύτταρα των αεραγωγών που μπορεί να παγιδεύσει αποτελεσματικά τον ιό, αναφέρουν οι ερευνητές.</p>
      <p>«Αυτό ήταν ένα εντελώς απροσδόκητο εύρημα», δήλωσε ο εκ των συγγραφέων της μελέτης Δρ. Akiko Iwasaki.</p>
      <p>Επικεφαλής της έρευνας ήταν ο Δρ. Ryan Molony και η Δρ. Emily Goldberg. Στα πλαίσια της έρευνάς τους εξέτασαν εάν η διατροφή θα μπορούσε να επηρεάσει την απόκριση του ανοσοποιητικού συστήματος σε παθογόνα όπως ο ιός της γρίπης.</p>
      <p>Οι ερευνητές έδειξαν πως τα πειραματόζωα που τράφηκαν με κετογονική δίαιτα και μολύνθηκαν με τον ιό της γρίπης είχαν υψηλότερο ποσοστό επιβίωσης συγκριτικά με τα πειραματόζωα που τρέφονταν με δίαιτα υψηλή σε υδατάνθρακες.</p>
      <p>Όταν από τα ποντίκια έλειπε το γονίδιο που κωδικοποιεί τα γδ T – κύτταρα, η κετογονική δίαιτα δεν παρείχε προστασία από τον ιό της γρίπης.</p>
      <p>«Η μελέτη αυτή δείχνει πως ο τρόπος με τον οποίο το σώμα καίει το λίπος για να παράξει κετόνες από τα τρόφιμα ενδέχεται να ενισχύει το ανοσοποιητικό σύστημα για την καταπολέμηση της λοίμωξης από τον ιό της γρίπης, δήλωσε καταλήγοντας ο Δρ. Visha Deep Dixit.</p>
      <p>Πηγή: ygeiamou.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/oikonomia/oi-krisimes-7-imeres-gia-to-koinoniko-merisma-poioi-telika-tha-to-paroyn/"/>
        <a href="https://www.aftodioikisi.gr/ipourgeia/n-s-ypes-ti-allazei-se-kinitikotita-axiologisi-proslipseis-eggrafa/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/politiki/prosfygiko-kleinei-i-moria-dimioyrgoyntai-nea-kleista-kentra-tameio-me-50-ekat/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>