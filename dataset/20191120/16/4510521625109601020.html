<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/slobozia/video-Incaierare-pomina-fetesti-scandalagiii-aruncat-pietre-lovit-umar-politist-injurat-usa-cortului-1_5dd564765163ec42713add5e/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T16:44:59+00:00"/>
    <meta property="og:title" content="VIDEO Încăierare de pomină la Feteşti. Scandalagiii au aruncat cu pietre, au lovit în umăr un poliţist şi au înjurat ca la uşa cortului"/>
    <meta property="og:description" content="Un poliţist care intervenea pentru aplanarea unui conflict la Feteşti a fost atins în umăr cu o piatră de către scandalagii. Oamenii legii au intervenit, marţi, 19 noiembrie, pentru a restabili ordinea, după ce aproximativ 20 de persoane s-au încăierat. Bătăuşii au fost potoliţi cu spray lacrimogen."/>
  </head>
  <body>
    <article>
      <h1>VIDEO Încăierare de pomină la Feteşti. Scandalagiii au aruncat cu pietre, au lovit în umăr un poliţist şi au înjurat ca la uşa cortului</h1>
      <address><time datetime="2019-11-20T16:44:59+00:00">20 Nov 2019, 16:44</time> by <a rel="author">Ionela Stănilă</a></address>
      <h4>Un poliţist care intervenea pentru aplanarea unui conflict la Feteşti a fost atins în umăr cu o piatră de către scandalagii. Oamenii legii au intervenit, marţi, 19 noiembrie, pentru a restabili ordinea, după ce aproximativ 20 de persoane s-au încăierat. Bătăuşii au fost potoliţi cu spray lacrimogen.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/eveniment/cum-ajuns-cei-doi-politisti-judetul-valcea-pas-executati-1_5dd57d115163ec42713b77de/index.html"/>
        <a href="https://adevarul.ro/locale/constanta/elev-14-ani-taiat-cutit-coleg-confictul-izbucnit-intr-o-pauza-1_5dd560995163ec42713ac66d/index.html"/>
        <a href="https://adevarul.ro/locale/ramnicu-valcea/cum-arata-politistii-torturati-valcea--romii-indreptat-pistoalele-inspre-ei-unul-apasat-tragaciul-1_5dd547e55163ec42713a1bfd/index.html"/>
      </related>
      <p>Într-o postare a EUROPOL pe o reţea de socializare, Sindicatul Poliţiştilor Europeni, se poate observa cum scandalagiii sunt violenţi şi nu se opresc nici măcar la vederea poliţiştilor. Postarea este însoţită de mesajul: Ministrul Vela ne spunea că ăşi doreşte ca poliţiştii să fie amabili cu cetăţenii. Jandarmi, mascaţi şi poliţişti din cadrul IPJ Ialomiţa au fost mobilizaţi la faţa locului, după ce un apel la 112 anunţa încăierarea.Oare se referea înainte sau după ce sunt loviţi, scuipaţi şi înjuraţi?</p>
      <p>Conform purtătorului de cuvânt al ISU Ialomiţa, Ludmila Dascălu, niciun poliţist nu a fost rănit în timpul intervenţiei. Unul singur, care efectua cercetarea la faţa locului, a fost atins în umăr de o piatră aruncată de turbulenţi, însă nu a necesitat îngrijiri medicale.</p>
      <p>" Conflictul spontan a fost stins relativ repede, mai mult a durat certarea pentru stabilitarea împrejurărilor în care a izbucnit scandalul, dar şi legitimarea tuturor celor implicaţi. În acest caz s-a deschis un dosar penal amplu pentru tulburarea liniştii şi ordinii publice, loviri şi alte violenţe şi ultraj. Unul dintre scandalagii, un bărbat, în vârstă de 34 de ani, a fost rănit. Toate persoanele sunt cercetate în stare de libertate. pentru prevenirea altor violenţe, iar la faţa locului a fost dislocat un echipaj de poliţie, jandarmi şi mascaţi" , a precizat Ludmila Dascălu. În urma violenţelor, două maşini şi ferestrele unei case au fost distruse.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Feuropolromania%2Fvideos%2F1309791192536212%2F&amp;show_text=0&amp;width=269" width="269" height="476" data-service="Facebook" scrolling="no"/>
      </figure>
      <hr/>
    </article>
  </body>
</html>