<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1267347/drankfabrikant-dwingt-personeel-tot-drinken.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-20T16:57:38+00:00"/>
    <meta property="og:title" content="‘Drankfabrikant dwingt personeel tot drinken’"/>
    <meta property="og:description" content="Drie werknemers van drankfabrikant Pernod Ricard houden hun werkgever verantwoordelijk voor hun alcoholprobleem. De Franse maker van onder meer Malibu, Chivas Regal en Jameson..."/>
  </head>
  <body>
    <article>
      <h1>‘Drankfabrikant dwingt personeel tot drinken’</h1>
      <address><time datetime="2019-11-20T16:57:38+00:00">20 Nov 2019, 16:57</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Drie werknemers van drankfabrikant Pernod Ricard houden hun werkgever verantwoordelijk voor hun alcoholprobleem. De Franse maker van onder meer Malibu, Chivas Regal en Jameson zou constante druk uitoefenen om te blijven borrelen.</p>
      <p>In Le Parisien <a href="http://www.leparisien.fr/societe/alcool-salaries-de-ricard-ils-denoncent-la-pression-permanente-pour-boire-au-travail-18-11-2019-8195421.php#xtor=AD-1481423553">vertellen</a> drie salesmensen van Pernod Ricard over de cultuur bij het bedrijf. “We hadden een budget om op glazen pastis te kunnen trakteren. We werden door onze bazen aangemoedigd mee te drinken met klanten”, vertelt de 42-jarige Julien in de Franse krant. “Ik dronk elke dag zwaar, het werd een gewoonte.” </p>
      <p>Pernod Ricard is van oorsprong producent van het anijsachtige aperitief pastis, maar is inmiddels de derde grootste drankfabrikant ter wereld. Het bedrijf ontkent de beschuldigingen, maar de drie vertegenwoordigers houden voet bij stuk. Zelfs op de werkvloer is alcohol drinken heel normaal. “We moeten laten zien dat we onze producten kennen en lekker vinden.” </p>
      <p>Regelmatig worden vergaderingen voortgezet in het café waar door gedronken wordt tot in de kleine uurtjes. Het hoort bij de bedrijfscultuur stellen de drie werknemers, waarvan er eentje naar de rechter is gestapt. “Het komt erop neer dat je leeft voor Ricard.” We mochten zelfs geen bier meer in huis hebben. “Ons werd geleerd alleen pastis te drinken.”</p>
      <p>De rechter oordeelt aan het eind van de maand of Pernod Ricard verantwoordelijk kan worden gehouden voor de alcoholproblemen van de werknemers.</p>
      <p><b>Bron(nen):   </b><a href="http://www.leparisien.fr/societe/alcool-salaries-de-ricard-ils-denoncent-la-pression-permanente-pour-boire-au-travail-18-11-2019-8195421.php#xtor=AD-1481423553">Le Parisien</a>      </p>
    </article>
  </body>
</html>