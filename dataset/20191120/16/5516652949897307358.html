<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426123/xenaghthhkan-sth-rodiakh-oi-mathhtes-ths-st-taxhs-toy-dhmotikoy-sxoleioy-kalythiwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T16:45:02+00:00"/>
    <meta property="og:title" content="Ξεναγήθηκαν στη “Ροδιακή” οι μαθητές της ΣΤ’ τάξης του Δημοτικού Σχολείου Καλυθιών"/>
    <meta property="og:description" content="Τους μαθητές της ΣΤ' τάξης του Δημοτικού Σχολείου Καλυθιών υποδέχθηκαν στα γραφεία σύνταξης και στις εγκαταστάσεις του πιεστηρίου της &quot;Ροδιακής&quot;, δημοσιογράφοι και υπεύθυνοι των αντίστοιχων τμημάτων προκειμένου να τους εξηγήσουν τον τρόπο με τον οποίο μια εφημερίδα λειτουργεί."/>
  </head>
  <body>
    <article>
      <h1>Ξεναγήθηκαν στη “Ροδιακή” οι μαθητές της ΣΤ’ τάξης του Δημοτικού Σχολείου Καλυθιών</h1>
      <address>
        <time datetime="2019-11-20T16:45:02+00:00">20 Nov 2019, 16:45</time>
      </address>
      <p>
        <b>Τους μαθητές της ΣΤ' τάξης του Δημοτικού Σχολείου Καλυθιών υποδέχθηκαν στα γραφεία σύνταξης και στις εγκαταστάσεις του πιεστηρίου της "Ροδιακής", δημοσιογράφοι και υπεύθυνοι των αντίστοιχων τμημάτων προκειμένου να τους εξηγήσουν τον τρόπο με τον οποίο μια εφημερίδα λειτουργεί.</b>
      </p>
      <p>Οι περίπου 20 μαθητές, συνοδεία των εκπαιδευτικών τους κ.κ. Τζωρτζακάκη Γεώργιο και Πατέλη Ολυμπία, είχαν την ευκαιρία να μιλήσουν με τον αρχισυντάκτη της "Ροδιακής" κ. Μιχάλη Μαστή, ο οποίος τους εξήγησε τον τρόπο με τον οποίο λειτουργούν τα διάφορα τμήματα προκειμένου να καταφέρει να τυπωθεί μια καθημερινή εφημερίδα αλλά και το πώς δουλεύουν οι δημοσιογράφοι προκειμένου να έχουν καθημερινά πλήθος ειδήσεων που θα δημοσιευθούν στην εφημερίδα.</p>
      <p>Ο κ. Μαστής έκανε μια αναφορά και στα 104 χρόνια λειτουργίας της ιστορικής αυτής εφημερίδας, αλλά και για το πώς, την περίοδο της ιταλικής κατοχής και της δικτατορίας και η "Ροδιακή" "φιμώθηκε" από τους κατακτητές και τους λογοκριτές της Χούντας αντίστοιχα.</p>
      <p>Οι μαθητές, που παρακολούθησαν με μεγάλο ενδιαφέρον τον κ. Μαστή, δεν σταμάτησαν να πραγματοποιούν ερωτήσεις. Ο ίδιος, τους εξήγησε τον τρόπο με τον οποίο εργάζονται οι δημοσιογράφοι, πώς γίνεται το ρεπορτάζ για ένα θέμα αλλά και πόσο μεγάλη ευθύνη έχουν απέναντι στο αναγνωστικό κοινό ούτως ώστε να τους ενημερώσουν έγκυρα και έγκαιρα. Ακόμη, μίλησε στους μαθητές για την εφημερίδα που λειτουργεί ως εργαλείο ενημέρωσης για τον τόπο μας, ενώ τους τόνισε οτι είναι απαραίτητο ως πολίτες να μαθαίνουν για το τι συμβαίνει στο νησί τους.</p>
      <p>Αμέσως μετά, οι μαθητές επισκέφθηκαν τις εγκαταστάσεις του πιεστηρίου της "Ροδιακής", όπου εκεί τους υποδέχθηκε ο υπεύθυνος του πιεστηρίου κ. Σεραφείμ Φλώρος, ο οποίος τους εξήγησε τον τρόπο με τον οποίο τυπώνονται οι εφημερίδες στα πελώρια μηχανήματα. Ο ίδιος, μίλησε για τα βασικά χρώματα που χρησιμοποιούνται στις έγχρωμες σελίδες, το μέγεθος του χαρτιού που χρησιμοποιείται και φυσικά πώς ένα τεράστιο ρολό χαρτί καταλήγει να πάρει τη μορφή που όλοι γνωρίζουμε.</p>
      <figure>
        <img src="https://www.rodiaki.gr/medias/2019/11/19/3a0d6a5b02b2e0cd35f0e496e764f5e2.jpg"/>
      </figure>
      <p>Ο κ. Φλώρος τους εξήγησε ότι, όταν αναμείξουμε το μελάνι με το νερό μπορούμε να τυπώσουμε πάνω σε τσίγκους τις σελίδες και αμέσως μετά να τους τοποθετήσουμε στα μηχανήματα προκειμένου να τυπωθεί η εφημερίδα, ενώ έδωσε και άλλες πολλές χρήσιμες πληροφορίες στους μαθητές αλλά και τους δασκάλους που τους συνόδευαν.</p>
      <p>Όπως συνηθίζεται, οι μαθητές έφυγαν απο τις εγκαταστάσεις του πιεστηρίου, με μια "φρέσκια" εφημερίδα στο χέρι, αφού προηγουμένως έβγαλαν τις καθιερωμένες φωτογραφίες.</p>
      <p>Οι μαθητές που επισκέφθηκαν τις εγκαταστάσεις της "Ροδιακής":<br/>1. Αγγελινιός Σάββας</p>
      <p>2. Αντωνά Αικατερίνη</p>
      <p>3. Δημητράκη Μαρία-Τσαμπίκα</p>
      <p>4. Διακογεωργίου Σεβαστή</p>
      <p>5. Θαρρενάκης Σάββας</p>
      <p>6. Καραγκεοργκίεβα Γκεοργκάνα</p>
      <p>7. Κουλλάι Αικατερίνη</p>
      <p>8. Κρούγκερ Ηλίας</p>
      <p>9. Κώστα Μαρκέλλα</p>
      <p>10. Κώστα Παρασκευή<br/>11. Νούσι Αλεξάνδρα</p>
      <p>12. Ντόμπρεβα Μαριάννα</p>
      <p>13. Παλόκα Μπριγκέν</p>
      <p>14. Περιστερόπουλος Έκτορας</p>
      <p>15. Περιστεροπούλου Αλκμήνη</p>
      <p>16. Σταυρής Στέργος</p>
      <p>17. Φλεβάρη Παναγιώτα</p>
      <p>18. Χατζηδιάκου Δήμητρα</p>
      <p>19. Χατζηδιάκος Άγγελος.</p>
      <figure>
        <img src="https://www.rodiaki.gr/medias/2019/11/19/97a7c8bf1701a97528b249fe4ae412ef.jpg"/>
      </figure>
    </article>
  </body>
</html>