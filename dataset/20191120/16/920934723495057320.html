<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/huawei-mate-x-oprava-displeje/"/>
    <meta property="og:site_name" content="Svět Androida"/>
    <meta property="article:published_time" content="2019-11-20T16:05:45+00:00"/>
    <meta property="og:title" content="Tomu neuvěříte: Náhradní displej pro Mate X stojí víc než Pixel 4 XL"/>
    <meta property="og:description" content="Výměna displeje u Galaxy Fold vyjde až na 14 tisíc korun. Je to hodně? Je. Ale to ještě nevíte, kolik stojí náhradní displej pro Huawei Mate X."/>
  </head>
  <body>
    <article>
      <h1>Tomu neuvěříte: Náhradní displej pro Mate X stojí víc než Pixel 4 XL</h1>
      <address><time datetime="2019-11-20T16:05:45+00:00">20 Nov 2019, 16:05</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Na kolik by asi mohla vyjít oprava ohebného displeje, když ho poškodím? Tuto otázku si asi <b>s nástupem flexibilních obrazovek</b> položilo mnoho lidí. Jihokorejský Samsung, kterého se to týká díky jeho revolučnímu přístroji Fold, už tuto <b>cenovku zveřejnil dříve</b>. Je k zákazníkům benevolentní a poskytuje jim tedy jednu výměnu se slevou. První výměna displeje u Galaxy Fold vyjde na 150 amerických dolarů (cca 3 500 korun). Pokud se vám to stane znovu, už musíte sáhnout pro 600 dolarů (cca 14 000 korun). Je to hodně? Je. Ale to ještě nevíte, kolik stojí <b>náhradní displej pro Huawei Mate X</b>.</p>
      <figure>
        <img src="https://www.svetandroida.cz/media/ultimatemember/temp/huawei-mate-x-prvni-zkusenosti-s-ohebnym-telefonem.jpg"/>
      </figure>
      <p>Informace o ceně náhradní ohebné obrazovky pro tento čínský stroj se objevila <b>na oficiálním webu s komponenty</b>. A kolik to tedy je? Raději se něčeho chyťte. Samotný náhradní displej pro <a href="https://www.svetandroida.cz/tag/huawei-mate-x/">Huawei Mate X</a> <b>vyjde na 1 006 dolarů</b> (cca 23 300 korun)! Jestli jste neomdleli a čtete dál, tak vězte, že tato suma <b>překonává i globální cenovky vlajkových telefonů</b> Google Pixel XL 4 (999 dolarů) a Samsung Galaxy Note10 (949 dolarů). Bylo jasné, že při výměně podobně revolučního kusu hardware budeme muset počítat s vysokou cenou, ale až takovou cenovou hladinu jsme fakt nečekali.</p>
      <p>Pokud máte dostatek prostředků na nákup telefonu s ohebným displejem, pravděpodobně pro vás bude <b>cenovka za jeho výměnu a také porovnání s jinými přístroji směšná</b>. Jestli jste zvyklí jezdit v Porsche, jehož díl může stát stejně jako třeba Fabia, uvidíte to podobně. Když ale vezmeme v potaz zákazníky, kteří hodlají za revoluční přístroj od Huawei <b>utratit nastřádané úspory</b>, tato informace pro ně jistě bude šok. Možná i natolik velký, že se budou bát telefon pořídit. Tím ovšem nechceme nikoho odrazovat. Oddaní <b>technofilové jsou potřeba</b> i z toho důvodu, aby mohly firmy dále investovat do vývoje a časem třeba cenu za náhradní díly i snížit. Nedávno byl celosvětově představen další telefon s ohebným displejem, Razr 2019 od Motoroly. Jsme zvědaví, jakou hodnotu bude mít náhradní ohebná obrazovka u něj.</p>
      <h3>Jak drahý náhradní díl byste byli ochotní koupit pro váš telefon?</h3>
      <p>Zdroj: <a href="https://www.androidauthority.com/huawei-mate-x-screen-repair-costs-1056513/">aauthority</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-5-vysunovacich-fotoaparatu/"/>
      </related>
      <related>
        <a href="https://www.svetandroida.cz/motorola-razr-cena-evropa/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/motorola-razr-2019-oficialne/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/xiaomi-skladaci-telefon-patent/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/xiaomi-mi-mix-alpha-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/xiaomi-mi-mix-alpha-fotografie/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/xiaomi-amazfit-x-hodinky/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/motorola-razr-unikle-snimky/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/prezentace-motorola-razr/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/motorola-razr-spekulace-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
      <related>
        <a href="https://www.appliste.cz/iphone-12-design-anteny/?utm_source=svetandroida_cz&amp;utm_medium=vymena_navstevnosti&amp;utm_campaign=10_90877"/>
      </related>
      <related>
        <a href="https://www.appliste.cz/16palcovy-macbook-pro-6k-monitory/?utm_source=svetandroida_cz&amp;utm_medium=vymena_navstevnosti&amp;utm_campaign=10_90871"/>
      </related>
      <related>
        <a href="https://www.iphonefoto.cz/olloclip-pro-iphone-11-a-11-pro/?utm_source=svetandroida_cz&amp;utm_medium=vymena_navstevnosti&amp;utm_campaign=10_90845"/>
      </related>
      <related>
        <a href="https://www.appliste.cz/33-appliste-podcast-macos/?utm_source=svetandroida_cz&amp;utm_medium=vymena_navstevnosti&amp;utm_campaign=10_90855"/>
      </related>
      <related>
        <a href="https://www.appliste.cz/16palcovy-macbook-pro-vykon/?utm_source=svetandroida_cz&amp;utm_medium=vymena_navstevnosti&amp;utm_campaign=10_90838"/>
      </related>
      <related>
        <a href="https://www.ipouzdro.cz/blog/detekce-padu-na-apple-watch-2/?utm_source=svetandroida_cz&amp;utm_medium=vymena_navstevnosti&amp;utm_campaign=10_90505"/>
      </related>
      <related>
        <a href="https://www.appliste.cz/13palcovy-macbook-pro-nuzkova-klavesnice/?utm_source=svetandroida_cz&amp;utm_medium=vymena_navstevnosti&amp;utm_campaign=10_90832"/>
      </related>
      <related>
        <a href="https://www.appliste.cz/disney-plus-vypadek/?utm_source=svetandroida_cz&amp;utm_medium=vymena_navstevnosti&amp;utm_campaign=10_90829"/>
      </related>
      <related>
        <a href="https://www.appliste.cz/black-friday-iphone-kabel/?utm_source=svetandroida_cz&amp;utm_medium=vymena_navstevnosti&amp;utm_campaign=10_90822"/>
      </related>
      <related>
        <a href="https://www.appliste.cz/apple-watch-znasilneni/?utm_source=svetandroida_cz&amp;utm_medium=vymena_navstevnosti&amp;utm_campaign=10_90147"/>
      </related>
    </article>
  </body>
</html>