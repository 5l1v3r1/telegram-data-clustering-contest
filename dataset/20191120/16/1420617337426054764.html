<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ostia-cronaca/ostia-la-bella-vita-del-generale-della-guardia-di-finanza-tra-auto-blu-e-autisti.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T16:51:17+00:00"/>
    <meta property="og:title" content="Ostia, la bella vita del generale della Guardia di Finanza tra auto blu e autisti"/>
    <meta property="og:description" content="La &quot;bella vita&quot; del generale della Guardia di Finanza Umberto Di Nuzzo, che a Ostia utilizzava illecitamente un'auto blu con due autisti."/>
  </head>
  <body>
    <article>
      <h1>Ostia, la bella vita del generale della Guardia di Finanza tra auto blu e autisti</h1>
      <address><time datetime="2019-11-20T16:51:17+00:00">20 Nov 2019, 16:51</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://www.ilcorrieredellacitta.com/wp-content/uploads/2019/11/il-generale-della-finanza-e-l-auto-blu_C_1_article_7379_launch_horizontal_image.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Piove un <b>pesante scandalo</b> sul comando della <b>Guardia di Finanza di Ostia</b>, dopo che un servizio de <b><i>“Le Iene”</i></b> ha fatto luce sulla <b>bella vita del generale Umberto Di Nuzzo</b>. Il militare <b>negli ultimi tre anni usava impropriamente un’automobile blu con annessi autisti</b>, utilizzando il mezzo anche <b>per questioni legate alla sua vita privata</b>. </p>
      <p>Le Iene attraverso delle testimonianze di militari interni all’Arma, hanno<b> tracciato l’uso quotidiano che il generale Di Nuzzo faceva uso dell’auto blu</b>. <b>Ogni mattina l’uomo si faceva venire a prendere</b> alle scale della stazione ferroviaria di Lido Nord lontano solo 200 metri da casa sua, per evitare – in maniera molto goffa – di dare nell’occhio su questa pratica illegale. Autisti che erano costretti nella stessa giornata ad <b>accompagnarlo a casa per l’ora di pranzo</b>, <b>riportarlo alla caserma di Via delle Fiamme Gialle nelle prime ore del pomeriggio</b> e poi<b> riaccompagnarlo alla sua dimora alla fine del turno lavorativo</b>.</p>
      <p>Un <b>servizio</b> che come hanno dimostrato “Le Iene” non era previsto per il generale Di Nuzzo, in un trattamento che attualmente è riservato solamente per le alte cariche del Paese. </p>
      <p>La <b>testimonianza</b> di questo scandalo arriva da un collega del generale, che alle domande del giornalista Luigi Pelazza svela: “<i>Ogni caserma ha dei veicoli che possono usare rigorosamente tutti per motivi di servizio. Succede però che <b>il generale Umberto Di Nuzzo</b>, che comanda il reparto logistico da tre anni, <b>abbia disposto l’utilizzo esclusivo di una macchina e due autisti solo per lui</b>“</i>.</p>
      <p>Membri della Guardia di Finanza locale ha stimato un <b>danno erariale vicino ai 200 mila euro</b> per le cattive abitudini del proprio generale, in spese che si palesano nell’<b>affitto dell’automobile e lo stipendio degli autisti</b>. Una<b> situazione denunciata tra la paura</b>, considerato come il potere militare dello stesso Di Nuzzo potrebbe distruggere la carriera di ogni finanziere in quella caserma nonostante i suoi comportamenti scorretti. </p>
      <p>Di Nuzzo dopo le riprese de “Le Iene” si trova davanti alla questione di un <b>grave peculato</b> ai danni dello Stato italiano, con pene che possono andare dai 6 mesi ai 3 anni di carcere per simili comportamenti. </p>
      <p><b>Colto in flagrante il generale Umberto Di Nuzzo</b> dalla iena Luigi Pelazza, lo stesso militare ai piedi delle scalinate di Lido Nord prova a imbastire una giustificazione attraverso frasi sconclusionate: l’uomo fermato in flagranza di questi atteggiamenti reiterati, da prima ammutolito e infastidito dalla puntigliosità de “Le iene” alla fine <b>ugualmente si allontana</b> – nonostante fosse ripreso dalle telecamere – <b> con la macchina di servizio</b> in direzione della caserma lidense. </p>
      <p>Serve a nulla l’ammissione del militare riguardo il <b><i>“non ho diritto a una macchina”</i></b>, considerato come non si fa scrupoli a utilizzarla lo stesso pochi secondi dopo aver pronunciato queste parole per allontanarsi in direzione di Via delle Fiamme Gialle. </p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ostia-cronaca/ostia-aggressione-a-daniele-piervincenzi-il-procuratore-generale-chiede-6-anni-per-roberto-spada.html"/>
        <a href="https://www.ilcorrieredellacitta.com/news/ostia-incidente-in-via-tancredi-chiaraluce-investito-e-ucciso-un-pedone.html"/>
        <a href="https://www.ilcorrieredellacitta.com/ostia-cronaca/il-m5s-prova-a-trovare-un-accordo-con-il-partito-democratico-sul-x-municipio-i-democratici-bocciano-subito-lipotesi.html"/>
        <a href="https://www.ilcorrieredellacitta.com/ostia-cronaca/ostia-compare-il-busto-di-pasolini-nellanniversario-della-sua-morte.html"/>
        <a href="https://www.ilcorrieredellacitta.com/ostia-cronaca/ostia-nuovo-incidente-su-via-dei-pescatori-sinistra-italia-presenta-esposto-alla-procura-della-repubblica.html"/>
        <a href="https://www.ilcorrieredellacitta.com/ambiente/un-tuffo-nella-tecnologia-a-ostia-sul-litorale-arrivano-i-droni.html"/>
      </related>
    </article>
  </body>
</html>