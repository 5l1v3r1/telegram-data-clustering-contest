<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919329/%D9%87%D9%88%D8%B4%D9%85%D9%86%D8%AF%DB%8C-%D9%85%D9%84%D8%AA-%D8%AE%D8%B7-%D8%A8%D8%B7%D9%84%D8%A7%D9%86%DB%8C-%D8%A8%D8%B1-%D9%86%D9%82%D8%B4%D9%87-%D9%87%D8%A7%DB%8C-%D8%B4%D9%88%D9%85-%D9%88-%D8%B4%DB%8C%D8%B7%D8%A7%D9%86%DB%8C-%D8%AF%D8%B4%D9%85%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-20T16:33:08+00:00"/>
    <meta property="og:title" content="هوشمندی ملت خط بطلانی بر نقشه‌های شوم و شیطانی دشمن است"/>
    <meta property="og:description" content="ایسنا/لرستان امام جمعه بروجرد گفت: ولایت‌مداری و هوشمندی ملت ایران خط بطلانی بر نقشه‌های شوم و شیطانی دشمن است."/>
  </head>
  <body>
    <article>
      <h6 class="kicker">امام‌جمعه بروجرد:</h6>
      <h1>هوشمندی ملت خط بطلانی بر نقشه‌های شوم و شیطانی دشمن است</h1>
      <address><time datetime="2019-11-20T16:33:08+00:00">20 Nov 2019, 16:33</time> by <a rel="author">زهره گودرزی</a></address>
      <p>ایسنا/لرستان امام جمعه بروجرد گفت: ولایت‌مداری و هوشمندی ملت ایران خط بطلانی بر نقشه‌های شوم و شیطانی دشمن است.</p>
      <p>حجت الاسلام سیدعلی حسینی در جلسه هماهنگی حمایت از مقام معظم رهبری و آرمان‌های انقلاب و محکومیت اغتشاشات اخیر، اظهار کرد: اغتشاشات اخیر در کشور سازمان یافته بود که با درایت مردم خنثی شد.</p>
      <p>وی تصریح کرد: افزایش قیمت بنزین تصمیم دولت نبوده بلکه تصمیم نظام بوده و باید از این تصمیم و اقدام سران نظام پشتیبانی کرد.</p>
      <p>امام جمعه بروجرد خاطرنشان کرد: ولایت‌مداری و هوشمندی ملت ایران خط بطلانی بر نقشه‌های شوم و شیطانی دشمن کشید.</p>
      <p>حسینی اضافه کرد: در شهرستان بروجرد نیز مانند سایر شهرهای کشور روز جمعه راهپیمایی اقتدار و امنیت برگزار می‌شود.</p>
      <p>وی بیان کرد: در این راهپیمایی مردم بروجرد حمایت خود را از مسئولان و نظام مقدس جمهوری اسلامی ایران به نمایش خواهند گذاشت.</p>
      <p>انتهای پیام</p>
    </article>
  </body>
</html>