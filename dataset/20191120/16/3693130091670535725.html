<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-da-ogretmenler-meslektaslari-icin-sarki-soyledi-1209487.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T16:09:00+00:00"/>
    <meta property="og:title" content="Bursa'da öğretmenler meslektaşları için şarkı söyledi"/>
    <meta property="og:description" content="Bursa'nın Yenişehir ilçesinde görev yapan 600 öğretmene Şehit Ömer Halisdemir Kültür Merkezinde müzik dinletisi verildi."/>
  </head>
  <body>
    <article>
      <h1>Bursa'da öğretmenler meslektaşları için şarkı söyledi</h1>
      <h2>Bursa'nın Yenişehir ilçesinde görev yapan 600 öğretmene Şehit Ömer Halisdemir Kültür Merkezinde müzik dinletisi verildi.</h2>
      <address>
        <time datetime="2019-11-20T16:09:00+00:00">20 Nov 2019, 16:09</time>
      </address>
      <p><b>Şehit Ömer Halisdemir Kültür Merkezinde</b> Yenişehir Milli Eğitim Müdürlüğü tarafından düzenlenen müzik dinletisinde öğretmenler meslektaşlarına şarkı ve türküler seslendirdi. Konsere Yenişehir Kaymakamı Suat Seyitoğlu, Milli Eğitim Müdürü Musa Ayaz, öretmenler ve aileleri katıldı.</p>
      <p>
        <b>Musa Ayaz, "Bakanlığımızın bu yıl ilk kez başlatmış olduğu ara tatil dediğimiz, aslında bir tatil ötesinde dinlenme, eğlenme, görme, gezme, spor yapma, sanatla tanışma ve birlikte olma adına bu programlar düzenlenmekte. Öğretmenlerimizin dinlenmeye, gezmeye ve görmeye ihtiyaçları var. Herşeyin en iyisine layık olduklarını biliyoruz" diye konuştu.</b>
      </p>
      <figure>
        <img src="https://images.bursadabugun.com/editor/haber/20112019/aw860699-02-5dd55735b30fc.jpg"/>
      </figure>
      <p>Kaymakam Suat Seyitoğlu, "Ey öğretmen! Kendinle barış ve kendini önemli gör. Öğretmenlere verilen mesajlardan en önemlisi, karşındaki çocuk ile iletişim içerisindeyken, o çocuğun Türkiye'yi ve dünyayı değiştirebileceğine inanmak. Yani herkesi ve her çocuğu önemse. Çocuğu önemsediğiniz zaman Türkiye'nin geleceğine ve kurtuluşuna bir adım da siz atmış olursunuz. İkinci mesaj da, öğretmenlerinizi baş tacı edin. Dolayısıyla biz öğretmenlerimize sonuna kadar güveniyoruz" dedi.</p>
    </article>
  </body>
</html>