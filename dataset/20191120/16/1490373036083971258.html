<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-svet/izrael-treti-parlamentni-volby-krach-jednani-netanjahu-ganc_1911201626_elev"/>
    <meta property="og:site_name" content="iROZHLAS"/>
    <meta property="article:published_time" content="2019-11-20T16:26:00+00:00"/>
    <meta property="og:title" content="Izraeli hrozí už třetí parlamentní volby za poslední rok. O půlnoci končí lhůta k sestavení vlády"/>
    <meta property="og:description" content="Benny Ganc, který je aktuálně pověřen sestavením vlády, by potřeboval stranu Avigdora Liebermama. Ten ho však podpořit odmítá. Vadí mu, že by se vláda opírala o hlasy arabských poslanců."/>
  </head>
  <body>
    <article>
      <h1>Izraeli hrozí už třetí parlamentní volby za poslední rok. O půlnoci končí lhůta k sestavení vlády</h1>
      <address><time datetime="2019-11-20T16:26:00+00:00">20 Nov 2019, 16:26</time> by <a rel="author">Štěpán Macháček, Tereza Fivebrová, ČTK</a></address>
      <p>
        <b>Izraelci nejspíš půjdou znovu k volbám. Během tohoto roku by to bylo už třetí klání o křesla v Knesetu. Dosavadní premiér Benjamin Netanjahu a vítěz zářijových voleb Benny Ganc se totitž zatím na společné vládní koalici nedohodli.</b>
      </p>
      <p>Šéf strany Náš domov Izrael Avigdor Lieberman oznámil, že odmítá podpořit jak případnou vládu premiéra Benjamina Netanjuha, tak centristy Bennyho Gance. Vznik jakékoli vládní koalice bez Liebermana je velmi obtížný a podle izraelských politiků tak otevírá cestu k letošním třetím parlamentním volbám.</p>
      <p>Jako první byl koaličním jednáním k sestavení vlády pověřen Netanjahu, po něm následně i Středopravý opoziční vůdce Ganc, kterému termín vyprší o středeční půlnoci. Jeho šance na sestavení vlády se tak zmenšují.</p>
      <related>
        <h4>Číst článek</h4>
        <a href="https://www.irozhlas.cz/zpravy-svet/izrael-benjamin-netanjahu-premier-reuven-rivlin_1909252043_ako"/>
      </related>
      <p>Po krachu jednání o velké koalici mezi Gancem a Netanjahuem je teď mimo hru i menšinová Gancova vláda s podporou arabských stran. Benny Ganc by k jejímu sestavení potřeboval stranu Avigdora Liebermama, jehož slovo bylo rozhodujících po jarních volbách i nyní.</p>
      <p>Lieberman však odmítl Gancovu vládu podpořit, protože podle něj nebyl Ganc připraven přijmout plán široké koalice. V případě spojení s Gancem by mu mimo jiné vadilo i to, že by se vláda opírala o hlasy arabských poslanců.</p>
      <related>
        <h4>Související články</h4>
        <a href="https://www.irozhlas.cz/komentare/komentar-volby-v-izraeli-netanjahu-premier-likud_1909250634_pak"/>
        <a href="https://www.irozhlas.cz/zpravy-svet/izrael-reuven-rivlin-beny-ganc-benjamin-netanjahu-vlada-koalice_1909240912_dok"/>
        <a href="https://www.irozhlas.cz/zpravy-svet/jeruzalem-benny-ganc-benjamin-netanjahu-reuven-rivlin-izrael-likud-volby-vlada_1909232329_gak"/>
      </related>
    </article>
  </body>
</html>