<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/marka-tanitim-ajansi-kurulacak-215726h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T16:59:53+00:00"/>
    <meta property="og:title" content="Marka Tanıtım Ajansı kurulacak"/>
    <meta property="og:description" content="Türkiye'de üretilen tarım ve gıda ürünlerinin markalaşması ile coğrafi işaretli ürünlerin Avrupa Birliği'nden (AB) tescil alması için Marka Geliştirme ve Tanıtım Ajansı kurulması planlanıyor."/>
  </head>
  <body>
    <article>
      <h1>Marka Tanıtım Ajansı kurulacak</h1>
      <h2>Türkiye'de üretilen tarım ve gıda ürünlerinin markalaşması ile coğrafi işaretli ürünlerin Avrupa Birliği'nden (AB) tescil alması için Marka Geliştirme ve Tanıtım Ajansı kurulması planlanıyor.</h2>
      <address>
        <time datetime="2019-11-20T16:59:53+00:00">20 Nov 2019, 16:59</time>
      </address>
      <p>Tarım ve Orman Bakanlığından edinilen bilgiye göre, tarım ürünlerinin markalaşmasına yönelik çalışmalara hız verilecek. Bu kapsamda, ticari potansiyeli yüksek ürünler ile yöresel ve coğrafi işaretli ürünlerin tanıtımına yönelik faaliyetler artırılacak. Üretici örgütleri pazarlama, tanıtım ve coğrafi işaret alanlarında güçlendirilecek. Gıda, tarım ve orman ürünlerinin ayrı ayrı kalite standartları belirlenecek ve bu standartlara göre üretilmeleri yönünde gerekli koordinasyon sağlanacak. Standartlarına göre üretilen ürünlere yönelik kalite ve prestij geliştirme amaçlı marka çalışmaları gerçekleştirilecek. Faaliyetler kapsamında Tarım, Gıda ve Orman Ürünleri Marka Geliştirme ve Tanıtım Ajansı kurulacak. Bu ajansla marka, tescil, standardizasyon, reklam, tanıtım, izleme ve geliştirme çalışmaları tek çatı altında toplanacak.</p>
    </article>
  </body>
</html>