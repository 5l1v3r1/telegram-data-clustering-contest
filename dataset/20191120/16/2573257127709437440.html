<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/xiaomi-redmi-note-8pro-627405"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T16:45:37+00:00"/>
    <meta property="og:title" content="Redmi Note 8 Pro con Android 10: Xiaomi vicina al rilascio"/>
    <meta property="og:description" content="Anche il Redmi Note 8 Pro potrebbe presto ricevere l'aggiornamento basata sull'ultima versione del sistema operativo di Google, Android 10"/>
  </head>
  <body>
    <article>
      <h1>Redmi Note 8 Pro con Android 10: Xiaomi vicina al rilascio</h1>
      <h2>Anche il Redmi Note 8 Pro potrebbe presto ricevere l'aggiornamento basata sull'ultima versione del sistema operativo di Google, Android 10</h2>
      <address><time datetime="2019-11-20T16:45:37+00:00">20 Nov 2019, 16:45</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/xiaomi-redmi-note-8pro.jpg"/>
      </figure>
      <p>Come già sottolineato diverse volte, la maggior parte dei produttori di <b>smartphone Android</b> sono attualmente occupati a cercare di adattare la nuova versione del sistema operativo per i propri prodotti. Tra questi c’è ovviamente <b>Xiaomi</b> la quale si sta concentrando sugli ultimi arrivati come il <b>Redmi Note 8 Pro</b>. Apparentemente, proprio tale smartphone potrebbe ricevere presto l’aggiornamento con<b> Android 10</b>. A suggerirlo è una pagina comparsa sulla nota <b>piattaforma Geekbench</b>.</p>
      <p>Sul sito è comparso il bench di un Redmi Note 8 Pro dotato proprio di questa versione di Android; la data è <b>Novembre 19</b>. Ovviamente si tratta di un’informazioni non ufficiale quindi è da prendere con le pinze. A questo però andrebbe aggiunto il fatto che la beta <a href="https://www.tecnoandroid.it/2019/11/09/redmi-8-e-redmi-8a-arriva-finalmente-laggiornamento-a-miui-11-621914"><b>MIUI 11</b></a>sta già venendo testata, ma è basata su <b>Android 9 Pie</b>. Se vogliamo tirare ad indovinare, il passaggio avverrà verso la fine di questo mese.</p>
      <h3>Xiaomi Redmi Note 8 Pro</h3>
      <p>Lo Smartphone di Xiaomi è alimentato da un <b>Mediatek Helio G90T</b>. Al chip sono stati affiancati<b> 6/8 GB di RAM</b> e 64/128 GB di spazio d’archiviazione interno. Il display è un pannello I<b>PS LCD da 6,53 pollici</b> che supporta risoluzioni fino a 2340 x 1080 pixels. La batteria è da <b>4500 mAh</b> dotato di supporto per una <b>tecnologia di ricarica rapida da 18W</b>.</p>
      <p>Posteriormente è presente una configurazione quadrupla caratterizzata da un sensore principale da <b>64 MP,</b> un grandangolare da<b> 8 MP</b> e due obiettivi accessori da 2 MP, una macro camera e un sensore di profondità. Frontalmente è presente una singola fotocamera da 20 MP. Il prezzo per tutto questo? Ben <b>sotto i 250 euro</b>, senza contare però le eventuali tasse.</p>
    </article>
  </body>
</html>