<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/politics/gennimata-xoris-allagi-politikis-den-yparxei-mellon-gia-tous-mikromesaious/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T16:59:05+00:00"/>
    <meta property="og:title" content="Γεννηματά : Χωρίς αλλαγή πολιτικής δεν υπάρχει μέλλον για τους μικρομεσαίους"/>
    <meta property="og:description" content="Κριτική στην οικονομική πολιτική της κυβέρνησης ασκεί η πρόεδρος του ΚΙΝΑΛ, Φώφη Γεννηματά, τονίζοντας ότι αν δεν υπάρξει αλλαγή πολιτικής, η ανάπτυξη θα παραμείνει καθηλωμένη και οι μικρομεσαίοι δεν έχουν μέλλον"/>
  </head>
  <body>
    <article>
      <h1>Γεννηματά : Χωρίς αλλαγή πολιτικής δεν υπάρχει μέλλον για τους μικρομεσαίους</h1>
      <h2>Κριτική στην οικονομική πολιτική της κυβέρνησης ασκεί η πρόεδρος του ΚΙΝΑΛ, Φώφη Γεννηματά, τονίζοντας ότι αν δεν υπάρξει αλλαγή πολιτικής, η ανάπτυξη θα παραμείνει καθηλωμένη και οι μικρομεσαίοι δεν έχουν μέλλον</h2>
      <address><time datetime="2019-11-20T16:59:05+00:00">20 Nov 2019, 16:59</time> by <a rel="author">ΤοΒΗΜΑ Team</a></address>
      <p>Δριμεία κριτική στην οικονομική πολιτική της κυβέρνησης ασκεί η πρόεδρος του ΚΙΝΑΛ, Φώφη Γεννηματά, που επισκέπτεται σήμερα, Τετάρτη, τη Θεσσαλονίκη, τονίζοντας ότι αν δεν υπάρξει αλλαγή πολιτικής, η ανάπτυξη θα παραμείνει καθηλωμένη και οι μικρομεσαίοι δεν έχουν μέλλον.</p>
      <h3>Παραμένουν τα αδιέξοδα για την κοινωνία</h3>
      <p>«Η κυβέρνηση άλλαξε, αλλά οι πολιτικές παραμένουν οι ίδιες. Οι δεσμεύσεις Τσίπρα είναι ακόμα εδώ. Τα υπερπλεονάσματα ισχύουν. Τα βάρη θα τα σηκώσουν και πάλι οι μικρομεσαίοι και οι πιο αδύναμοι» σημείωσε η κυρία Γεννηματά απαντώντας σε ερώτηση για την οικονομική πολιτική της κυβέρνησης.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>«Είναι χαρακτηριστικό ότι στα περίφημα φορολογικά μέτρα που διατυμπανίζει η κυβέρνηση, δεν περιλαμβάνεται τίποτα ουσιαστικό για μισθωτούς και συνταξιούχους. Συνεχίζονται οι περικοπές για κοινωνικές δαπάνες και τα αναπτυξιακά έργα» πρόσθεσε η κυρία Γεννηματά.</p>
      <p>«Αν δεν υπάρξει άμεσα αλλαγή πολιτικής, η ανάπτυξη θα παραμείνει καθηλωμένη, η κοινωνική δικαιοσύνη δεν έρχεται και τα αδιέξοδα θα παραμείνουν για την ελληνική κοινωνία» κατέληξε.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>