<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/pytin-evropa-strani-1618434.html"/>
    <meta property="og:site_name" content="Cross"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="Путин прогнозира, че до няколко години страни от Източна Европа може да напуснат ЕС"/>
    <meta property="og:description" content="/КРОСС/ Президентът на Русия Владимир Путин не изключи  възможността страни от Източна Европа след няколко години да обмислят излизане от Евросъюза, предаде ТАСС."/>
  </head>
  <body>
    <article>
      <h1>Путин прогнозира, че до няколко години страни от Източна Европа може да напуснат ЕС</h1>
      <address>
        <time datetime="2019-11-20T16:00:00+00:00">20 Nov 2019, 16:00</time>
      </address>
      <p>/КРОСС/ Президентът на Русия Владимир Путин не изключи  възможността страни от Източна Европа след няколко години да обмислят излизане от Евросъюза, предаде ТАСС.</p>
      <p>Путин напомни на днешното пленарно заседание на инвестиционния форум "Русия зове!", че противоречията вътре в ЕС са се породили заради особеностите на разпределението на данъците.</p>
      <p>Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие и става дума за десетки милиарди евро.</p>
      <p>Към 2028 година някои страни от Източна Европа ще достигнат такова равнище на икономическо развитие, при което те ще престанат да получават грантове и различни видове подкрепа от европейския бюджет, а ще трябва да плащат така, както прави Великобритания. И не съм убеден, че няма да им дойде на ум, както стана със самата Великобритания, да излязат от ЕС, каза руският лидер.</p>
      <p>Същевремено Путин отговори и на въпрос защо СССР се е разпаднал. Той коментира, че неефективната икономическа политика е довела до колапс в социалната сфера и оттам - политически последствия.</p>
    </article>
  </body>
</html>