<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/nemsokara-kiderul-vadat-emelnek-e-lovasi-andras-ellen/jhbcdcl"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T16:55:30+00:00"/>
    <meta property="og:title" content="Lezárult a nyomozás: nemsokára kiderül, vádat emelnek-e Lovasi András ellen"/>
    <meta property="og:description" content="Budapest — Hamarosan kiderül, hogy vádat emelnek-e Lovasi András (52) ellen. A Kispál és a Borz, valamint Kiscsillag nevű zenekarok frontembere még március 27-én okozott balesetet a Dózsa György út és a Damjanich utca kereszteződésében, amelyben három autó ütközött."/>
  </head>
  <body>
    <article>
      <h1>Lezárult a nyomozás: nemsokára kiderül, vádat emelnek-e Lovasi András ellen</h1>
      <address><time datetime="2019-11-20T16:55:30+00:00">20 Nov 2019, 16:55</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Budapest — Hamarosan kiderül, hogy vádat emelnek-e Lovasi András (52) ellen. A Kispál és a Borz, valamint Kiscsillag nevű zenekarok frontembere még március 27-én okozott balesetet a Dózsa György út és a Damjanich utca kereszteződésében, amelyben három autó ütközött. </b>
          </b>
        </i>
      </p>
      <p>Az egyikben két rendőr ült, egyikük súlyos sérüléseket szenvedett. A zenész korábban egyből elismerte felelősségét.</p>
      <p>„Még egyszer itt is elnézést kérek a baleset elszenvedőitől. Jó hír a bajban, amit okoztam, hogy az orvosok szerint sérüléseik, bár nyolc napon túl gyógyulóak, nem maradandóak” – írta korábban közösségi oldalán.</p>
      <p><b>Lapunk megkereste a Fővárosi Főügyészséget, ahol kérdésünkre elárulták, hogy a rendőrség a nyomozás ráeső részét lezárta</b>, így hamarosan újabb fejlemények várhatóak az ügyben.</p>
      <p>– A gyanúsított és a védő a közeljövőben megismerheti a teljes ügyiratot, az érdemi ügyészi döntés meghozatalára ezt követően kerül sor – adta tájékoztatásul a sajtóosztály. </p>
    </article>
  </body>
</html>