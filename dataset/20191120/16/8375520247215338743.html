<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/rozvivsya-z-druzhinoyu-zapustiv-borodu-i-stav-gliboko-religiynim-yak-zaraz-viglyadaje-borec-regional-tedejev-641268.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T16:48:57+00:00"/>
    <meta property="og:title" content="Розвівся з дружиною, запустив бороду і став глибоко релігійним. Як зараз виглядає борець-регіонал Тедеєв"/>
    <meta property="og:description" content="Ельбрус Сосланович перебуває у відмінній формі"/>
  </head>
  <body>
    <article>
      <h1>Розвівся з дружиною, запустив бороду і став глибоко релігійним. Як зараз виглядає борець-регіонал Тедеєв</h1>
      <address>
        <time datetime="2019-11-20T16:48:57+00:00">20 Nov 2019, 16:48</time>
      </address>
      <h4>Ельбрус Сосланович перебуває у відмінній формі</h4>
      <p>Після того, як у лютому 2014 року за підсумками Революції Гідності екс-президент Віктор Янукович втік з країни, його однопартієць-реґіонал Ельбрус Тедеєв, котрий називав Віктора Федоровича «богом і царем», поступово зник з політичного і спортивного небосхилів.</p>
      <p>Його можна було побачити на похоронах Михайла Чечетова та Ірини Бережної, деяких офіційних спортивних заходах. Але загалом Ельбрус Сосланович пішов у тінь і не сколихував публіку навіть своїми знаменитими заявами у соцмережах.</p>
      <p>За нашою інформацією, Тедеєв, якому зараз 44 роки, розі йшовся з дружиною Фаїною, з якою виховує трьох доньок – Діану, Тетяну і Єву. Ельбрус Сосланович став ще ґречнішим парафіянином московської православної церкви.</p>
      <p>Також Тедеєв пішов з посади президента Асоціації спортивної боротьби України. Але при цьому останнім часом він знову відновив тренування і, судячи з фото, зокрема того, яке розповсюдив у власних соцмережах чотириразовий чемпіон Європи Олександр Захарук, перебуває у відмінній формі.</p>
      <p>Ельбрус Тедеєв – олімпійський чемпіон Афін-2004, триразовий чемпіон світу і чемпіон Європи.  </p>
      <blockquote>
        <b>Читайте також: <a href="https://glavcom.ua/sport/publications/ruslan-savlohov-nas-z-bratami-demonizuvali-a-mi-lishe-nadto-rano-uviyshli-u-velikiy-biznes-637292.html">Руслан Савлохов: Нас з братами демонізували, а ми лише надто рано увійшли у великий бізнес</a></b>
      </blockquote>
      <related>
        <a href="https://glavcom.ua/sport/publications/jevropeyski-igri-2019-den-shostiy-fotogalereya-ukrajinskih-prizeriv-i-tablicya-medaley-605434.html"/>
      </related>
    </article>
  </body>
</html>