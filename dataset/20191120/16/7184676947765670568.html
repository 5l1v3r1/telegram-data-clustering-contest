<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/syvoho-postavyly-na-mistse-cherez-zayavu-pro-proshhennya-zhyteliv-ordlo/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T16:32:07+00:00"/>
    <meta property="og:title" content="Сивохо поставили на місце через заяву про “прощення” жителів ОРДЛО"/>
    <meta property="og:description" content="Сергій Сивохо закликав до примирення з жителями ОРДЛО, переселенець з Донбасу і журналіст Кирило Сазонов жорстко розкритикував цю ідею."/>
  </head>
  <body>
    <article>
      <h1>Сивохо поставили на місце через заяву про “прощення” жителів ОРДЛО</h1>
      <h2>Це дикий абсурд, - Сазонов</h2>
      <address>
        <time datetime="2019-11-20T16:32:07+00:00">20 Nov 2019, 16:32</time>
      </address>
      <p>Радник секретаря Ради національної безпеки і оборони України Сергій Сивохо <a href="https://narodna-pravda.ua/2019/11/19/syvoho-vidznachyvsya-novoyu-skandalnoyu-zayavoyu-pro-pensiyi-zhytelyam-ldnr/">заявив, що українська сторона має змінити понятійний апарат</a>, сформований “пропагандою за п’ять років”, реакція суспільства на це вкрай негативна.</p>
      <p>Як розповідає НАРОДНА ПРАВДА із посиланням на Апостроф, переселенець з Донбасу і журналіст Кирило Сазонов заявив, що українці не мають просити вибачення у жителів ОРДЛО.</p>
      <p>Loading...</p>
      <p>“Те, що пропонує Сивохо – зміна риторики, вибачитися, пробачити, забути … Він справді думає, що ми забудемо кров, яку пролили люди? Люди, яким ламали пальці, відрубували руки, катували? Це не проститься – ні через рік, ні через два, ні через п’ять. Саме питання – чи готові ви пробачити Донбас – не дуже коректне”, – зазначив журналіст.</p>
      <p>Крім того він піддав жорсткій критиці ідеї Сивохо спростити пропуск на КПВВ і повернути пенсії жителям окупованих територій.</p>
      <p>“У мене склалося враження, що ми всі повинні прийти і вибачитися, що ми, такі нехороші люди з Донецька, з Києва, зі Львова, напали на Донецьк. Насправді, це ж неправда – була Росія, були її союзники. Вони винні, і не факт, що ми готові їх прощати. Нам вибачатися нема за що. А Сивохо хоче зробити зручні КПВВ, щоб був пенсійний туризм, щоб люди отримували подвійні пенсії там і тут. Щоб ми вибачалися, говорили, що все розуміємо, що в чомусь неправі. Він пропонує фактично визнати Україні свою провину і вибачатися перед Донбасом. Це дикий абсурд”, – обурюється Сазонов.</p>
      <p>А тим часом ідея Сивохо “полегшити життя” пенсіонерам на непідконтрольних територіях, переказуючи гроші прямо на територію “ЛДНР”, не лише обурила українців, але й <a href="https://narodna-pravda.ua/2019/11/07/skandalna-zayava-syvoho-pro-vyplatu-pensij-na-donbasi-otrymala-nespodivane-prodovzhennya/">викликала негативну реакцію в окупованому Донецьку.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>