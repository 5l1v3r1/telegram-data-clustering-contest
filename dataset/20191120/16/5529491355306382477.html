<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/il-collegio-rai-due-preside-3119613/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T16:43:19+00:00"/>
    <meta property="og:title" content="Il Collegio, studenti “maleducati”. Il preside: “Andrà in gita solo chi si comporta bene”"/>
    <meta property="og:description" content="ROMA – La quinta puntata della quarta Edizione de “Il Collegio” ha fatto registrare uno share dell’11% conquistando più di 2,5 milioni di spettatori (2.529.999) divenendo così la seconda puntata più vista di sempre. La puntata ha avuto picchi di ascolto di share prossimi al 15% e di ascolto vicini ai 2.800.000 mila spettatori. L’età media di 38,2 anni posiziona “Il Collegio” come il programma di prima serata più giovane tra le 6 reti generaliste principali. I valori tra il pubblico giovanissimo rimangono altissimi, quasi il 60% di share tra i ragazzi dagli 11 ai 14 anni. Sfiorato il 50% di share sul target teens 15-19 e sfiorato il 60% (56,3%) sui ragazzi tra gli 11 e i 14 anni.Paolo Bonolis attacca un ex tronista e difende Frosinone: “Perché ascoltare un cog…?”Storie Italiane, Vittorio Cecchi Gori: “Per Natale vorrei… vedere mia figlia Vittoria” La puntata andata in onda la sera di martedì 19 novembre si è aperta con gli studenti in aula magna e il Preside che ha annunciato l’imminente gita con pernottamento:…"/>
  </head>
  <body>
    <article>
      <h1>Il Collegio, studenti “maleducati”. Il preside: “Andrà in gita solo chi si comporta bene”</h1>
      <address><time datetime="2019-11-20T16:43:19+00:00">20 Nov 2019, 16:43</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/Il-Collegio-5_ep.-5_-Francesco-Cardamone-George-Ciupilan-e-Gabriele-Montuori-cantano-_Lanno-che-verr%C3%A0_-lezione-di-canto-con-la-professoressa-Giovanna-Giovanninimin.jpg"/>
        <figcaption>Francesco Cardamone, George Ciupilan e Gabriele Montuori cantano “L’anno che verrà”</figcaption>
      </figure>
      <p>ROMA – La quinta puntata della quarta Edizione de “Il Collegio” ha fatto registrare uno <b>share dell’11% conquistando più di 2,5 milioni di spettatori</b> (2.529.999) divenendo così la seconda puntata più vista di sempre.</p>
      <p>La puntata ha avuto picchi di ascolto di share prossimi al 15% e di ascolto vicini ai 2.800.000 mila spettatori. L’età media di 38,2 anni posiziona “Il Collegio” come il <b>programma di prima serata più giovane tra le 6 reti generaliste principali.</b> I valori tra il pubblico giovanissimo rimangono altissimi, quasi il 60% di share tra i ragazzi dagli 11 ai 14 anni. Sfiorato il 50% di share sul target teens 15-19 e sfiorato il 60% (56,3%) sui ragazzi tra gli 11 e i 14 anni.</p>
      <figure>
        <a href="https://www.blitzquotidiano.it/tv/paolo-bonolis-ex-tronista-frosinone-3119942/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/paolo-bonolis-ex-tronista-frosinone-3119942/">
          <img src="https://static.blitzquotidiano.it/wp/wp-content/uploads/2019/11/paolo_bonolis_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/paolo-bonolis-ex-tronista-frosinone-3119942/">Paolo Bonolis attacca un ex tronista e difende Frosinone: “Perché ascoltare un cog…?”</a>
      </h3>
      <figure>
        <a href="https://www.blitzquotidiano.it/tv/storie-italiane-vittorio-cecchi-gori-natale-3119908/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/storie-italiane-vittorio-cecchi-gori-natale-3119908/">
          <img src="https://static.blitzquotidiano.it/wp/wp-content/uploads/2019/11/cecchi_gori-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/storie-italiane-vittorio-cecchi-gori-natale-3119908/">Storie Italiane, Vittorio Cecchi Gori: “Per Natale vorrei… vedere mia figlia Vittoria”</a>
      </h3>
      <p>La puntata andata in onda la sera di martedì 19 novembre si è aperta con gli studenti in aula magna e il Preside che ha annunciato l’imminente gita con pernottamento: tuttavia, i collegiali hanno dovuto ascoltare prima il rapporto dell’ispettore scolastico, che si è rivelato molto negativo. Gli studenti sono resultati maleducati e poco inclini a dare per primi il rispetto che pretenderebbero di avere dagli adulti. Il Preside si è trovato costretto a prendere un <b>provvedimento drastico,</b> per provare a migliorare la condotta dei suoi allievi: per la prima volta, infatti, il Collegio ha sperimentato l’educazione separata. Come conseguenza, solo il gruppo che si sarebbe comportato meglio – i maschi o le femmine – avrebbe potuto andare in gita.</p>
      <p>A seguito di un battibecco che ha coinvolto <b>Mario Tricca</b> e<b> Martina Brondin</b>, il Preside ha deciso di far partire tutta la classe per la gita fatta eccezione di loro due, che hanno dovuto passare due giorni insieme, da soli, per imparare a convivere. Giunti in Val Brembana, abbiamo visto gli studenti montare le tende per la notte aiutati dai Prof. Maggi e Calanna, dopodiché un allevatore li ha messi alla prova nella mungitura delle vacche e la Prof. Petolicchio ha spiegato la cagliatura del formaggio, per l’occasione i collegiali hanno provato a trasformare il latte in stracchino.</p>
      <p>Il giorno dopo, quando tutti sono tornati e l’atmosfera è sembrata serena, il Preside ha raggiunto gli studenti in classe riferendogli di non sapere più come comportarsi con Claudia Dorelfi, lasciando loro la decisione di espellerla o tenerla in Collegio. In una drammatica assemblea di classe, gli studenti hanno deciso di espellere Claudia Dorelfi.</p>
      <h3>“Il Collegio” dal format internazionale “Le Pensionnat – That’ll teach’em”</h3>
      <p>“Il Collegio”, dal format internazionale “Le Pensionnat – That’ll teach’em”, di cui la Rai ha acquisito i diritti, è un programma realizzato in collaborazione con Magnolia – Banijay Group, scritto da Luca Busso, Valentina Monti, Marco Migliore, Elia Stabellini, Laura Cristaldi, Emanuele Morelli, Matteo Corfiati, Piera Sorrentino, per la regia di Fabrizio Deplano.</p>
      <p>Fonte: ufficio stampa</p>
      <figure>
        <img src="https://static.blitzquotidiano.it/wp/wp-content/uploads/2019/11/Il-Collegio-4_ep.-5_Maggy-Gioia-legge-la-poesia-durante-la-gita.jpg"/>
        <figcaption>Maggy Gioia legge la poesia durante la gita</figcaption>
      </figure>
      <figure>
        <img src="https://static.blitzquotidiano.it/wp/wp-content/uploads/2019/11/Il-Collegio-4_ep.-5_I-collegiali-alla-prova-nella-mungitura-delle-vacche.jpg"/>
        <figcaption>Il Collegio, i ragazzi alla prova nella mungitura delle vacche</figcaption>
      </figure>
    </article>
  </body>
</html>