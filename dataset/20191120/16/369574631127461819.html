<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/regiony/jihomoravsky/skola-v-lysicich-vyhlasila-sbirku-pro-rodinu-ucitelky/r~30e288740bad11ea84c6ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-20T16:10:39+00:00"/>
    <meta property="og:title" content="Škola v Lysicích vyhlásila sbírku pro rodinu učitelky, která zemřela při nehodě"/>
    <meta property="og:description" content="Učitelka minulý týden zemřela při nehodě autobusu u Nové Vsi na Mělnicku."/>
  </head>
  <body>
    <article>
      <h1>Škola v Lysicích vyhlásila sbírku pro rodinu učitelky, která zemřela při nehodě</h1>
      <address>
        <time datetime="2019-11-20T16:10:39+00:00">20 Nov 2019, 16:10</time>
      </address>
      <p>Autobus, ve kterém cestovali školáci z Lysic, při nehodě 14. listopadu <a href="https://zpravy.aktualne.cz/regiony/stredocesky/autobus-narazil-na-melnicku-do-nakladniho-auta-jeden-clovek/r~5f9eb11806e111eab259ac1f6b220ee8/">narazil</a> zezadu do nákladního vozu u Nové Vsi na Mělnicku, poblíž kruhového objezdu u nájezdu na teplickou dálnici D8. Řidič byl vážně zraněn, lehce zraněna byla druhá učitelka a devět dětí.</p>
      <p>Prezident spolku Pedagogická komora Radek Sárközi uvedl, že tragická událost zasáhla nejen žáky a učitele školy či širokou veřejnost, ale především nejbližší příbuzné zesnulé učitelky. Přispívat lze na účet u České spořitelny 5798905329/0800 nebo do pokladniček, které jsou umístěny ve škole a v budově úřadu městysu Lysice.</p>
      <p>Lidé v Lysicích v pátek 15. listopadu uctili památku zesnulé učitelky. Na pietní setkání před školou jich dorazilo několik set.</p>
      <figure>
        <img src="https://cdn.xsd.cz/original/edc7298c471231eabd5e0706ec09a7ca.jpg"/>
      </figure>
    </article>
  </body>
</html>