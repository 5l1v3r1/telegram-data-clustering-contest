<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904517/-beroepsprocedure-baat-niet-limbombe-verliest-rijbewijs-na-meerdere-inbreuken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T16:20:00+00:00"/>
    <meta property="og:title" content="'Beroepsprocedure baat niet, Limbombe verliest rijbewijs na meerdere inbreuken'"/>
    <meta property="og:description" content="Anthony Limbombe zal zich een maand lang naar de trainingen van Standard Luik moeten laten voeren. Een politierechter in Brugge heeft woensdag bevestigd dat de aanvaller van Standard zijn rijbewijs voor een maand kwijt is."/>
  </head>
  <body>
    <article>
      <h1>'Beroepsprocedure baat niet, Limbombe verliest rijbewijs na meerdere inbreuken'</h1>
      <address>
        <time datetime="2019-11-20T16:20:00+00:00">20 Nov 2019, 16:20</time>
      </address>
      <p>
        <b>Anthony Limbombe zal zich een maand lang naar de trainingen van Standard Luik moeten laten voeren. Een politierechter in Brugge heeft woensdag bevestigd dat de aanvaller van Standard zijn rijbewijs voor een maand kwijt is.</b>
      </p>
      <p>Die straf was eerder al uitgesproken, maar Limbombe besloot om in beroep te gaan tegen die oorspronkelijke uitspraak. Die procedure heeft niets uitgehaald: de winger moet wel degelijk zijn rijbewijs afstaan, meldt <a href="https://www.lavenir.net/cnt/dmf20191120_01409402/anthony-limbombe-dechu-du-permis-de-conduire-pour-un-mois?utm_medium=socialsp&amp;utm_source=twitter&amp;utm_content=article&amp;utm_campaign=seeding"><i>L'Avenir</i></a>. Daarnaast zal Limbombe ook nog een boete moeten ophoesten van zo'n 800 euro.</p>
      <p>Limbombe wordt gestraft als recidivist in zijn periode bij Club Brugge. In 2018 alleen al werd hij vier keer geflitst aan overdreven snelheid, de laatste keer midden augustus in Ardooie. Toen reed hij aan 178 kilometer per uur over de autosnelweg.</p>
      <p>Nadien rondde Limbombe zijn transfer naar Nantes FC af, maar dat werd geen succes. Sinds deze zomer is onze landgenoot weer actief in BelgiÃ«, weliswaar bij Standard. Daar komt hij voorlopig, mede door blessures, nog niet helemaal uit de verf.</p>
      <aside>Lees meer<br/><a href="https://www.voetbalprimeur.be/nieuws/904371/weinig-speelminuten-maar-haalt-standard-limbombe-definitief-weg-bij-nantes-.html?itm_source=www.voetbalprimeur.be&amp;itm_medium=highlighted-content">'Als Limbombe zijn draai vindt bij Standard, keert hij niet terug naar Nantes'</a></aside>
    </article>
  </body>
</html>