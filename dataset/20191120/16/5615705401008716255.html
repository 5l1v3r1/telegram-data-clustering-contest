<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204698-speed-tram-na-troeshchinu-mozhut-zapustiti-cherez-dva-tri-roki-bahmatov"/>
    <meta property="og:site_name" content="Mind UA"/>
    <meta property="article:published_time" content="2019-11-20T16:33:00+00:00"/>
    <meta property="og:title" content="Speed tram на Троєщину можуть запустити через два-три роки – Бахматов"/>
    <meta property="og:description" content="Також Бахматов зауважив, що від маршруток треба позбавлятися в тому вигляді, в якому вони є"/>
  </head>
  <body>
    <article>
      <h1>Speed tram на Троєщину можуть запустити через два-три роки – Бахматов</h1>
      <h2>Також Бахматов зауважив, що від маршруток треба позбавлятися в тому вигляді, в якому вони є</h2>
      <address>
        <time datetime="2019-11-20T16:33:00+00:00">20 Nov 2019, 16:33</time>
      </address>
      <p>Метро на Троєщину паралельно будується з Північним мостом, однак можливо, що запустять легке метро – speed tram. Розповів радник київського міського голови Максим Бахматов у <a href="https://biz.liga.net/pervye-litsa/transport/interview/supersovetnik-klichko-ezdit-v-tsentre-na-mashine-doljno-byt-dorogo-i-bolno-intervyu">інтерв'ю</a> LIGA.net.</p>
      <p>«Легке метро – це добудова до діючого Північного мосту певних конструкцій, для того, щоб по цій легкій добудові пустити speed tram, велосипедистів і пішоходів», – розповів Бахматов.</p>
      <p>За його словами, проєкт приблизно займе 2-3 роки, його наразі готує Світовий банк. До квітня будемо розуміти деталі. За їхньою оцінкою проєкт коштує $300 млн- $500 млн, що дешевше альтернативних проєктів.</p>
      <p>«Думаю рік знадобиться на препродакшн і 1,5 року на будівництво – в квітні зможу сказати точніше», – повідомив Бахматов.</p>
      <p>Також він зауважив, що від маршруток треба позбавлятися в тому вигляді, в якому вони є. За його словами, маршрутки швидко закривають проблему перевезень, але глобально це йде на шкоду. </p>
      <p>«З маршрутками треба прощатися, а з людьми, які інвестують в маршрутки, потрібно домовлятися про створення спільних маршрутів, про управління. Тільки не в плані маршрутних таксі – неприємних, брудних, як зараз, – а звичайного транспорту – автобусів», – пояснив радник Кличка.</p>
      <p>Нагадаємо: нещодавно мер Києва Віталій Кличко розповів, що лінію метро на Троєщину вдасться побудувати <a href="https://mind.ua/news/20203266-liniyu-metro-na-troeshchinu-vdastsya-pobuduvati-lishe-za-3-5-rokiv-klichko">лише за 3-5 років</a> при умові достатнього фінансування. </p>
      <p>Раніше повідомлялося, що Київський метрополітен у листопаді 2018 року <a href="https://mind.ua/news/20190615-kiyivskij-metropoliten-ogolosiv-tender-na-budivnictvo-metro-do-troeshchini">оголосив тендер</a> на техніко-економічне обгрунтування будівництва Подільсько-Вигурівської лінії у напрямку житлового масиву Троєщина.</p>
      <related>
        <h4>Також читайте</h4>
        <a href="https://mind.ua/news/20204685-u-kievi-z-yavlyatsya-okremi-stoyanki-dlya-taksi"/>
        <a href="https://mind.ua/news/20204632-sumarnij-obem-it-industriyi-v-harkovi-u-2018-roci-dosyag-962-mln-grn"/>
        <a href="https://mind.ua/news/20204530-vzhe-do-kvitnya-2020-u-kiyivskomu-metro-z-yavitsya-pershij-4g"/>
      </related>
    </article>
  </body>
</html>