<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/na-remeslniky-zlodej-zamaval-a-sel-jim-otevrit-dvere-z-domu-vzal-naradi-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T16:50:00+00:00"/>
    <meta property="og:title" content="Na řemeslníky zloděj zamával a šel jim otevřít dveře. Z domu vzal nářadí"/>
    <meta property="og:description" content="/VIDEO, FOTOGALERIE/ Kufr s nářadím včetně zkoušečky napětí, ampérmetru a laserového měřiče zmizel začátkem minulého měsíce z rekonstruovaném bytovém domě v brněnských Černých Polích. Na řemeslníky, kteří k domu dorazili, dokonce zamával. O případu suverénního zloděje informovali policisté ve středu.  "/>
  </head>
  <body>
    <article>
      <h1>Na řemeslníky zloděj zamával a šel jim otevřít dveře. Z domu vzal nářadí</h1>
      <address><time datetime="2019-11-20T16:50:00+00:00">20 Nov 2019, 16:50</time> by <a rel="author">Pavla Hloušková</a></address>
      <p>Dům si pachatel vyhlédl v Hoblíkově ulici. „Vcelku jednoduše se dostal do domu neuzamčenými dveřmi. Postupně prohledal skoro celý dům, a to včetně i jednoho rekonstruovaného bytu. Z něj zloděj sebral kufr s nářadím, ve kterém byla mimo jiné i zkoušečka napětí, ampérmetr a laserový měřič,“ popsal policejní mluvčí Petr Vala.</p>
      <figure>
        <iframe src="https://www.youtube.com/embed/lUOs9mDM2eY" width="630" height="354" data-service="Youtube" scrolling="no"/>
      </figure>
      <p>Při jeho výpravě navíc k domu dorazili řemeslníci, zloděj se zachoval suverénně. „Duchapřítomně na jednoho řemeslníka zamával a šel k mu dokonce otevřít vchodové dveře. Prošel kolem něj a než se muž vzpamatoval, tak už byl pachatel s kořistí pryč,“ dodal.</p>
      <p>Škoda, která po zloději zůstala, je nejméně šestnáct tisíc korun. Policisté případ šetří jako trestný čin krádeže. „Policisté zajistili z domu zajímavé záběry, na kterých je zachycen muž, který se v inkriminovanou dobu pohybuje na místě činu. Tímto žádáme veřejnost o pomoc při jeho ztotožnění, neboť by mohl přispět k objasnění krádeže,“ uvedl Vala.</p>
    </article>
  </body>
</html>