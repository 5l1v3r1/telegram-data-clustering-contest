<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/video/30282915.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T16:16:00+00:00"/>
    <meta property="og:title" content="Чому уряд Словенії заборонив відстріл диких звірів? | #ВЄВРОПІ"/>
    <meta property="og:description" content="У Словенії, розміром з Львівську область, живе близько однієї тисячі ведмедів. Для порівняння, в Україні мешкає приблизно двісті клишоногих. Популяцію хижаків у Словенії контролює міністерство навколишнього середовища"/>
  </head>
  <body>
    <article>
      <h1>Чому уряд Словенії заборонив відстріл диких звірів? | #ВЄВРОПІ</h1>
      <address><time datetime="2019-11-20T16:16:00+00:00">20 Nov 2019, 16:16</time> by <a rel="author" href="https://www.radiosvoboda.org/author/%D0%B2%D0%BB%D0%B0%D1%81%D1%82%D0%B0-%D0%BB%D0%B0%D0%B7%D1%83%D1%80/t_otqo" target="_blank">Власта Лазур</a></address>
      <figure>
        <video src="https://flashvideo.rferl.org/Videoroot/Pangeavideo/2019/11/6/69/69783071-70d7-47e6-814f-81d3e2fd64da_mobile.mp4?download=1"/>
      </figure>
      <p>Стріляти не можна пробачати. Де поставити кому? У Словенії заборонили відстріл диких звірів — вовків та ведмедів. На такому рішенні наполягли екологи. Посилаючись на конституцію країни, яка вимагає збереження природних ресурсів, громадські екологічні організації пішли до суду з вимогою заборонити відстріл. Суд задовольнив позов! Тепер, до прикладу, хижак може прийти на приватне фермерське господарство та вільно поласувати вівцею чи навіть коровою. Фермери, хоч вони й мають зброю, стріляти не ризикують, бояться тюрми. Натомість, асоціації фермерів регулярно влаштовують мітинги та демонстрації і вимагають відновити відстріл хижаків. Екологи, у відповідь, радять винаймати пастухів. У Словенії, розміром з Львівську область, живе близько однієї тисячі ведмедів. Для порівняння, в Україні мешкає приблизно двісті клишоногих. Популяцію хижаків у Словенії контролює міністерство навколишнього середовища.</p>
    </article>
  </body>
</html>