<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151229/"/>
    <meta property="og:site_name" content="AgroNews"/>
    <meta property="article:published_time" content="2019-11-20T16:51:00+00:00"/>
    <meta property="og:title" content="Країни, які найбільше споживають молочної продукції"/>
    <meta property="og:description" content="Дослідження світового ринку молока показало, що головним імпортером сухого, цільного і згущеного молока залишається Китай, також він нарощує імпорт інших видів продукції. Україна займає 7-е місце в рейтингу країн експортерів молочної продукції до Китаю. Про це повідомляє Володимир Андрієць,..."/>
  </head>
  <body>
    <article>
      <h1>Країни, які найбільше споживають молочної продукції</h1>
      <address><time datetime="2019-11-20T16:51:00+00:00">20 Nov 2019, 16:51</time> by <a rel="author">agronews.uaode/author</a></address>
      <p>
        <b>Дослідження світового ринку молока показало, що головним імпортером сухого, цільного і згущеного молока залишається Китай, також він нарощує імпорт інших видів продукції. Україна займає 7-е місце в рейтингу країн експортерів молочної продукції до Китаю. Про це повідомляє Володимир Андрієць, аналітик Асоціації виробників молока.</b>
      </p>
      <p>Китай демонструє рівномірне зростання імпорту сухого як незбираного, так і збираного молока. В обох випадках воно становить близько 30% — понад 600 тис. т. З такими обсягами країна впевнено тримає одноосібне лідерство серед споживачів. Також Піднебесна нарощує сирний імпорт, який досяг 60 тис. т (+5%). Однак закупівля Китаєм молочних жирів скоротилася на 28%.</p>
      <p>Через торгові протистояння змінився і рейтинг країн експортерів до Китаю, в якому Україна посідає 7-ме місце, збільшивши молочний експорт на 24,8% — до 15,7 тис. т..</p>
      <p>Цьогоріч Росія стала головним світовим імпортером вершкового масла, наростивши закупки на 53% (до 55 тис. т), та другим імпортером сиру (після Японії).</p>
      <p>Попит на вершкове масло в США є високим навіть при зростаючому імпорті — плюс 44% (ЄС, усе ж, знизив на 7% свою ринкову частку масла в США).</p>
      <p>Світовий попит на сухе збиране молоко продовжує зростати, особливо у таких країнах Південно-Східної Азії, як Філіппіни, Індонезія, Малайзія і Таїланд.</p>
      <p>Нова Зеландія та США, будучи найбільшими світовими виробниками молочних продуктів, разом з тим є світовими імпортерами лактози та казеїну, відповідно.</p>
    </article>
  </body>
</html>