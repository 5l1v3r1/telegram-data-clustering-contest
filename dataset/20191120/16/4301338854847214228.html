<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/sto-pacos-project-i-farma-tou-diadiktiou-i-parastasi-pou-ekpedevi-ta-pedia/"/>
    <meta property="og:site_name" content="irafina"/>
    <meta property="article:published_time" content="2019-11-20T16:25:25+00:00"/>
    <meta property="og:title" content="Στο Paco’s Project! «Η Φάρμα του Διαδικτύου»: Η παράσταση που εκπαιδεύει τα παιδιά"/>
    <meta property="og:description" content="Οι παιδικές παραστάσεις επιστρέφουν στη Ραφήνα και το Paco’s Project! Αυτή τη φορά με μια εκπαιδευτική παράσταση, η οποία όπου έχει ανέβει, έχει κλέψει τις εντυπώσεις. Η «Φάρμα του Διαδικτύου» εκπαιδεύει με τρόπο άμεσο και διασκεδαστικό τους μικρούς θεατές να αναγνωρίζουν και να προστατεύονται από τους «λύκους» του διαδικτύου. Πρόκειται πραγματικά για μια υπέροχη παράσταση […]"/>
  </head>
  <body>
    <article>
      <h1>Στο Paco’s Project! «Η Φάρμα του Διαδικτύου»: Η παράσταση που εκπαιδεύει τα παιδιά</h1>
      <address>
        <time datetime="2019-11-20T16:25:25+00:00">20 Nov 2019, 16:25</time>
      </address>
      <p>Οι παιδικές παραστάσεις επιστρέφουν στη Ραφήνα και το Paco’s Project! Αυτή τη φορά με μια εκπαιδευτική παράσταση, η οποία όπου έχει ανέβει, έχει κλέψει τις εντυπώσεις. Η «Φάρμα του Διαδικτύου» εκπαιδεύει με τρόπο άμεσο και διασκεδαστικό τους μικρούς θεατές να αναγνωρίζουν και να προστατεύονται από τους «λύκους» του διαδικτύου.</p>
      <p>Πρόκειται πραγματικά για μια υπέροχη παράσταση με εξαιρετικές κριτικές…</p>
      <p>Η «Φάρμα του Διαδικτύου» μετά τη sold-out περιοδεία σ’όλη την Ελλάδα, την Ευρωπαϊκή διάκριση και την επιτυχημένη φιλοξενία στο «ΘΕΑΤΡΟΝ» του Κέντρου Πολιτισμού «Ελληνικός Κόσμος» κάνει μία στάση στο Paco’s Project, το Σάββατο 23 του μηνός στις 18.00</p>
      <p>Με τρόπο άμεσο και διασκεδαστικό οι μικροί μας φίλοι μαθαίνουν να αναγνωρίζουν και να θωρακίζονται απέναντι σε κινδύνους του Διαδικτύου όπως: λήψη ηλεκτρονικών μηνυμάτων από αγνώστους, αποκάλυψη στοιχείων, συναντήσεις με αγνώστους στο διαδίκτυο, δημοσίευση προσωπικών φωτογραφιών, ρατσισμός.</p>
      <p>Η υπόθεση:</p>
      <p>Σε μία φάρμα ζουν δύο παιδιά, ο Νικόλας και η Νίκη μαζί με τον σκύλο τους τον Ηρακλή. Τα ζώα της φάρμας περνούν αρκετές ώρες σερφάροντας στο internet και συχνά πέφτουν σε παγίδες. Ο νέος διαδικτυακός φίλος της Τούλας της κοτούλας είναι όντως αυτός που λέει; Ο Ρούντυ και η Ρόζα, τα γουρουνάκια, παίζοντας διαδικτυακά παιχνίδια στάθηκαν τόσο τυχερά και κέρδισαν δώρα; Τελικά οι άσπρες ή οι μαύρες χήνες είναι καλύτερες; Τα παιδιά της φάρμας με τη βοήθεια της σοφής κουκουβάγιας θα καταφέρουν να προστατεύσουν τα ζώα από τους «λύκους» του διαδικτύου;</p>
      <p>Εισιτήριο παιδιού: 10€ με pop corn και χυμό<br/>Εισιτήριο συνοδού: 5€ με ρόφημα</p>
      <p>Πληροφορίες και κράτηση θέσης στο τηλέφωνο 6946639644</p>
      <p>Ευχαριστούμε για την υποστήριξη τα HELLO Rafinas HELLO Artemidas και φυσικά τον Makis Tourlis.</p>
      <figure>
        <img src="https://www.irafina.gr/wp-content/uploads/2019/11/methismeni_politeia.jpg"/>
      </figure>
      <figure>
        <img src="https://www.irafina.gr/wp-content/uploads/2019/11/Vaftistikos728-90.jpg"/>
      </figure>
    </article>
  </body>
</html>