<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pobyly_divchat_i_vymagaly_groshi_u_lvovi_zatrymaly_zlovmysnykiv_331243.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T16:33:00+00:00"/>
    <meta property="og:title" content="Побили дівчат і вимагали гроші: у Львові затримали зловмисників"/>
    <meta property="og:description" content="Як повідомили Гал-інфо у прес-службі Патрульної поліції Львівської області, учора, 19 листопада, близько 22 години на лінію 102 надійшов виклик від стурбованого громадянина, про те, що йому зателефонувала знайома, якій він винайняв житло у середмісті Львова, та повідомила, що двоє чоловіків увірвалися у квартиру і вимагають гроші, після чого кинула слухавку та в подальшому на телефонні дзвінки не відповідає."/>
  </head>
  <body>
    <article>
      <h1>Побили дівчат і вимагали гроші: у Львові затримали зловмисників</h1>
      <h2>Як повідомили Гал-інфо у прес-службі Патрульної поліції Львівської області, учора, 19 листопада, близько 22 години на лінію 102 надійшов виклик від стурбованого громадянина, про те, що йому зателефонувала знайома, якій він винайняв житло у середмісті Львова, та повідомила, що двоє чоловіків увірвалися у квартиру і вимагають гроші, після чого кинула слухавку та в подальшому на телефонні дзвінки не відповідає.</h2>
      <address>
        <time datetime="2019-11-20T16:33:00+00:00">20 Nov 2019, 16:33</time>
      </address>
      <slideshow>
        <figure>
          <img src="https://galinfo.com.ua/media/gallery/full/z/a/zatrymalyzlovmysnykiv.jpg"/>
          <figcaption>Патрульні затримали злочинців</figcaption>
        </figure>
        <figure>
          <img src="https://galinfo.com.ua/media/gallery/full/z/a/zatrymalyzlovmysnykiv1.jpg"/>
          <figcaption>Патрульні затримали злочинців</figcaption>
        </figure>
        <figure>
          <img src="https://galinfo.com.ua/media/gallery/full/z/a/zatrymalyzlovmysnykiv2.jpg"/>
          <figcaption>Патрульні затримали злочинців</figcaption>
        </figure>
      </slideshow>
      <p>Після отриманого повідомлення, миттєво за вказаною адресою прибули патрульні 2 батальйону, де почули крики про допомогу. Двері ніхто не відчиняв. Згідно ст. 38 ч. 1 п. 3 Закону України про Національну поліцію - поліцейські можуть проникнути в житло без вмотивованого рішення суду, для припиненням злочину, що загрожує життю осіб, які знаходяться в житлі або іншому володінні. Патрульні разом із заявником відчинили двері зайшли до помешкання, де побачили безлад у квартирі і одна із кімнат була зачиненою, звідти лунали жіночі крики про допомогу.</p>
      <p>На вимогу поліцейських двері не відчинили, поліцейські прийняли негайне рішення відчинити їх силою. Завдяки злагодженим та професійним діям патрульних, вдалося оцінити обстановку у кімнаті, у якій перебувало троє побитих дівчат, миттєво вдалося затримати двох кривдників, які себе поводили агресивно.</p>
      <p>Ними виявилися раніше судимі чоловіки: 32-річний львів’янин, який раніше відбував покарання за вбивство, розбій та грабіж та 32-річний уродженець іншої області, який раніше судимий за грабіж, розбій та за незаконне заволодіння транспортним засобом.</p>
      <p>Зі слів потерпілих дівчат, встановили, що незнайомі їм чоловіки, які затримані патрульними поліцейськими, увірвалися до квартири, де вимагали грошові кошти та намагалися відкрито викрасти мобільні телефони та їхні особисті речі. Зловмисників затримали в порядку ст.208 КПК України. На разі, слідством відкрито кримінальне провадження за ч. 3 ст.15 (Замах на злочин) та ч.3 ст.186 (Грабіж) ККУ. Санкція статті передбачає покарання у вигляді позбавлення волі на строк від чотирьох до восьми років.</p>
      <p>Нагадаємо, як писало Гал-інфо, двоє раніше судимих львів’ян <a href="https://galinfo.com.ua/news/dvoie_ranishe_sudymyh_lvivyan_pograbuvaly_kvartyru_331238.html">пограбували квартиру</a>.</p>
    </article>
  </body>
</html>