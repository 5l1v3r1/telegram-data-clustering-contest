<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904519/pochettino-uit-de-wind-gezet-alderweireld-en-vertonghen-moeten-weg-bij-spurs-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T16:41:00+00:00"/>
    <meta property="og:title" content="Alderweireld en Vertonghen krijgen het te verduren: &quot;Belediging voor ons shirt&quot;"/>
    <meta property="og:description" content="Tottenham Hotspur nam dinsdag abrupt afscheid van manager Mauricio Pochettino. Na de ontgoocheling van de verloren Champions League-finale van vorig seizoen kreeg hij zijn troepen niet meer op de rails. Inmiddels heeft José Mourinho het roer al overgenomen in Londen. Niet de juiste move, aldus een trouwe Tottenham-fan."/>
  </head>
  <body>
    <article>
      <h1>Alderweireld en Vertonghen krijgen het te verduren: "Belediging voor ons shirt"</h1>
      <address>
        <time datetime="2019-11-20T16:41:00+00:00">20 Nov 2019, 16:41</time>
      </address>
      <p>
        <b>Tottenham Hotspur nam dinsdag abrupt afscheid van manager Mauricio Pochettino. Na de ontgoocheling van de verloren Champions League-finale van vorig seizoen kreeg hij zijn troepen niet meer op de rails. Inmiddels heeft José Mourinho het roer al overgenomen in Londen. Niet de juiste move, aldus een trouwe Tottenham-fan.</b>
      </p>
      <p>Supporter Jason kreeg van <i>Talk Sports </i>de kans om zijn zegje te doen over het vertrek van Pochettino. Volgens hem lag de schuld helemaal niet bij de manager. "Ik sta in lichterlaaie nu", klinkt het boos. "Levy (de eigenaar, nvdr.) moet de club nu meteen verlaten! Het is een absolute schande."</p>
      <figure>
        <iframe data-src="https://twitter.com/talkSPORT/status/1197170232000794625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Niet alleen de eigenaar moet het ontgelden, ook de spelers komen in het vizier. Zelfs Rode Duivels Toby Alderweireld en Jan Vertonghen betalen het gelag. "Eriksen, Rose, Alderweireld, Vertonghen en Aurier: bol het nu af!", windt Jason er geen doekjes om. "De enige die dit seizoen zijn hoofd omhoog houdt, is Davinson Sanchez. De rest jogt maar wat rond alsof het zaterdagnamiddag is. Zij zijn een belediging, niet alleen voor hun shirt, maar ook voor hun beroep."</p>
      <p><b>Mourinho = foute keuze</b><br/>Ook over <a href="https://www.voetbalprimeur.be/nieuws/904456/spurs-handelt-razendsnel-mourinho-volgt-ontslagen-pochettino-op-in-londen.html?utm_source=doorlink&amp;utm_medium=doorlink&amp;utm_campaign=%2F">de komst van José Mourinho</a> had de geëmotioneerde Jason zijn zegje te doen. "Als je dan toch afscheid neemt van Pochettino, haal dan iemand aan boord die gelijkaardig is", reageert hij negatief op de aanstelling van de Portugees. "Haal Julian Nagelsmann van Leipzig. Wat hij gedaan heeft in Duitsland, is sensationeel, ook al is het nog maar 32."</p>
      <aside>Lees meer<br/><a href="https://www.voetbalprimeur.be/nieuws/904442/alderweireld-vindt-duivels-nog-beter-dan-op-wk-niet-arrogant-wel-realistisch-.html?itm_source=www.voetbalprimeur.be&amp;itm_medium=highlighted-content">Alderweireld baalt niet al te erg van vertrek Pochettino: "Tijd voor iets anders"</a></aside>
    </article>
  </body>
</html>