<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/eid-lamnar-kalmar-har-varit-en-ara/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-20T16:21:00+00:00"/>
    <meta property="og:title" content="Eid lämnar Kalmar: &quot;Har varit en ära&quot;"/>
    <meta property="og:description" content="Mahmoud Eid lämnar Kalmar FF. Kontraktet går ut och förlängs inte. - Det har varit en ära att få representera Kalmar FF, säger han i en kommentar på klubbens hemsida."/>
  </head>
  <body>
    <article>
      <h1>Eid lämnar Kalmar: "Har varit en ära"</h1>
      <address><time datetime="2019-11-20T16:21:00+00:00">20 Nov 2019, 16:21</time> by <a rel="author">Alexander Malmkvist</a></address>
      <p>
        <b>Mahmoud Eid lämnar Kalmar FF.<br/>Kontraktet går ut och förlängs inte.<br/>- Det har varit en ära att få representera Kalmar FF, säger han i en kommentar på klubbens hemsida.</b>
      </p>
      <p>Mahmoud Eid fick under den gångna säsongen knapert med speltid i Kalmar FF. Det stannade vid totalt tio framträdanden och ett mål för 26-åringen.</p>
      <p>Nu står det klart att han lämnar klubben då kontraktet löper ut. Det skriver Kalmar FF på sin hemsida.</p>
      <p>- Jag vill tacka alla spelare, ledare och medarbetare i Kalmar FF. Ett extra tack till alla underbara supportrar för denna tid. Det har varit en ära att få representera Kalmar FF. Personligen hade jag hoppats på att få ge er mer under min tid i föreningen men av olika anledningar gick det inte. Men tiden i Kalmar har varit väldigt lärorik. Jag har träffat fantastiska människor och fått vänner för livet samt vuxit som spelare och som person. Jag vill även önska föreningen och fansen ett stort lycka till i framtiden, säger Eid i en kommentar.</p>
      <p>Mahmoud Eid kom till Kalmar från Åtvidaberg. Säsongen 2018 var han utlånad till både norska Mjöndalen och Gais</p>
    </article>
  </body>
</html>