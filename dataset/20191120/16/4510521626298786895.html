<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/constanta/elev-14-ani-taiat-cutit-coleg-confictul-izbucnit-intr-o-pauza-1_5dd560995163ec42713ac66d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T16:03:31+00:00"/>
    <meta property="og:title" content="Elev de 14 ani, tăiat cu un cuţit de un coleg. Confictul a izbucnit într-o pauză"/>
    <meta property="og:description" content="Elevul care a căzut victimă colegului său a avut nevoie de îngrijirile medicilor de la ambulanţă. Inspectoratul Şcolar a demarat o anchetă."/>
  </head>
  <body>
    <article>
      <h1>Elev de 14 ani, tăiat cu un cuţit de un coleg. Confictul a izbucnit într-o pauză</h1>
      <address><time datetime="2019-11-20T16:03:31+00:00">20 Nov 2019, 16:03</time> by <a rel="author">Călin Gavrilaş</a></address>
      <h4>Elevul care a căzut victimă colegului său a avut nevoie de îngrijirile medicilor de la ambulanţă. Inspectoratul Şcolar a demarat o anchetă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/bacau/cum-ajung-adolescentele-victime-sigure-santajului-licean-obligat-achite-15000-lei-daune-eleve-postat-poza-goala-1_5dd53ba65163ec427139c6e3/index.html"/>
        <a href="https://adevarul.ro/locale/constanta/patronul-restaurantului-beirut-murit-trei-fete-arse-vii-disparut-judecatorii-l-au-condamnat-8-ani-inchisoare-1_5dd5190a5163ec427138cf98/index.html"/>
        <a href="https://adevarul.ro/locale/slatina/s-a-schimbat-garda-oficial-inspectoratul-Scolar-judetean-cei-trei-sefi-isi-iau-primire-functiile-1_5dd511a55163ec4271389e06/index.html"/>
      </related>
      <p>Conflictul între cei doi elevi de 14 ani a izbucnit miercuri, 20 niembrie, în jurul orei 10.15, la Şcoala Generală numărul 5 din municipiul Constanţa.</p>
      <p>„Deplasaţi la faţa locului, poliţiştii au constatat faptul că un minor, de 14 ani, în urma unui conflict mai vechi, a fost agresat, fiind înţepat cu un obiect tăietor înţepător, în coapsa piciorului drept, de către un alt coleg de clasă, în vârstă de 14 ani, în timp ce se aflau în pauză, pe holul şcolii”, transmite IPJ Constanţa.<br/><br/>Copilul rănit a fost preluat de un echipaj de ambulanţă, iar în urma verificărilor medicale s-a constatat faptul că nu i-a fost pusă viaţa în pericol, acesta nefiind internat.<br/><br/>„În cauză a fost întocmit un dosar de cercetare penală sub aspectul săvârşirii infracţiunilor de loviri sau alte violenţe şi portul sau folosirea fără drept de obiecte periculoase”, spun poliţiştii.</p>
      <p>Şeful Inspectoratului Şcolar Constanţa, profesorul Mihai Sorin,  spune că directoarea şcolii trebuie să prezinte un raport despre cele petrecute, „iar noi demarăm o anchetă la şcoală, să stabilim exact ce s-a întâmplat. Acestea sunt primele informaţii. Mai multe detalii voi avea mâine”.</p>
      <hr/>
      <related>
        <h4>Pe aceeaşi temă:</h4>
        <a href="https://adevarul.ro/locale/constanta/patronul-restaurantului-beirut-murit-trei-fete-arse-vii-disparut-judecatorii-l-au-condamnat-8-ani-inchisoare-1_5dd5190a5163ec427138cf98/index.html"/>
        <a href="https://adevarul.ro/locale/constanta/video-restaurata-capodopera-rembrandt-vazul-publicului-strategia-geniala-marketing-muzeal-1_5dd3eecc5163ec42712ef827/index.html"/>
      </related>
    </article>
  </body>
</html>