<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426156/flashback-o-giwrgos-sabbenas-to-2004"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T16:05:02+00:00"/>
    <meta property="og:title" content="Flashback: Ο Γιώργος Σάββενας το 2004"/>
    <meta property="og:description" content="Στη φωτογραφία ο Γιώργος Σάββενας το 2004 με τη φανέλα του Διαγόρα όταν ακόμη έπαιζε ποδόσφαιρο."/>
  </head>
  <body>
    <article>
      <h1>Flashback: Ο Γιώργος Σάββενας το 2004</h1>
      <address>
        <time datetime="2019-11-20T16:05:02+00:00">20 Nov 2019, 16:05</time>
      </address>
      <p>
        <b>Στη φωτογραφία ο Γιώργος Σάββενας το 2004 με τη φανέλα του Διαγόρα όταν ακόμη έπαιζε ποδόσφαιρο.</b>
      </p>
      <p>Από τα καλά χαφ των τελευταίων ετών, ο τωρινός προπονητής του Άρη Αρχαγγέλου σίγουρα έχει αφήσει τη …σφραγίδα στο ποδόσφαιρο της περιοχής μας κυρίως για την τεχνική του κατάρτιση.</p>
      <p>Γεννήθηκε το 1980 και ξεκίνησε να παίζει ποδόσφαιρο στην Αθλητική Ένωση Πανωγιαννιών (ΑΕΠ). Στην συνέχεια πήρε μετεγγραφή για τη Ρόδο με την οποία πανηγύρισε την άνοδο στη Δ’ Εθνική Κατηγορία μέσω αγώνων μπαράζ. Ακολούθησε ο Ιάλυσος, με τον οποίο έπαιξε τόσο στη Δ’ όσο και στη Γ’ Εθνική.</p>
      <p>Πέρασε από τον Διαγόρα (Δ’ Εθνική) και στη συνέχεια φόρεσε τη φανέλα του Διαγόρα Βατίου, του Κλεάνθη (πανηγύρισε άνοδο στη Δ’ Εθνική) και του ΑΕΡΑ (και εδώ πανηγύρισε την άνοδο στη Δ’ Εθνική). Επέστρεψε στον Κλεάνθη για λίγο και μετά συνέχισε στον Φοίβο Κρεμαστής. Ο επόμενος σταθμός ήταν ο Ηρακλής Λάρδου στον οποίο ήταν παίκτης και προπονητής.</p>
      <p>Πέρασε από τον Ευαγόρα (παίκτης και προπονητής) και ολοκλήρωσε την ποδοσφαιρική του καριέρα στον Ηρακλή Μαριτσών στον οποίο διετέλεσε και προπονητής. Η συνέχεια ήταν στον Ιάλυσο ως συνεργάτης του Πέτρου Μίχου αρχικά και εν συνεχεία ως προπονητής, στον Κλεάνθη και τα τελευταία δυο χρόνια είναι στον Άρη Αρχαγγέλου.</p>
    </article>
  </body>
</html>