<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259987/rodos-aytokinito-epese-sti-thalassa-nekros-o-odigos"/>
    <meta property="og:site_name" content="LiFO"/>
    <meta property="article:published_time" content="2019-11-20T16:01:00+00:00"/>
    <meta property="og:title" content="Ρόδος: Αυτοκίνητο έπεσε στη θάλασσα - Νεκρός ο οδηγός"/>
    <meta property="og:description" content="Νεκρός ανασύρθηκε ο οδηγός αυτοκινήτου στη Ρόδο όταν το όχημά του έπεσε στη θάλασσα"/>
  </head>
  <body>
    <article>
      <h1>Ρόδος: Αυτοκίνητο έπεσε στη θάλασσα - Νεκρός ο οδηγός</h1>
      <h2>Νεκρός ανασύρθηκε ο οδηγός αυτοκινήτου στη Ρόδο όταν το όχημά του έπεσε στη θάλασσα</h2>
      <address><time datetime="2019-11-20T16:01:00+00:00">20 Nov 2019, 16:01</time> by <a rel="author">NEWSROOM</a></address>
      <p>
        <b>Νεκρός ανασύρθηκε ένας άνδρας όταν το αυτοκίνητο που οδηγούσε έπεσε στη θάλασσα στο λιμάνι της <a href="https://www.lifo.gr/tags/%CE%A1%CF%8C%CE%B4%CE%BF%CF%82">Ρόδου</a>.</b>
      </p>
      <p>Τραγωδία με θύμα έναν άνδρα σημειώθηκε την Τετάρτη το μεσημέρι στο λιμάνι της Ακαντιάς στην πόλη της Ρόδου. Το αυτοκίνητο που οδηγούσε, υπό αδιευκρίνιστες συνθήκες, έπεσε στη θάλασσα την ώρα που επιχειρούσε ελιγμό, και ο άτυχος άνδρας εγκλωβίστηκε σε αυτό.</p>
      <figure>
        <img src="https://www.lifo.gr/uploads/image/1569925/rodos-nekros-autokinito-thalassa1.jpg"/>
      </figure>
      <p>Στο αυτοκίνητο επέβαινε επίσης μία γυναίκα, η οποία κατάφερε να ανοίξει την πόρτα του συνοδηγού πριν το αυτοκίνητο βυθιστεί -και έτσι σώθηκε.</p>
      <p>Σύμφωνα με το rodiaki.gr αυτόπτες μάρτυρες είπαν ότι είδαν το αυτοκίνητο για κατεβαίνει μέχρι το τέλος του μώλου και τον οδηγό να επιχειρεί να κάνει αναστροφή. Εκεί, φαίνεται ότι δεν έγινε καλός υπολογισμός με αποτέλεσμα το αυτοκίνητο να πέσει στη θάλασσα.</p>
      <figure>
        <img src="https://www.lifo.gr/uploads/image/1569926/rodos-nekros-autokinito-thalassa2.jpg"/>
      </figure>
      <p>Σύμφωνα με τις μαρτυρίες, για ελάχιστα λεπτά το όχημα έμεινε να επιπλέει στην επιφάνεια της θάλασσας. Η γυναίκα - συνοδηγός, κατάφερε να βγει στην επιφάνεια και να αρχίσει να κολυμπά. Παράλληλα άρχισε να καλεί σε βοήθεια.</p>
      <p>Έτσι ξεκίνησε η διαδικασία διάσωσης, αλλά ήταν πλέον αργά. Στο σημείο έσπευσαν αξιωματικοί του Κεντρικού Λιμεναρχείου της Ρόδου οι οποίοι πήραν καταθέσεις για το συμβάν από όσους βρίσκονταν στο σημείο και από την ίδια τη συνοδηγό.</p>
      <p>Με πληροφορίες από ΑΠΕ-ΜΠΕ / Rodiaki</p>
    </article>
  </body>
</html>