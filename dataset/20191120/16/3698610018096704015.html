<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-zayaviv-pro-zavershennya-budivnictva-mostu-v-stanici-luganskiy-330324_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T16:04:00+00:00"/>
    <meta property="og:title" content="Зеленський заявив про відкриття мосту в Станиці Луганській"/>
    <meta property="og:description" content="За словами президента, відкрити міст вирішили раніше запланованого терміну."/>
  </head>
  <body>
    <article>
      <h1>Зеленський заявив про відкриття мосту в Станиці Луганській</h1>
      <h2>За словами президента, відкрити міст вирішили раніше запланованого терміну.</h2>
      <address>
        <time datetime="2019-11-20T16:04:00+00:00">20 Nov 2019, 16:04</time>
      </address>
      <p>Президент України Володимир Зеленський заявив про те, що у Станиці Луганській <b><a href="https://dt.ua/UKRAINE/bilya-mostu-v-stanici-luganskiy-vstanovili-avtobusnu-zupinku-325720_.html">завершили будівництво мосту</a> </b>та відкри ли його<b>.</b> За словами президента, так новим мостом проїхати не зможе через його ширину.</p>
      <p>"Ми відкрили обіцяний міст у Станиці Луганській. На кілька днів раніше від запланованої дати, адже він уже сьогодні повністю готовий. Навіщо чекати? Перемовини про це тривали так довго, що в якусь мить домовленість здавалася дивом. Нам вдалося це зробити. Щоразу, як приїжджав, мосту люди просили найбільше. Одразу випереджаю маніпуляції: танк проїхати не зможе – міст надто вузький для цього. Зате по ньому може легко проїхати швидка, можна перевезти продукти, не треба надважких зусиль, щоб просто перейти з одного боку на інший", - повідомив Зеленський у Telegram-каналі.</p>
      <p>Окрім того, він зазначив, що на трьох ділянках в зоні проведення операції Об'єднаних сил в Донбасі, де відбулося розведення сил і засобів, наразі немає обстрілів.</p>
      <p>26 червня <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>.</p>
      <p>Тристороння контактна група на засіданні у Мінську погодила початок <b><a href="https://dt.ua/UKRAINE/u-minsku-pogodili-datu-rozminuvannya-teritoriyi-bilya-mostu-v-stanici-luganskiy-319191_.html">розмінування біля мосту в Станиці Луганській</a></b>, роботи з української сторони тривали з 1 по 16 серпня, <b><a href="https://dt.ua/UKRAINE/boyoviki-zatyaguyut-pochatok-remontu-mostu-v-stanici-luganskiy-sckk-321020_.html">окупанти затягували їх</a></b> до 25 серпня.</p>
      <p>3 вересня піротехніки ДСНС <b><a href="https://dt.ua/UKRAINE/ukrayinska-storona-demontuvala-fortifikaciyi-bilya-mostu-v-stanici-luganskiy-322475_.html">закінчили демонтаж фортифікації біля мосту</a></b>. Роботи тривали з 24 серпня, декілька разів їх доводилося припиняти через небажання окупантів проводити дзеркальні та синхронні інженерні роботи зі свого боку.</p>
      <p>У 20-х числах вересня українські будівельники приступили до <b><a href="https://dt.ua/UKRAINE/u-stanici-luganskiy-zmontuvali-timchasoviy-obhidniy-mist-325101_.html">монтажу тимчасового обхідного пішохідного мосту</a></b>. 4 жовтня <b><a href="https://dt.ua/UKRAINE/u-stanici-luganskiy-vidkrili-timchasoviy-pishohidniy-mist-325431_.html">міст відкрили для пішоходів</a></b>.</p>
      <footer>За матеріалами: <a href="https://dt.ua/go/aHR0cDovL2hyb21hZHNrZS51YS9wb3N0cy9uZXZpZG9taS1wb2hyb215bHktdnlzdGF2a3Uta2h1ZG96aG55a2EtY2h5Y2hrYW5hLXUta3lpZXZp">Hromadske</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>