<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/golf/volgend-jaar-3-nederlanders-op-hoogste-golfniveau-ook-meijel-promoveert/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T16:21:06+00:00"/>
    <meta property="og:title" content="Volgend jaar 3 Nederlanders op hoogste golfniveau actief: ook Van Meijel promoveert"/>
    <meta property="og:description" content="De Nederlander Lars van Meijel heeft op de baan van het Spaanse Tarragona promotie afgedwongen naar de Europese Tour, de hoogste klasse van het Europese golf en hetzelfde niveau waarop Joost Luiten al ruim een decennium speelt. De 25-jarige Van Meijel presteerde dit tijdens de zogenoemde Qualifying School, het loodzware kwalificatietoernooi over 6 ronden waarâ€¦"/>
  </head>
  <body>
    <article>
      <h1>Volgend jaar 3 Nederlanders op hoogste golfniveau actief: ook Van Meijel promoveert</h1>
      <address><time datetime="2019-11-20T16:21:06+00:00">20 Nov 2019, 16:21</time> by <a rel="author">https://www.facebook.com/SjorsTanis1</a></address>
      <p>
        <b>De Nederlander Lars van Meijel heeft op de baan van het Spaanse Tarragona promotie afgedwongen naar de Europese Tour, de hoogste klasse van het Europese golf en hetzelfde niveau waarop Joost Luiten al ruim een decennium speelt. De 25-jarige Van Meijel presteerde dit tijdens de zogenoemde Qualifying School, het loodzware kwalificatietoernooi over 6 ronden waar golfers uit de verschillende Europese competities de afgelopen week streden om 25 startplaatsen voor het seizoen 2020.</b>
      </p>
      <p>Na 108 holes kwam Van Meijel uit op een score van 13 onder par, precies voldoende voor kwalificatie.<br/><br/><b>Oranje met 3 golfers</b><br/>Nederland komt volgend jaar met 3 golfers uit op het hoogste niveau. Enkele weken geleden promoveerde de Hagenaar Darius van Driel (30) ook al. Hij deed dit door in de top-15 te eindigen van het jaarklassement van het op een na hoogste niveau de Challenge Tour. De afgelopen 5 seizoenen kwam alleen Luiten permanent uit op de Europese Tour.<br/><br/>De Nederlanders Robbie van West (27) en Wil Besseling (33), die na de voorlaatste ronde nog op een kansrijke positie stonden, vielen buiten de top-25. Voor Van West viel er toch iets te vieren want hij promoveerde door zijn prestatie van het 3e naar het 2e niveau.<br/><br/>Johannes Veerman, die een Nederlandse vader heeft maar voor de Verenigde Staten uitkomt, dwong net als Van Meijel promotie af.</p>
    </article>
  </body>
</html>