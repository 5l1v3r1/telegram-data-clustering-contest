<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-result-2019-declared-at-uppbpb-gov-in-for-49568-constable-posts-but-up-police-website-is-not-working-2860095.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T16:13:57+00:00"/>
    <meta property="og:title" content="यूपी पुलिस कांस्टेबल रिजल्ट 2019 जारी, लेकिन नहीं खुल रही uppbpb.gov.in , उम्मीदवार परेशान"/>
    <meta property="og:description" content="up police result 2019: यूपी पुलिस कांस्टेबल 49568 भर्ती रिजल्ट जारी हो गया है। रिजल्ट uppbpb.gov.in पर जाकर चेक किया जा सकता है। लेकिन रिजल्ट चेक करने में उम्मीदवारों का काफी दिक्कत आ रही है। या तो..."/>
  </head>
  <body>
    <article>
      <h1>यूपी पुलिस कांस्टेबल रिजल्ट 2019 जारी, लेकिन नहीं खुल रही uppbpb.gov.in , उम्मीदवार परेशान</h1>
      <address><time datetime="2019-11-20T16:13:57+00:00">20 Nov 2019, 16:13</time> by <a rel="author">लाइव हिन्दुस्तान टीम,नई दिल्ली</a></address>
      <p>up police result 2019: यूपी पुलिस कांस्टेबल 49568 भर्ती रिजल्ट जारी हो गया है। रिजल्ट uppbpb.gov.in पर जाकर चेक किया जा सकता है। लेकिन रिजल्ट चेक करने में उम्मीदवारों का काफी दिक्कत आ रही है। या तो वेबसाइट ( uppbpb UP Police Website ) खुल नहीं रही। और अगर खुल रही है तो फिर बुलाए गये अभ्यर्थियों की सूची वाली PDF File नहीं खुल पा रही। ये परीक्षा 19 लाख से ज्यादा युवाओं ने दी थी। इसलिए जाहिर है कि वेबसाइट पर हेवी ट्राफिक के चलते वेबसाइट खुलने में दिक्कत आ रही है। वेबसाइट खोलने पर The service is unavailable का एरर आ रहा है। उम्मीदवार अपना रिजल्ट चेक करने के लिए थोड़ी थोड़ी देर बार प्रयास करते रहें।</p>
      <p><b>1,23,921 अभ्यर्थी सफल</b><br/>पुलिस एवं पीएसी में सिपाही के 49568 पदों पर भर्ती के लिए कराई गई लिखित परीक्षा का परिणाम बुधवार देर शाम घोषित कर दिया। बोर्ड ने 16 नवंबर 2018 को कराई गई लिखित परीक्षा में सफल पाए गए अभ्यर्थियों में से कुल रिक्तियों की संख्या को देखते हुए मेरिट के आधार पर 2.5 गुना ज्यादा यानी 1,23,921 अभ्यर्थियों को शैक्षिक एवं अन्य अभिलेखों की जांच और शारीरिक मानक परीक्षण के लिए बुलाया है। यदि अपेक्षित संख्या में अभ्यर्थी सफल नहीं होते हैं तो मेरिट के आधार पर अन्य अभ्यर्थियों को भी अभिलेखों की जांच एवं शारीरिक मानक परीक्षण के लिए बुलाया जाएगा। कुल पदों में से 31360 पद नागरिक पुलिस में सिपाही एवं 18208 पद पीएसी में सिपाही के हैं।</p>
      <figure>
        <img src="https://images1.livehindustan.com/uploadimage/library/2019/11/20/16_9/16_9_1/up_police_result_2019_declared_1574266410.jpg"/>
      </figure>
      <p>यूपी पुलिस भर्ती बोर्ड (यूपीपीआरपीबी) से मिली जानकारी के अनुसार, नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे।</p>
    </article>
  </body>
</html>