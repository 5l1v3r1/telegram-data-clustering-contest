<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ce-urma-sa-spuna-in-discurs-adjunctul-ambasadorului-sua-la-bucuresti-abigail-rupp-dar-n-a-mai-apucat-pentru-ca-a-fost-coborata-de-pe-scena-de-consulul-turciei-la-constanta.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-20T16:11:50+00:00"/>
    <meta property="og:title" content="Ce urma să spună în discurs adjunctul ambasadorului SUA la București, Abigail Rupp, dar n-a mai apucat pentru că a fost coborâtă de pe scenă de consulul Turciei la Constanța"/>
    <meta property="og:description" content="Adjunctul ambasadorului SUA la București, Abigail Rupp, urma să susțină luni seara un discurs, fiind invitată de Muftiul Cultului Musulman în România la"/>
  </head>
  <body>
    <article>
      <h1> Ce urma să spună în discurs adjunctul ambasadorului SUA la București, Abigail Rupp, dar n-a mai apucat pentru că a fost coborâtă de pe scenă de consulul Turciei la Constanța </h1>
      <address><time datetime="2019-11-20T16:11:50+00:00">20 Nov 2019, 16:11</time> by <a rel="author">Nicolae Bian</a></address>
      <p>Adjunctul ambasadorului SUA la București, Abigail Rupp, urma să susțină luni seara un discurs, fiind invitată de Muftiul Cultului Musulman în România la săptămâna nașterii profetului Mohamed, dar a fost coborâtă de pe scenă de consulul Turciei pe motiv că nu era prevăzută în program.</p>
      <p>G4Media.ro publică integral discursul pregătit de Abigail Rupp.</p>
      <p>Incidentul diplomatic are loc pe fondul tensionării relațiilor dintre Turcia și SUA din cauza intenției de achiziționare a sistemului de rachete rusești S-400 și din cauza intervenției militare turce la granița cu Siria împotriva kurzilor.</p>
      <p>Muftiul Cultului Musulman din România, Murat Yusuf, s-a delimitat categoric miercuri de gestul consulului Turciei la Constanța</p>
      <p>”Doamna Ambassador Aramaz,<br/>Domnule Secretar de Stat Opaschi, Doamnelor si Domnilor,</p>
      <p>As vrea sa ii multumesc Eminentei sale, Muftiului Iusuf pentru ca m-a invitat in aceasta seara aici pentru a sarbatori nasterea profetului Muhammad. Eminenta sa Muftiul este o voce puternica in domeniul dialogului inter-confesional si al libertatii religioase. Sunt onorata sa ma aflu aici printre dumneavoastra, membrii uneia dintre cele mai vechi comunitati religioase din Romania, si as vrea sa folosesc aceasta oportunitate pentru a reafirma relatia<br/>solida si de lunga durata dintre Statele Unite si comunitatile musulmane din Romania. Statele Unite sustin cu tarie promovarea libertatii religioase. Comunitatea musulmana din Romania este un exemplu remarcabil in Europa de comunitate cu o istorie bogata si in acelasi timp profund moderna si integrata.</p>
      <p>Am vazut ilustrarea perfecta a acestei realitati atunci cand in Martie am vizitat colegiul Kemal Ataturk din Medgidia,<br/>unde elevi romani, atat musulmani cat si crestini, studiau, lucrau si se jucau impreuna.</p>
      <p>Ma bucur de fiecare data cand am sansa de a calatori in afara Bucurestiului si imi place in mod special sa experimentez cultura si caracterul unic al regiunii Dobrogea. Sa vad minaretele, sa respir aerul marii si sa gust mancarurile minunate – poti sa simti istoria acestui loc, infuzia culturii comunitatilor turce si tatare si traditiile Islamului. Locuitorii acestei regiuni si aceasta comunitate sunt cu adevarat speciali: in mod unic romani si mandri musulmani.</p>
      <p>Sarbatoarea din aceasta seara nu este doar o dovada a traditiei musulmane vii din Dobrogea, ci si un prilej de amintire despre importanta valorilor commune ale sperantei, increderii, tolerantei si pacii.</p>
      <p>Tocmai in acest spirit SUA sta alaturi de comunitatea musulmanilor turci si tatari ca un prieten si partener. Inainte<br/>de toate, dorim sa aprofundam relatiile reciproce de incredere, intelegere si colaborare. Comunitatile dumneavoastra joaca un rol cheie nu doar pe plan intern in Romania, ci in intreaga lume unde formati punti culturale si diplomatice cu acele comunitati inrudite din alte tari, inclusiv Statele Unite. Legaturile dumneavoastra ajuta nu doar la raspandirea culturii si identitatii romanesti in alte tari si printre alte popoare, ci imbogatesc Romania cu diversitatea valoroasa a culturii si ideilor pe care aceste conexiuni le aduc inapoi.</p>
      <p>Comunitatile dumneavoastra din Romania sunt intruchiparea viziunii Profetului Muhammad despre o societate<br/>variata, armonioasa si rodnica. V-ati faurit o cultura si viata frumoasa, precum si identitati cu adevarat unice in calitate de romani turci si tatari musulmani. In numele Ambasadorului Klemm, al Ambasadei si al poporului american, va multumesc pentru oportunitatea de a sarbatori in aceasta seara cu dumneavoastra aceasta cultura si nasterea Profetului. In spiritul Profetului si al prieteniei, va doresc o seara frumoasa”.</p>
      <p>
        <i>Sursa Foto: Facebook/ Ambasada Statelor Unite la București</i>
      </p>
      <p>
        <b>Citește și</b>
      </p>
      <p>
        <a href="https://www.g4media.ro/ambasada-sua-despre-gestul-consulului-turc-este-regretabil-ca-reprezentantii-guvernului-turc-au-obiectat-in-mod-public-fata-de-rolul-unui-reprezentant-al-sua-si-l-au-impiedicat-sa-vorbeasca.html">
          <b>Ambasada SUA despre gestul consulului turc: ”Este regretabil că reprezentanții Guvernului turc au obiectat în mod public față de rolul unui reprezentant al SUA și l-au împiedicat să vorbească”</b>
        </a>
      </p>
      <p>
        <a href="https://www.g4media.ro/ruptura-intre-muftiatul-cultului-musulman-si-consulatul-turciei-la-constanta-dupa-scandalul-diplomatic-cu-ambasada-sua-i-am-cerut-scuze-doamnei-rupp-asa-ceva-nu-se-face.html">
          <b>Ruptură între Muftiatul Cultului Musulman și Consulatul Turciei la Constanța, după scandalul diplomatic cu Ambasada SUA: ”I-am cerut scuze doamnei Rupp, așa ceva nu se face”</b>
        </a>
      </p>
      <p>
        <a href="https://www.g4media.ro/consulul-turciei-la-constanta-gest-umilitor-la-adresa-sua-a-coborat-o-pe-reprezentanta-ambasadei-americane-de-pe-scena-inainte-sa-tina-un-discurs-pe-motiv-ca-nu-figureaza-in-program.html">
          <b>VIDEO Consulul Turciei la Constanța, gest umilitor la adresa SUA: A coborât-o pe reprezentanta ambasadei americane de pe scenă înainte să țină un discurs pe motiv că nu figurează în program</b>
        </a>
      </p>
    </article>
  </body>
</html>