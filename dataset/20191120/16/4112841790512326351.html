<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77555-Reziser-Jokera-oficialne-pracuje-na-pokracovani-Studio-planuje-dalsie-temne-filmy-o-postavach-z-DC"/>
    <meta property="og:site_name" content="REFRESHER"/>
    <meta property="article:published_time" content="2019-11-20T16:45:00+00:00"/>
    <meta property="og:title" content="Režisér Jokera oficiálne pracuje na pokračovaní. Štúdio plánuje ďalšie temné filmy o postavách z DC"/>
    <meta property="og:description" content="Oficiálne potvrdenie príprav na pokračovaní prišli len pár dní po tom, čo snímka prekonala v tržbách miliardovú hranicu."/>
  </head>
  <body>
    <article>
      <h1>Režisér Jokera oficiálne pracuje na pokračovaní. Štúdio plánuje ďalšie temné filmy o postavách z DC</h1>
      <address><time datetime="2019-11-20T16:45:00+00:00">20 Nov 2019, 16:45</time> by <a rel="author">Dominik Vetrák</a></address>
      <p>
        <b>Oficiálne potvrdenie príprav na pokračovaní prišli len pár dní po tom, čo snímka prekonala v tržbách miliardovú hranicu.</b>
      </p>
      <p>Tvrdili sme to od začiatku. Nakoniec, asi ako celý internet. Po neuveriteľnom úspechu Jokera (ide o prvý R-kový film s miliardou na konte), ktorý zrejme ešte zabojuje aj o Oscary, <b>odkleplo Warner pokračovanie.</b> Tomu sa od začiatku nebránil ani Joaquin Phoenix (pre herca pôjde o jeho prvý sequel v celej kariére) a ani režisér Todd Phillips. Obaja sa však vyjadrili v zmysle, že do toho pôjdu len v prípade, že pokračovanie bude mať opodstatnenie a rovnakú hĺbku ako jednotka. Ani jeden nechce natočiť sequel, ktorý by mal len zarobiť.</p>
      <related>
        <a href="https://refresher.sk/76566-Joker-uz-v-kinach-zarobil-miliardu-dolarov-Joaquin-Phoenix-si-mysli-ze-je-pravym-Jokerom-nie-vzorom-pre-Jareda-Leta-a-inych"/>
      </related>
      <p>Warner bude určite chcieť snímku produkovať výhradne sám. Pri jednotke sa totiž produkčné náklady delili medzi ďalšie dve spoločnosti, a tak Warner zoberie len polovicu z tržieb. Samozrejmosťou je aj návrat Joaquina Phoenixa. Vzhľadom na úspech Jokera mal Todd Phillips po otváracom víkende nakráčať do kancelárií Warneru a požiadať povolenie na natočenie ďalších takýchto temnejších príbehov o postavách z dielne DC. Zdroje blízke <a href="https://www.hollywoodreporter.com/heat-vision/joker-sequel-works-as-todd-phillips-eyes-more-dc-origin-movies-1256255"><b>The Hollywood Reporter</b></a>, ktorý o novinke písal ako prvý, tvrdia, že Phillips dostal zelenú na minimálne jednu ďalšiu podobnú postavu.<br/><br/>Zároveň by mal byť režisérom Jokera 2, pričom sa spoločne so Scottom Silverom postarajú aj o scenár, rovnako ak pri jednotke. Phillips za ňu údajne zinkasuje 100 miliónov dolárov (uff), keďže miesto výplaty vopred uprednostnil nešpecifikovanú časť z hrubých tržieb. Nepadli žiadne dátumy, no môžeme si byť istí, že režisér Hangover ostane vo Warneri ešte pekných pár rokov. Ktorý film by si od neho z dielne DC chcel vidieť ty?</p>
      <figure>
        <iframe src="https://www.youtube.com/embed/t433PEQGErc" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70539-Warner-uz-udajne-pracuje-na-Jokerovi-2-Ma-byt-zasadeny-par-rokov-do-buducnosti-a-oplyvat-viacerymi-Batmanovymi-zaporakmi"/>
        <a href="https://refresher.sk/70009-Joaquin-Phoenix-by-rad-natocil-Jokera-2-Moznosti-kam-az-zajst-s-touto-postavou-su-nekonecne"/>
        <a href="https://refresher.sk/76771-Christian-Bale-prezradil-preco-nikdy-nenatocili-Dark-Knight-4-aj-ked-to-studio-Warner-chcelo"/>
        <a href="https://refresher.sk/76541-Pred-a-po-CGI-Pri-boji-SpiderMana-s-iluziami-Mysteria-VFX-umelci-vytvorili-140-specialnych-efektov"/>
        <a href="https://refresher.sk/76660-Svet-Marvelu-Od-roku-2021-uvidime-v-kinach-4-marvelovky-rocne-Akych-hrdinov-uvidime-vo-Faze-4-a-5"/>
        <a href="https://refresher.sk/76566-Joker-uz-v-kinach-zarobil-miliardu-dolarov-Joaquin-Phoenix-si-mysli-ze-je-pravym-Jokerom-nie-vzorom-pre-Jareda-Leta-a-inych"/>
        <a href="https://refresher.sk/76555-Harley-Quinn-sa-v-animaku-stane-sebavedomou-zenou-a-postavi-sa-Jokerovi-Novi-hrdinovia-z-Disney-serialov-sa-spoja-s-filmovym-MCU"/>
        <a href="https://refresher.sk/76554-V-Jokerovi-sa-nachadzala-improvizovana-scena-v-kupelni-Joaquin-Phoenix-v-nej-bol-taky-brutalny-ze-ju-tvorcovia-museli-vymazat"/>
      </related>
    </article>
  </body>
</html>