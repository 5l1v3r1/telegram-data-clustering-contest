<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/maskoforoi-dierriksan-to-spiti-tou-oikoumenikou-patriarxi-vartholomaiou/2919975/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T16:44:04+00:00"/>
    <meta property="og:title" content="Μασκοφόροι διέρρηξαν το σπίτι του Οικουμενικού Πατριάρχη Βαρθολομαίου!"/>
    <meta property="og:description" content="Σοκ έχει προκαλέσει η είδηση ότι το βράδυ του Σαββάτου 16/11/2019 μασκοφόροι εισέβαλλαν και διέρρηξαν το σπίτι του Οικουμενικού Πατριάρχη Βαρθολομαίου. Το σπίτι του είναι σε καλά φυλασσόμενο χώρο και προκαλεί ερωτήματα το πως μπήκαν οι διαρρήκτες. Για περίεργη υπόθεση κάνουν λόγο κύκλοι της ομογένειας καθώς δεν εκλάπη τίποτα."/>
  </head>
  <body>
    <article>
      <h1>Μασκοφόροι διέρρηξαν το σπίτι του Οικουμενικού Πατριάρχη Βαρθολομαίου!</h1>
      <h2>Σοκ έχει προκαλέσει η είδηση ότι το βράδυ του Σαββάτου 16/11/2019 μασκοφόροι εισέβαλλαν και διέρρηξαν το σπίτι του Οικουμενικού Πατριάρχη Βαρθολομαίου. Το σπίτι του είναι σε καλά φυλασσόμενο χώρο και προκαλεί ερωτήματα το πως μπήκαν οι διαρρήκτες. Για περίεργη υπόθεση κάνουν λόγο κύκλοι της ομογένειας καθώς δεν εκλάπη τίποτα.</h2>
      <address><time datetime="2019-11-20T16:44:04+00:00">20 Nov 2019, 16:44</time> by <a rel="author">Newsit Newsroom</a></address>
      <p>Σύμφωνα με πληροφορίες της ομογενειακής εφημερίδας «Ανατολή», ενώ ο Οικουμενικός Πατριάρχης Βαρθολομαίος ήταν σε κοινωνική εκδήλωση της ομογένειας, έγινε διάρρηξη στο σπίτι του. Την διάρρηξη κατέγραψαν κάμερες κλειστού κυκλώματος, που δείχνουν τρείς μασκοφόρους να εισβάλλουν στο σπίτι. Εκείνη την ώρα στο εσωτερικό του βρισκόταν η οικονόμος, η οποία και αντιλήφθηκε τους διαρρήκτες.</p>
      <p>Οι μασκοφόροι έψαξαν τους χώρους αλλά δεν έχει γίνει γνωστό αν πήραν κάτι καθώς οι πρώτες πληροφορίες αναφέρουν ότι δεν αφαίρεσαν κάποιο αντικείμενο. Το περιστατικό καταγγέλθηκε στην αστυνομία, η οποία αναζητεί τα ίχνη των διαρρηκτών.</p>
      <p>Το σπίτι του Οικουμενικού Πατριάρχη βρίσκεται σε συγκρότημα κατοικιών φυλασσόμενων από ιδιωτική ασφάλεια και αυτό προκαλεί ερωτήματα για τον τρόπο που κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Σημειώνεται ότι τελευταία έχουν πληθύνει τα άρθρα και τα δημοσιεύματα κατά του Οικουμενικού Πατριαρχείου.</p>
      <p>πηγή: <a href="http://anatoliblog.blogspot.com/2019/11/blog-post.html#more">anatoliblogspot.com</a></p>
    </article>
  </body>
</html>