<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/dontott-a-valasztasi-bizottsag-az-mszp-s-tobias-jozsef-parlamenti-mandatumarol"/>
    <meta property="og:site_name" content="infostart"/>
    <meta property="article:published_time" content="2019-11-20T16:48:45+00:00"/>
    <meta property="og:title" content="Döntött a választási bizottság az MSZP-s Tóbiás József parlamenti mandátumáról"/>
    <meta property="og:description" content="A Nemzeti Választási Bizottság (NVB) kiadta Szakács Lászlónak (MSZP) a képviselőségről lemondó Tóbiás József parlamenti mandátumát."/>
  </head>
  <body>
    <article>
      <h1>Döntött a választási bizottság az MSZP-s Tóbiás József parlamenti mandátumáról</h1>
      <address><time datetime="2019-11-20T16:48:45+00:00">20 Nov 2019, 16:48</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/10/16/lemond-kepviseloi-mandatumarol-tobias-jozsef"/>
        <a href="https://infostart.hu/belfold/2019/07/26/oszig-kapott-haladekot-az-mszp-tol-tobias-jozsef"/>
      </related>
      <h3>A Nemzeti Választási Bizottság (NVB) kiadta Szakács Lászlónak (MSZP) a képviselőségről lemondó Tóbiás József parlamenti mandátumát.</h3>
      <p>A 2018-as országgyűlési választáson az MSZP-Párbeszéd listájának 7. helyéről mandátumhoz jutó Tóbiás József november 1-jei hatállyal mondott le családi okok miatt parlamenti mandátumáról.</p>
      <p>A jogszabály szerint listás mandátum esetén a jelölőszervezet nevezheti meg, kinek kéri kiadni a megüresedett mandátumot az országos lista jelöltjei közül.</p>
      <p>Az MSZP-Párbeszéd azt kérte, Tóbiás József mandátumát az országos lista 18. helyén szereplő Szakács Lászlónak adja ki az NVB. Mivel a bejelentés megfelelt a törvényi feltételeknek, az NVB szerdán kiadta a mandátumot Szakács Lászlónak, aki a határozat jogerőre emelkedése után teheti le képviselői esküjét.</p>
      <p>
        <i>Nyitókép: MTI/Kovács Tamás</i>
      </p>
    </article>
  </body>
</html>