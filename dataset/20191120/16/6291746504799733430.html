<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/iran-morti-proteste-amnesty-international/"/>
    <meta property="og:site_name" content="Il Post"/>
    <meta property="article:published_time" content="2019-11-20T16:13:45+00:00"/>
    <meta property="og:title" content="Secondo Amnesty International i morti nelle proteste in Iran degli ultimi giorni potrebbero essere più di 100"/>
    <meta property="og:description" content="L'organizzazione internazionale Amnesty International ha scritto che, basandosi sulle informazioni e sulle testimonianze che ha raccolto, i morti nelle proteste degli ultimi giorni in Iran potrebbero essere stati 106. La stima si basa su video verificati, testimonianze di persone sul posto e informazioni raccolte da"/>
  </head>
  <body>
    <article>
      <h1>Secondo Amnesty International i morti nelle proteste in Iran degli ultimi giorni potrebbero essere più di 100</h1>
      <address>
        <time datetime="2019-11-20T16:13:45+00:00">20 Nov 2019, 16:13</time>
      </address>
      <p>L’organizzazione internazionale Amnesty International <a href="https://www.amnesty.org/en/latest/news/2019/11/iran-more-than-100-protesters-believed-to-be-killed-as-top-officials-give-green-light-to-crush-protests/">ha scritto</a> che, basandosi sulle informazioni e sulle testimonianze che ha raccolto, i morti nelle proteste degli ultimi giorni in Iran potrebbero essere stati 106. La stima si basa su video verificati, testimonianze di persone sul posto e informazioni raccolte da attivisti fuori dall’Iran, e secondo Amnesty potrebbe essere addirittura conservativa. Le proteste sono scoppiate la scorsa settimana a causa di un aumento nel prezzo del carburante, e si sono rapidamente estese a un centinaio di città, provocando un violento intervento della polizia. Il bilancio semiufficiale, diffuso dall’agenzia di stampa <i>IRNA</i>, è di 12 morti.</p>
      <p>In risposta alle proteste, l’Iran <a href="https://www.ilpost.it/2019/11/19/iran-blocco-internet/">ha bloccato</a> progressivamente l’accesso a internet nel paese. Da venerdì scorso ciascun iraniano può comprare fino a 60 litri di benzina al mese a circa 40 centesimi di euro al litro, mentre ogni litro in più costa 80 centesimi. Fino a due giorni prima, invece, i primi 250 litri acquistati in un mese costavano circa 0,25 euro l’uno.</p>
    </article>
  </body>
</html>