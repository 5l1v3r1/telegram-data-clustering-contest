<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742726"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T16:28:00+00:00"/>
    <meta property="og:title" content="หงส์แดงจืดส่อไร้โม-ร็อบโบบู๊พาเลซ"/>
    <meta property="og:description" content="'หงส์แดง' จืดสนิทหลังส่อแววไร้ 'โมฮาเหม็ด ซาลาห์' และ'แอนดรูว์ โรเบิร์ตสัน' ที่ยังเดี้ยงไม่หาย ในเกมบุกรัง 'พาเลซ' สุดสัปดาห์นี้"/>
  </head>
  <body>
    <article>
      <h1>หงส์แดงจืดส่อไร้โม-ร็อบโบบู๊พาเลซ</h1>
      <address>
        <time datetime="2019-11-20T16:28:00+00:00">20 Nov 2019, 16:28</time>
      </address>
      <p>
        <b>"หงส์แดง" จืดสนิทหลังส่อแววไร้ "โมฮาเหม็ด ซาลาห์" และ"แอนดรูว์ โรเบิร์ตสัน" ที่ยังเดี้ยงไม่หาย ในเกมบุกรัง "พาเลซ" สุดสัปดาห์นี้</b>
      </p>
      <p>ลิเวอร์พูล จ่าฝูง ศึกพรีเมียร์ลีก อังกฤษ ส่อแววจะไม่มี 2 กำลังสำคัญอย่าง โมฮาเหม็ด ซาลาห์ และแอนดรูว์ โรเบิร์ตสัน ในเกมบุกรัง คริสตัล พาเลซ วันเสาร์ที่ 23 พ.ย. หลังทั้งคู่ยังไม่ฟื้นจากอาการบาดเจ็บข้อเท้า<br/><br/>ซาลาห์ และโรเบิร์ตสัน ได้พักตลอดช่วงเบรกทีมชาติรอบล่าสุดเนื่องจากมีปัญหาบาดเจ็บจนไม่สามารถลงเล่นให้ อียิปต์ และสกอตแลนด์ ได้ตามลำดับ อย่างไรก็ตาม เกมกับ พาเลซ ดูเหมือนจะมาถึงเร็วเกินกว่าที่ทั้ง 2 คนจะเรียกความฟิตกลับมาได้ทันเวลา<br/><br/>นอกจาก ซาลาห์ และโรเบิร์ตสัน แล้ว เจอร์เกน คลอปป์ ผู้จัดการทีม ลิเวอร์พูล ก็ยังน่าจะยังไม่มี โฌแอล มาติป กองหลังชาวแคเมอรูน ที่เจ็บเข่าไม่หายในเกมที่ เซลเฮิร์สท์ ปาร์ก เช่นกัน ส่วน เซอร์ดาน ชากิรี ปีกทีมชาติสวิตเซอร์แลนด์ ที่เจ็บน่องไป 2 เดือนนั้น สามารถกลับมาซ้อมได้แล้ว.<br/><br/><b>ภาพ gettyimages</b></p>
    </article>
  </body>
</html>