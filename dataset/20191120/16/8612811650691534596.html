<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/international/china/news/hong-kong-human-rights-bill-passed-in-us-senate-262786"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T16:57:51+00:00"/>
    <meta property="og:title" content="अमेरिकी सीनेट में हांगकांग मानवाधिकार विधेयक हुआ पारित"/>
    <meta property="og:description" content="वाशिंगटनः अमेरिकी सीनेट ने हांगकांग में जारी अस्थिरता के बीच चीन नियंत्रित इस इलाके में मानवाधिकारों की रक्षा करने के लिए सर्वसम्मति से एक विधेयक पारित किया है। एक रिपोर्ट के अनुसार, हांगकांग मानवाधिकार एवं लोकतंत्र विधेयक अगर कानून बन जाता है तो इसके तहत अमेरिकी कानून के तहत हांगकांग के विशेष दज्रे की वार्षिक समीक्षा करने की जरूरत होगी। अमेरिका-चीन संबंधों में तनाव के बीच इस विधेयक को चीनी सरकार के लिए एक चुनौती के तौर पर देखा जा रहा है। जहां तक व्यापार का संबंध है, तो अमेरिका हांगकांग के साथ चीनी आधिपत्य से बाहर के देश के तौर पर व्यवहार करता है। हांगकांग का अपनी कानूनी प्रणाली है।"/>
  </head>
  <body>
    <article>
      <h1>अमेरिकी सीनेट में हांगकांग मानवाधिकार विधेयक हुआ पारित</h1>
      <address><time datetime="2019-11-20T16:57:51+00:00">20 Nov 2019, 16:57</time> by <a rel="author">Priyanka</a></address>
      <p> </p>
      <p>वाशिंगटनः अमेरिकी सीनेट ने हांगकांग में जारी अस्थिरता के बीच चीन नियंत्रित इस इलाके में मानवाधिकारों की रक्षा करने के लिए सर्वसम्मति से एक विधेयक पारित किया है। एक रिपोर्ट के अनुसार, हांगकांग मानवाधिकार एवं लोकतंत्र विधेयक अगर कानून बन जाता है तो इसके तहत अमेरिकी कानून के तहत हांगकांग के विशेष दज्रे की वार्षिक समीक्षा करने की जरूरत होगी। अमेरिका-चीन संबंधों में तनाव के बीच इस विधेयक को चीनी सरकार के लिए एक चुनौती के तौर पर देखा जा रहा है। जहां तक व्यापार का संबंध है, तो अमेरिका हांगकांग के साथ चीनी आधिपत्य से बाहर के देश के तौर पर व्यवहार करता है। हांगकांग का अपनी कानूनी प्रणाली है।</p>
      <p>इस विधेयक के तहत अमेरिका के राष्ट्रपति हांगकांग में किसी भी व्यक्ति को हिरासत में लिए जाने या मानवाधिकारों के उल्लंघन के लिए जिम्मेदार अधिकारियों पर प्रतिबंध लगा सकते हैं।इस विधेयक के अंतर्गत हांगकांग में किसी व्यक्ति को मनमाने ढंग से गिरफ्तार करने या उसे धमकाने के लिए जिम्मेदार पाए जाने वालों पर अमेरिका के राष्ट्रपति यात्र संबंधी और अन्य प्रतिबंध लगा सकेंगे।</p>
      <p>इसके अलावा इस विधेयक से 1997 सीनो-ब्रिटिश जॉइंट डिक्लेरेशन का उल्लंघन करने वालों पर भी प्रतिबंध लगाया जाएगा। ब्रिटेन ने इसी समझौते के तहत हांगकांग को चीन के हवाले किया था। हांगकांग में पिछले 6 महीनों से अस्थिरता का माहौल है। लोकतंत्र समर्थक प्रदर्शनकारियों ने चीन पर मानवाधिकारों का उल्लंघन करने और हांगकांग की संरक्षित स्वतंत्रता पर अतिक्रमण करने का आरोप लगाया है।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Hong Kong Human Rights Bill Passed In US Senate</p>
    </article>
  </body>
</html>