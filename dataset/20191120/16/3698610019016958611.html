<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/u-kiyevi-proyde-tradiciyniy-blagodiyniy-posolskiy-yarmarok-330330_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T16:48:00+00:00"/>
    <meta property="og:title" content="У Києві відбудеться традиційний благодійний посольський ярмарок"/>
    <meta property="og:description" content="У ярмарку візьмуть участь 45 посольств, а також делегація ЄС в Україні."/>
  </head>
  <body>
    <article>
      <h1>У Києві відбудеться традиційний благодійний посольський ярмарок</h1>
      <h2>У ярмарку візьмуть участь 45 посольств, а також делегація ЄС в Україні.</h2>
      <address>
        <time datetime="2019-11-20T16:48:00+00:00">20 Nov 2019, 16:48</time>
      </address>
      <p>30 листопада в Києві на НСК "Олімпійський" відбудеться вже 27 благодійний посольський <a href="https://dt.ua/UKRAINE/vidkrivsya-sorochinskiy-yarmarok-2019-321274_.html"><b>ярмарок</b></a>, організований Міжнародним жіночим клубом Києва (IWCK). Торік організаторам ярмарку вдалось зібрати 3,5 мільйона гривень, завдяки яким було профінансовано 28 проектів в регіонах України, спрямованих на підтримку вразливих верств населення, зокрема жінок, дітей, людей з обмеженими можливостями.</p>
      <p>"Рада повідомити, що у нас знову рекордна кількість учасників, в цьому році їх 47: 45 посольств, а також представництво України та делегація ЄС в Україні. Також серед учасників є сім нових країн, вперше ви зможете відвідати стенди посольств Іспанії, Ірану, Естонії, Хорватії, Словенії, Вірменії, а також Мексики, яка не брала участі в події кілька років", – сказала глава Комітету з залучення коштів IWCK Соня Земанова.</p>
      <p>За її словами, на відкритті ярмарку очікується виступ посла Німеччини в Україні Анки Фельдгузен, а також дружини міністра закордонних справ України. Крім того, відвідувачі ярмарку зможуть подивитися культурну програму, організовану посольствами.</p>
      <p>Міжнародний Жіночий Клуб Києва (IWCK) - це благодійна організація, заснована у 1992 році. IWCK об'єднав понад 250 жінок з 60 країн. Всі члени клубу працюють на основі волонтерства заради допомоги українській спільноті.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>