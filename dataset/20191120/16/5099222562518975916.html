<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23503206-marcel-vela-vrea-schimbe-numele-politiei-romane-pentru-nu-mai-intra-acelasi-palier-politia-locala.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T16:11:00+00:00"/>
    <meta property="og:title" content="Marcel Vela vrea să schimbe numele Poliției Române pentru ”a nu mai intra pe același palier” cu Poliția Locală"/>
    <meta property="og:description" content="Marcel Vela își dorește să schimbe numele Poliției Române în Poliție Națională pentru a exista o diferențiere de Poliția Locală, astfel încât să nu mai fie suprapuse"/>
  </head>
  <body>
    <article>
      <h1>Marcel Vela vrea să schimbe numele Poliției Române pentru ”a nu mai intra pe același palier” cu Poliția Locală</h1>
      <address><time datetime="2019-11-20T16:11:00+00:00">20 Nov 2019, 16:11</time> by <a rel="author">G.S.</a></address>
      <p><b>Marcel Vela își dorește să schimbe numele Poliției Române în Poliție Națională pentru a exista o diferențiere de Poliția Locală, astfel încât să nu mai fie suprapuse atribuțiile agenților. „Vreau rebrănduirea”, a spus ministrul de Interne, citat de Mediafax.<br/></b><br/>„Vreau rebranduirea Poliţiei Naţionale, care acum se numeşte Poliţia Română. Doresc s-o numim Poliţie Naţională, pentru a nu mai intra, pe acelaşi palier, în competiţie sau conflict cu Poliţia Locală. Tot respectul faţă de Poliţia Locală, am fost primar 12 ani, am construit poliţie locală în sensul că i-am găsit gardieni publici, după aceea poliţie comunitară şi poliţie locală - băieţi destoinici”, a declarat ministrul de Interne, Marcel Vela.<br/><br/>Potrivit acestuia, ar trebui o delimitare clar pentru a nu fi suprapuse atribuțiile fiecărei entități. Declarațiile au fost prezentate într-un video de reprezentanții Sindicatului Național al Agenților de Poliție.<br/><br/>„Cred că trebuie să clarificăm o delimitare clară între Poliţia Locală şi Poliţia Română, s-o numim Poliţie Naţională. Asta ţine de rebranduire”, a mai spus Vela.</p>
    </article>
  </body>
</html>