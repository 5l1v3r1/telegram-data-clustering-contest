<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-tbilisi-vidpustyly-vsih-zatrymanyh-aktyvistiv.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T16:06:15+00:00"/>
    <meta property="og:title" content="У Тбілісі відпустили всіх затриманих активістів"/>
    <meta property="og:description" content="У Тбілісі відпустили всіх затриманих активістів"/>
  </head>
  <body>
    <article>
      <h1>У Тбілісі відпустили всіх затриманих активістів</h1>
      <address>
        <time datetime="2019-11-20T16:06:15+00:00">20 Nov 2019, 16:06</time>
      </address>
      <p>
        <b>Після того як Тбіліський міський суд переніс розгляд адміністративних справ щодо 37 громадських активістів, затриманих під час розгону акції протесту опозиції біля парламенту Грузії, всі вони були звільнені із залу суду, передає <a href="https://1news.com.ua/">1NEWS</a> з посиланням на <a href="https://www.ukrinform.ua/rubric-world/2821663-u-gruzii-vidpustili-vsih-zatrimanih-aktivistiv.html">Укрінформ</a>.</b>
      </p>
      <figure>
        <img src="https://1news.com.ua/wp-content/uploads/2019/11/543324.jpg"/>
      </figure>
      <p>“У Тбіліському міському суді перенесли на 13 годину 20 листопада розгляд адміністративних справ щодо 37 громадських активістів, затриманих під час розгону акції протесту опозиції біля парламенту Грузії. Після оголошення цього рішення всі затримані були звільнені із залу суду “, – йдеться в повідомленні.</p>
      <p>Зазначається, що всього на акції протесту 18 листопада було затримано 37 учасників акції після того, як поліція за допомогою водомета розігнала пікети біля входів до парламенту.</p>
      <p>Всім затриманим висунули обвинувачення за статтями «непокора законним вимогам органів правопорядку» і «дрібне хуліганство» Кодексу адміністративних правопорушень Грузії.</p>
    </article>
  </body>
</html>