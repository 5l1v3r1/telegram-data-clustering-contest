<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/20/mangiano-funghi-velenosi-tre-intossicati-a-olbia-136-954938.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T16:12:03+00:00"/>
    <meta property="og:title" content="Mangiano funghi velenosi, tre intossicati a Olbia"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">in ospedale</h6>
      <h1>Mangiano funghi velenosi, tre intossicati a Olbia</h1>
      <h2>Dopo le cure sono potuti tornare a casa</h2>
      <address>
        <time datetime="2019-11-20T16:12:03+00:00">20 Nov 2019, 16:12</time>
      </address>
      <p>Brutta avventura, per fortuna a lieto fine, per tre persone che in questi giorni hanno raggiunto l'ospedale Giovanni Paolo II di Olbia per un'intossicazione da funghi non commestibili.</p>
      <p>Il primo, un 29enne, è arrivato domenica con vomito irrefrenabile e violenti dolori addominali. Gli stessi sintomi che presentavano, il giorno dopo, un 66enne di Telti e la figlia di 29 anni.</p>
      <p>Il giovane aveva mangiato una "Ramaria", conosciuto anche come "cavolfiore" che, se poco cotto o se molto maturo da un punto di vista evolutivo, può creare problemi all'apparato intestinale. Padre e figlia, invece, avevano consumato l'Omphalotus olearius, il cosiddetto "fungo dell'olivo", una specie velenosa scambiata per il commestibile "Gallinaccio".</p>
      <p>Tutti e tre, dopo un periodo di osservazione, sono potuti tornare a casa.</p>
      <p>(Unioneonline/s.s.)</p>
      <p>
        <a href="https://www.unionesarda.it/articolo/news-sardegna/gallura/2019/11/14/calangianus-intossicata-dai-funghi-salvata-in-ospedale-136-952700.html">IL PRECEDENTE</a>
      </p>
    </article>
  </body>
</html>