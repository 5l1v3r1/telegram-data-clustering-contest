<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/guncel/48-savas-gemisi-4700-asker-turkiyeden-govde-gosterisi/haber-1023626"/>
    <meta property="og:site_name" content="Akşam"/>
    <meta property="article:published_time" content="2019-11-20T16:16:00+00:00"/>
    <meta property="og:title" content="48 savaş gemisi, 4700 asker... Türkiye'den gövde gösterisi"/>
    <meta property="og:description" content="15 devletten 48 gemi ve yaklaşık 4700 personelin katılımıyla 9 Kasım 2019 tarihinde başlayan Doğu Akdeniz-2019 Davet Tatbikatı planlandığı gibi başarıyla tamamlandı."/>
  </head>
  <body>
    <article>
      <h1>48 savaş gemisi, 4700 asker... Türkiye'den gövde gösterisi</h1>
      <h2>15 devletten 48 gemi ve yaklaşık 4700 personelin katılımıyla 9 Kasım 2019 tarihinde başlayan Doğu Akdeniz-2019 Davet Tatbikatı planlandığı gibi başarıyla tamamlandı.</h2>
      <address>
        <time datetime="2019-11-20T16:16:00+00:00">20 Nov 2019, 16:16</time>
      </address>
      <p>Askerî unsurlara ilave olarak sivil kamu, kurum ve kuruluşları ile müşterek eğitimler kapsamında; İçişleri Bakanlığı, Sağlık Bakanlığı, Ticaret Bakanlığı, Ulaştırma ve Altyapı Bakanlığı, AFAD, Türk Kızılayı ve Eskişehir Anadolu Üniversitesi de tatbikata katıldı. </p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/201120191924144159127.jpg"/>
      </figure>
      <p>Doğu Akdenizdeki tatbikat süresince; ileri manevra talimleri, helikopterden gemiye dikey iniş, asimetrik tehdit altında liman çıkışı, taranmış kanalda seyir, hava savunma harbi, denizaltı savunma harbi, hava savunma atışları, karantina, dalış kazası, su üstü harbi, kaza-kırıma uğrayan helikopterdeki yaralı personeli kurtarma, deprem tatbikatı ve kara bombardıman atışları gibi birçok faaliyet icra edildi.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/201120191924274150640.jpg"/>
      </figure>
      <p>Tatbikatın tamamlanmasıyla gemilerin ana limanlarına intikali esnasında uğurlama geçişi icra edildi. Tatbikata katılan gemilerin personelinin iştiraki ile Aksazda tatbikat sonu değerlendirme toplantısı yapıldı.</p>
      <figure>
        <img src="https://cdn2.aksam.com.tr/aksam/fotogaleri/haber_icerik/images/201120191924384158815.jpg"/>
      </figure>
    </article>
  </body>
</html>