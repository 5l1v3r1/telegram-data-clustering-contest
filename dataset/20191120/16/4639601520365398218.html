<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/finance/xrimatistirio-athinon-ipia-ptosi-tin-pempti-stis-890-monades/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T16:51:13+00:00"/>
    <meta property="og:title" content="Χρηματιστήριο Αθηνών : Ήπια πτώση την Πέμπτη, στις 890 μονάδες"/>
    <meta property="og:description" content="O Γενικός Δείκτης Τιμών έκλεισε στις 890,37 μονάδες, σημειώνοντας ήπια πτώση 0,34%."/>
  </head>
  <body>
    <article>
      <h1>Χρηματιστήριο Αθηνών : Ήπια πτώση την Πέμπτη, στις 890 μονάδες</h1>
      <h2>O Γενικός Δείκτης Τιμών έκλεισε στις 890,37 μονάδες, σημειώνοντας ήπια πτώση 0,34%.</h2>
      <address><time datetime="2019-11-20T16:51:13+00:00">20 Nov 2019, 16:51</time> by <a rel="author">ΤοΒΗΜΑ Team</a></address>
      <p>Ήπια υποχώρηση κατέγραψε η χρηματιστηριακή αγορά στη συνεδρίαση, κλείνοντας πάνω από τα επίπεδα των 890 μονάδων.</p>
      <p>Στο επίκεντρο των ρευστοποιήσεων βρέθηκαν οι τραπεζικές μετοχές, ενώ στήριγμα στην αγορά έδωσαν οι μετοχές του ΟΤΕ, του ΟΠΑΠ και της Lamda Development.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>O Γενικός Δείκτης Τιμών έκλεισε στις 890,37 μονάδες, σημειώνοντας ήπια πτώση 0,34%.</p>
      <p>Ενδοσυνεδριακά κατέγραψε κατώτερη τιμή στις 886,87 μονάδες (-0,73%) και υψηλότερη τιμή στις 894,70 μονάδες (+0,15%).</p>
      <p>Η αξία των συναλλαγών ανήλθε στα 75,026 εκατ. ευρώ, ενώ διακινήθηκαν 20.326.106 μετοχές.</p>
      <p>Ο δείκτης υψηλής κεφαλαιοποίησης σημείωσε πτώση σε ποσοστό 0,66%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,43%.</p>
      <h3>Ποιες μετοχές υπεραπέδωσαν</h3>
      <p>Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές του ΟΤΕ (+3,11%), της Τέρνα Ενεργειακή (+1,63%), της Lamda Development (+1,54%), της Σαράντης (+0,95%) και του ΟΠΑΠ (+0,87%).</p>
      <p>Αντιθέτως, τη μεγαλύτερη πτώση σημείωσαν οι μετοχές της Alpha Bank (-2,94%), της Fourlis (-2,72%), της Εθνικής (-2,24%), της Πειραιώς (-2,08%) και της Eurobank (-2,03%).</p>
      <p>Από τους επιμέρους δείκτες, τη μεγαλύτερη άνοδο σημείωσαν οι δείκτες των Τηλεπικοινωνιών (+3,11%) και της Ακίνητης Περιουσίας (+1,44%), ενώ τις μεγαλύτερες απώλειες σημείωσαν οι δείκτες του Εμπορίου (-5,50%) και των Τραπεζών (-2,38%).</p>
      <p>Τον μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 4.833.639 και 3.442.178 μετοχές, αντιστοίχως.</p>
      <p>Τη μεγαλύτερη αξία συναλλαγών σημείωσαν ο ΟΤΕ με 26,602 εκατ. ευρώ και ο ΟΠΑΠ με 8,321 εκατ. ευρώ.</p>
      <p>Ανοδικά κινήθηκαν 46 μετοχές, 62 πτωτικά και 30 παρέμειναν σταθερές.</p>
      <p>Τη μεγαλύτερη άνοδο σημείωσαν οι μετοχές: Πετρόπουλος +8,15% και Ακρίτας +5,49%.</p>
      <p>Τη μεγαλύτερη πτώση κατέγραψαν οι μετοχές: ΑΝΕΚ -8,55% και Paperpack -5,61%.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>