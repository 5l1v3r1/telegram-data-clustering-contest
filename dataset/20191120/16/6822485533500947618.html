<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829132.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T16:53:00+00:00"/>
    <meta property="og:title" content="آیا این‌بار هم ردپای «شاهزاده تاریکی »را باید در آشوبها دنبال کرد؟"/>
    <meta property="og:description" content="به گزارش الف مدیر بنیاد رند پال در گفتگو با شبکه «آر. تی»از نقش سازمان سیا در سازمان دهی اعتراضات اخیر گفت."/>
  </head>
  <body>
    <article>
      <h1>آیا این‌بار هم ردپای «شاهزاده تاریکی »را باید در آشوبها دنبال کرد؟</h1>
      <address>
        <time datetime="2019-11-20T16:53:00+00:00">20 Nov 2019, 16:53</time>
      </address>
      <p>به گزارش الف مدیر بنیاد رند پال در گفتگو با شبکه «آر. تی»از نقش سازمان سیا در سازمان دهی اعتراضات اخیر گفت.</p>
      <p>دنیل مک‌آدامز در این گفتگوی تلویزیونی تصریح کرد: دولت ترامپ از طریق "مرکز مأموریت ایران" در سازمان "سی. آی. ای" به ریاست مایکل دی آندری(اMichael D'Andrea) در اعتراض های چند روز اخیر ایران نقش بازی کرد. هدف مایک تغییر رژیم ایران با کمک سازمان مجاهدین خلق و گروه های تجزیه طلب است.</p>
      <p>مجری برنامه از مک‌آدامز می‌پرسد: آیا فکر می‌کنید که نا آرامی ایران فقط [کار رژیم] برای تخلیه بخار [خشم] مردم است که بیرون می دهد، و یا این ناارامی‌ها ادامه خواهند داشت؟ </p>
      <p>او میگوید: این گونه نا آرامی‌ها بیشتر کار "مرکز ماموریت [برای سرنگونی رژیم] ایران" است که توسط دولت ترامپ سال گذشته آغاز شد، و اگر به خاطر داشته باشید مایکل دی آندره به مدیریت آن منصوب شد. او مامور سازمان سیا است که با عنوان "آیت الله مایک" شناخته می شود. او مسلمان شده است ولی‌ نفرت غریزی عمیقی درباره ایران دارد. به او گفته شد "هر کاری که لازم است؛ هر کاری که [فکر می کنی‌] باید بکنی‌، انجام بده تا ایران را بی‌ ثبات کنی‌ و رژیم آن را سرنگون کنیم".</p>
      <figure>
        <img src="https://www.alef.ir/files/archive/originals/2019/47/161035.jpg"/>
      </figure>
      <p>مایکل دی آندریا</p>
      <p>مدیر بنیاد رند پال می‌افزاید : مایکل کسی‌ است که بعد از [حملات تروریستی] ۱۱ سپتامبر در شکنجه بازداشت شدگان نقش مهمی‌ داشت و در این کار هیچ گونه درنگی نمی کند. چنین شخصی‌ را مدیر سیاست [بی‌ ثبات سازی و سرنگون کردن ایران] کرده ا‌ند. یکسال و نیم پیش هم ناآرامی در ایران وجود داشت، و حالا هم فکر می‌کنیم که این ناارامی‌ها نتیجه افزایش قیمت بنزین است. خیر، طرح‌های بی‌ ثبات کردن گوناگون است که از هنگ کنگ تا اوکراین و ایران می بینیم، و این ناارامی‌ها نتیجه تلاش برای سرنگونی یک دولت دیگر [دولت ایران] است.</p>
      <p>مجری تلویزیونی از دنیل مک‌آدامز میخواهد اطلاعات بیشتری ذرباره مایکل ارایه کند او هم میگوید:نام او مایکل دی آندره است که از سال ۱۹۷۹ مامور عملیاتی سازمان سیا بوده است که حالا رئیس "مرکز ایران" در سازمان سیا است و مدیر تمامی عملیات مخفی‌ برای بی‌ ثبات نمودن آن کشور می‌‌باشد. روزنامه نیویورک تایمز مقاله‌ای در باره سابقه او در سال ۲۰۱۷ منتشر نمود. این کارهایی است که اینها [سیا] انجام می دهند. این جور انسان‌ها آشوب در همه جا درست می کنند. مایکل کوزک کسی‌ است که نا آرامی‌ها در بولیوی را رهبری می‌کند و به دنبال سرنگونی حکومت [ مورالس] بود.</p>
      <p>مدیر بنیاد رند پال با اشاره به روشهای سازمان جاسوسی سیا در ایران میگوید: آنها با برخی‌ از مردم داخل ایران کار می کنند. آنها با اقلیت‌های قومی [تجزیه طلبان] و مذهبی‌ کار می کنند. آنها سازمان مجاهدین را دارند که به عنوان مامور آمریکا به داخل ایران می روند و جاهای مختلف را منفجر می کنند و مردم را به قتل می رسانند. یکبار دیگر ما خود را متحد کسانی کرده ایم [مجاهدین و تجزیه طلبان] که به طور مطلق بد هستند، فقط برای این که می خواهیم رژیم ایران را سرنگون کنیم، ولی‌ باید بدانیم این گونه عملیاتها همیشه با آشوب پایان می یابند.</p>
      <p>در پی حوادث و اعتراضات سال96  که توسط عده‌ای به خشونت کشیده شد نیویورک تایمز در مقاله‌ای که در ماه ژوئن سال ۲۰۱۷، (۱۲ خرداد ۱۳۹۶) منتشر کرد در آن عنوان کرد که «چالش به اجرا درآوردن دیدگاه‌های دونالد ترامپ درباره ایران در سازمان اطلاعات مرکزی ایالات متحده آمریکا بر دوش فردی به نام مایکل دی آندریا قرار دارد.»این فرد به «آیت الله مایک» و «شاهزاده تاریکی»معروف است؛ او قبلا نیز مدیریت مرکز ضدتروریستی سیا را برعهده داشته است.  </p>
    </article>
  </body>
</html>