<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/energeia/125678/i-eyropaiki-trapeza-ependyseon-kobei-ti-hrimatodotisi-orykton-kaysimon"/>
    <meta property="og:site_name" content="Insider"/>
    <meta property="article:published_time" content="2019-11-20T19:00:00+00:00"/>
    <meta property="og:title" content="Η Ευρωπαϊκή Τράπεζα Επενδύσεων κόβει τη χρηματοδότηση ορυκτών καυσίμων"/>
    <meta property="og:description" content="Από το 2013, η ΕΤΕπ χρηματοδότησε έργα ορυκτών καυσίμων ύψους 13,4 δισ. ευρώ ."/>
  </head>
  <body>
    <article>
      <h1>Η Ευρωπαϊκή Τράπεζα Επενδύσεων κόβει τη χρηματοδότηση ορυκτών καυσίμων</h1>
      <h2>Από το 2013, η ΕΤΕπ χρηματοδότησε έργα ορυκτών καυσίμων ύψους 13,4 δισ. ευρώ .</h2>
      <address>
        <time datetime="2019-11-20T19:00:00+00:00">20 Nov 2019, 19:00</time>
      </address>
      <p>Η <b>Ευρωπαϊκή Τράπεζα Επενδύσεων (ΕΤΕπ)</b> «κόβει» τη χρηματοδότηση για τα περισσότερα έργα ορυκτών καυσίμων.</p>
      <p>Η απαγόρευση θα τεθεί σε ισχύ ένα χρόνο αργότερα από ό, τι είχε αρχικά προταθεί μετά από άσκηση πίεσης από τα κράτη μέλη της ΕΕ.</p>
      <p>Από το 2013, η ΕΤΕπ χρηματοδότησε έργα ορυκτών καυσίμων ύψους 13,4 δισ. ευρώ ενώ πέρυσι χρηματοδότησε έργα περίπου 2 δισ. ευρώ.</p>
      <p>Σύμφωνα με τη νέα πολιτική, τα ενεργειακά έργα που υποβάλλουν αίτηση για χρηματοδότηση από την ΕΤΕπ θα πρέπει να αποδείξουν ότι μπορούν να παράγουν μια κιλοβατώρα εκπέμποντας ταυτόχρονα διοξείδιο του άνθρακα το οποίο θα είναι μειωμένο κατά 250 γραμμάρια, μια πρακτική η οποία αποκλείει τις παραδοσιακές μονάδες καύσης.</p>
      <p>Τα έργα φυσικού αερίου, ωστόσο, θα μπορούσαν να εξαιρεθούν από το «κλείσιμο της στρόφιγγας», αλλά θα πρέπει να βασίζονται σε αυτό που η τράπεζα αποκαλεί "νέες τεχνολογίες" όπως η δέσμευση και αποθήκευση άνθρακα, συνδυάζοντας παραγωγή θερμότητας και ηλεκτρικής ενέργειας ή ανάμιξη ανανεώσιμων αερίων με το φυσικό αέριο.</p>
      <p>Ο <b>Andrew McDowell</b>, αντιπρόεδρος της ΕΤΕπ αρμόδιος για την ενέργεια, δήλωσε: «Αυτό είναι ένα σημαντικό πρώτο βήμα αλλά δεν είναι το τελευταίο βήμα».</p>
      <p>Τα έργα για το φυσικό αέριο είναι αρκετά κοινά στα κράτη μέλη της ΕΕ, καθώς θεωρούνται καθαρότερη εναλλακτική λύση σε σχέση με τον άνθρακα και το πετρέλαιο, καθώς οι χώρες απομακρύνονται από τη χρήση ορυκτών καυσίμων.</p>
      <p>Οι περιβαλλοντικές οργανώσεις χαιρέτισαν την απόφαση της ΕΤΕπ, αλλά δήλωσαν ότι απογοητεύτηκαν από την καθυστέρηση ενός έτους.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/energeia/125643/i-apothikeysi-ydrogonoy-kai-nomiko-plaisio"/>
        <a href="https://www.insider.gr/aytokinito/energeia/125581/oi-aytokinitobiomihanies-ayxanoyn-tis-ependyseis-stin-ilektrokinisi"/>
        <a href="https://www.insider.gr/epiheiriseis/energeia/125625/anastelletai-kai-i-deyteri-48ori-apergia-tis-genop"/>
      </related>
    </article>
  </body>
</html>