<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Shok-za-shofyorite-Zastrahovkata-Grazhdanska-otgovornost-stava-do-4-puti-po-skupa-915519"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T19:56:00+00:00"/>
    <meta property="og:title" content="Шок за шофьорите! Застраховката &quot;Гражданска отговорност&quot; става до 4 пъти по-скъпа"/>
    <meta property="og:description" content="До 4 пъти по-скъпа може да е застраховката &quot;Гражданска отговорност&quot; с новата система &quot;Бонус-малус&quot;, ..."/>
  </head>
  <body>
    <article>
      <h1>Шок за шофьорите! Застраховката "Гражданска отговорност" става до 4 пъти по-скъпа</h1>
      <address>
        <time datetime="2019-11-20T19:56:00+00:00">20 Nov 2019, 19:56</time>
      </address>
      <p>До 4 пъти по-скъпа може да е застраховката "Гражданска отговорност" с новата система "Бонус-малус", съобщи Нова телевизия. Законопроектът беше представен вчера за обществено обсъждане.</p>
      <p>Водачите ще бъдат разделяни в няколко категории в зависимост от извършените нарушения на пътя, което ще определя и цената на полицата им.</p>
      <p> </p>
      <p>Цената на застраховката ще се определя от нарушения в 7 категории. При най-тежките от тях, включващи и причинена смърт на пътя, ще се дават най-много "малус" точки - 15. Около 10 ще са точките при хулигански прояви. А най-малко - между една и три - при превишена скорост.</p>
      <p>Шофьорите ще бъдат разделяни в няколко класа. Предложени са две скали - едната с по 15, другата с по 20 класа. В зависимост от класа, в който попадне водачът, отстъпката му може да е между 23-25%. Съответно оскъпяването и при двете скали може да достигне 400%.</p>
      <p>Всеки нов водач и собственик на автомобил ще бъде поставен в базов "неутрален" клас - т.е. без отстъпка и без оскъпяване на полицата. А от клас в клас ще се преминава след 12 месеца, в зависимост от допуснатите нарушения</p>
    </article>
  </body>
</html>