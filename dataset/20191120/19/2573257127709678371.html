<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/samsung-galaxy-note-10-nuova-versione-limited-edition-in-arrivo-a-dicembre-626816"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T19:45:58+00:00"/>
    <meta property="og:title" content="Samsung Galaxy Note 10+: nuova versione limited edition in arrivo a dicembre"/>
    <meta property="og:description" content="Il prossimo 10 dicembre 2019 sbarcherà una nuova Limited Edition del nuovissimo Samsung Galaxy Note 10 Plus, ecco tutti i dettagli"/>
  </head>
  <body>
    <article>
      <h1>Samsung Galaxy Note 10+: nuova versione limited edition in arrivo a dicembre</h1>
      <h2>Il prossimo 10 dicembre 2019 sbarcherà una nuova Limited Edition del nuovissimo Samsung Galaxy Note 10 Plus, ecco tutti i dettagli</h2>
      <address><time datetime="2019-11-20T19:45:58+00:00">20 Nov 2019, 19:45</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/samsung_galaxy_note_10_star_wars_1.jpg"/>
      </figure>
      <p>Probabilmente non tutti sapete che il prossimo 18 dicembre 2019 sbarcherà in tutte le sale cinematografiche del mondo il nuovo film della saga Star Wars: l’Ascesa di Skywalker. <b>Samsung</b>, per celebrare il suo arrivo lancerà una nuova versione in tiratura limitata del proprio Galaxy Note 10 Plus.</p>
      <p>L’esclusivo <b>Galaxy Note 10 Plus Star Wars Special Edition</b> sarà lanciato il prossimo <b>10 dicembre 2019</b> in alcuni mercati selezionati e, anche se purtroppo nell’elenco non figura l’Italia, siamo curiosi di sapere come sarà. Ecco i dettagli.</p>
      <h3>Samsung lancia una versione limitata del Galaxy Note 10 Plus</h3>
      <p>La versione in tiratura limitata del Note 10 Plus sarà identica al modello standard per quanto riguarda le specifiche tecniche. Si differenzierà per la <b>personalizzazione della scocca</b>, tutta in stile Star Wars. Troveremo infatti una serigrafia sul pannello posteriore, uno stilo<b> S Pen rosso</b>, stesso colore di alcuni inserti nella scocca, e una dotazione che include gli auricolari <b>Samsung Galaxy Buds</b>.</p>
      <p>Il <b>prezzo purtroppo non è ancora stato annunciato</b>, ma essendo un’edizione limitata sicuramente passerà i 1.000 euro. Vi ricordo che il <a href="https://www.tecnoandroid.it/2019/08/22/samsung-galaxy-note10-test-576793">Galaxy Note 10 Plus</a> dispone di uno schermo da <b>6.8 pollici AMOLED,</b> un processore<b> Exynos 9825</b> octa core con 12 GB di memoria RAM e 256 GB di memoria interna espandibile attraverso una MicroSD.</p>
      <p>La fotocamera posteriore dispone di quattro sensori rispettivamente da 12+12+16 megapixel e un ToF VGA, mentre la fotocamera anteriore è da 10 megapixel. La <b>batteria è da 4.300 mAh</b> non rimovibile con ricarica a 45W e ricarica wireless. Il sistema operativo pre installato è ancora<b> Android 9</b> ma sicuramente riceverà l’aggiornamento alla versione successiva. Non ci resta che attendere ancora qualche settimana per scoprire il suo prezzo.</p>
    </article>
  </body>
</html>