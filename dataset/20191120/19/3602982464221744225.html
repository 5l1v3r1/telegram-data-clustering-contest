<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/gaat-mourinho-spurs-ook-bus-parkeren-is-verhaal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T19:07:06+00:00"/>
    <meta property="og:title" content="Gaat Mourinho bij Spurs ook de bus parkeren? ‘Dit is een ander verhaal’"/>
    <meta property="og:description" content="José Mourinho werd woensdag aangesteld als trainer van Tottenham Hotspur. De Portugees verving daarmee Mauricio Pochettino, die een dag eerder buiten werd gepleurd. Natuurlijk is het de vraag hoe Mourinho gaat spelen bij de Spurs. Hij is in ieder geval lovend over zijn spelersmateriaal. “De meeste keren dat een coach het overneemt bij een club…"/>
  </head>
  <body>
    <article>
      <h1>Gaat Mourinho bij Spurs ook de bus parkeren? ‘Dit is een ander verhaal’</h1>
      <address>
        <time datetime="2019-11-20T19:07:06+00:00">20 Nov 2019, 19:07</time>
      </address>
      <p>
        <b>José Mourinho werd woensdag <a href="https://sportnieuws.nl/voetbal/buitenland/mourinho-terug-premier-league-tottenham-hotspur-legt-dik-3-jaar-vast/">aangesteld als trainer van Tottenham Hotspur</a>. De Portugees verving daarmee Mauricio Pochettino, die een dag eerder buiten werd gepleurd. Natuurlijk is het de vraag hoe Mourinho gaat spelen bij de Spurs. Hij is in ieder geval lovend over zijn spelersmateriaal.</b>
      </p>
      <p>"De meeste keren dat een coach het overneemt bij een club denkt hij onmiddellijk na over veranderingen. Maar dit is een compleet ander verhaal", vertelde hij tegenover de <a href="https://www.tottenhamhotspur.com/news/2019/november/jose-mourinho-what-can-i-promise-passion-real-passion/">clubwebsite</a>.<br/><br/>"Dit zijn geen woorden van een Spurs-coach, maar ik heb dit in de laatste 3, 4, 5 jaar steeds gezegd. Zelfs als manager van de tegenstander. Ik heb altijd de kwaliteiten  van de spelers ingezien en hoe de clubleiding de belangrijkste voetballers steeds kon behouden."<br/><br/><b>Passie!<br/></b>Mourinho heeft zoals iedere trainer veel zin in zijn nieuwe baan en de daarbij komende uitdagingen. Wat hij de supporters belooft? "Passie, echte passie. Passie voor mijn baan, maar ook passie voor mijn club. Zo heb ik het heel mijn carrière gedaan en natuurlijk wil ik blije gezichten naar de club brengen."<br/><br/>Mourinho, die een contract ondertekende tot de zomer van 2023, werkte in Engeland eerder bij Chelsea en Manchester United.</p>
    </article>
  </body>
</html>