<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4928771/yes-hitserie-la-casa-de-papel-krijgt-een-spin"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T19:06:44+00:00"/>
    <meta property="og:title" content="Yes! Hitserie La Casa de Papel krijgt een spin-off"/>
    <meta property="og:description" content="Krijg jij ook maar geen genoeg van de Spaanse hitserie La Casa de Papel? Goed nieuws: Netflix denkt na over een spin-off! Dat heeft producent Jesús Colmenar verklapt tijdens een bijeenkomst met fans. "/>
  </head>
  <body>
    <article>
      <h1>Yes! Hitserie La Casa de Papel krijgt een spin-off</h1>
      <address>
        <time datetime="2019-11-20T19:06:44+00:00">20 Nov 2019, 19:06</time>
      </address>
      <p>Krijg jij ook maar geen genoeg van de Spaanse hitserie La Casa de Papel? Goed nieuws: Netflix denkt na over een spin-off! Dat heeft producent Jesús Colmenar verklapt tijdens een bijeenkomst met fans. </p>
      <p><i>La Casa de Papel</i> is dé internationale Netflix-hit van het moment. Een spin-off van de wereldwijd geliefde show zou dan ook meer dan logisch zijn en als het aan Jesús Colmenar ligt blijven het niet alleen bij plannen. Waar, of over wie de toekomstige serie gaat, daar laat Jesús niets over los. "Die informatie zou ons het leven kosten..."</p>
      <p>Als het aan de fans van de Netflix-klapper ligt dan is Berlin, gespeeld door acteur Pedro Alonso, favoriet. Maar de acteur in kwestie houdt zijn lippen stijf op elkaar: "Iedereen heeft zoveel kracht gekregen, dat we bijna een spin-off van ieder karakter zouden kunnen maken.”</p>
      <p>Tijdens de bijeenkomst onthulde de producent ook een tipje van de sluier over het vierde seizoen die volgens hem "moeilijker gaat worden voor de kijker". Het is volgens hem aan de fans te danken dat er überhaupt een nieuw seizoen is gemaakt. Hij zegt hierover: "De enige reden dat we een derde en vierde seizoen hebben gemaakt, is omdat we het groter wilden maken. Daarin was de feedback van fans op social media erg belangrijk. Als we geen belangrijke reden hadden gevonden en het verhaal niet hadden kunnen aanpassen om verder te gaan, waren we niet teruggekeerd.”</p>
      <p>Wanneer het vierde seizoen bij Netflix verschijnt is nog niet bekend. De Spaanse media vermoeden dat de nieuwe afleveringen vanaf 18 januari te bingen zijn.</p>
      <figure>
        <iframe src="https://www.youtube.com/embed/yUNg2f0nN9w" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4803991/la-casa-de-papel-verslaat-stranger-things-als-populairste-serie"/>
        <a href="https://www.rtlboulevard.nl/entertainment/tv/artikel/4828251/neymar-duikt-op-populaire-netflix-serie-la-casa-de-papel"/>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/entertainment/tv/artikel/4928711/zijn-love-island-denzel-en-aleksandra-uit-elkaar"/>
        <a href="https://www.rtlboulevard.nl/entertainment/tv/artikel/4928876/herman-den-blijker-stapt-over-naar-talpa"/>
        <a href="https://www.rtlboulevard.nl/entertainment/tv/artikel/4928556/yes-eerste-bloeddorstige-trailer-v-wars-uitgebracht"/>
      </related>
      <related>
        <a href="https://www.rtlboulevard.nl/entertainment/tv/artikel/4880031/nieuw-seizoen-la-casa-de-papel-verschijnt-over-drie-maanden"/>
      </related>
      <related>
        <a href="https://www.rtlboulevard.nl/entertainment/tv/artikel/4828251/neymar-duikt-op-populaire-netflix-serie-la-casa-de-papel"/>
      </related>
    </article>
  </body>
</html>