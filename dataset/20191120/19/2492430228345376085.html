<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188779/Twee-overvallen-kort-na-elkaar-in-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T19:53:52+00:00"/>
    <meta property="og:title" content="Twee overvallen kort na elkaar in Rotterdam"/>
    <meta property="og:description" content="Twee ondernemers in Rotterdam zijn woensdagavond vlak na elkaar doelwit geweest van een overval. Op de Walenburgerweg in Noord kwam rond 19:30 uur een overvaller met een mes een winkel binnen."/>
  </head>
  <body>
    <article>
      <h1>Twee overvallen kort na elkaar in Rotterdam</h1>
      <address>
        <time datetime="2019-11-20T19:53:52+00:00">20 Nov 2019, 19:53</time>
      </address>
      <h4>Twee ondernemers in Rotterdam zijn woensdagavond vlak na elkaar doelwit geweest van een overval. Op de Walenburgerweg in Noord kwam rond 19:30 uur een overvaller met een mes een winkel binnen.</h4>
      <p>Hij kon niks buitmaken, want de ondernemer joeg hem z'n zaak uit. De verdachte is op een damesfiets weggevlucht in de richting van Blijdorp.</p>
      <p>Even later was er verderop in Prinsenland nog een overval. Daar kwam een man met een wit masker snackbar De Prins op de Rietkerkweg binnen. Medewerkers vluchtten naar achter en drukten de alarmknop in. De overvaller ging er vervolgens lopend vandoor. Ook hij heeft niets buitgemaakt.</p>
      <p>Opmerkelijk genoeg was er drie dagen geleden in Vlaardingen ook een overval waarbij de dader een wit masker droeg. De politie kon niet zeggen of dit om een zelfde soort masker ging.</p>
      <related>
        <a href="http://www.rijnmond.nl/nieuws/188639/Overvaller-met-Screammasker-valt-exotische-supermarkt-in-Vlaardingen-binnen"/>
      </related>
    </article>
  </body>
</html>