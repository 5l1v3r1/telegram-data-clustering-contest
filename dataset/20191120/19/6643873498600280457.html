<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/VbrlgV/Melanie-Stokke-yppet-seg-mot-tennisstjernen-Collins"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T19:48:55+00:00"/>
    <meta property="og:title" content="Norsk tennisspiller imponerte mot stjerne"/>
    <meta property="og:description" content="Melanie Stokke bød på sterk motstand før hun måtte se seg slått av toppseedede Danielle Collins i 1. runde i 25.000-dollarturneringen i tennis i Florida."/>
  </head>
  <body>
    <article>
      <h1>Norsk tennisspiller imponerte mot stjerne</h1>
      <h2>Melanie Stokke bød på sterk motstand før hun måtte se seg slått av toppseedede Danielle Collins i 1. runde i 25.000-dollarturneringen i tennis i Florida.</h2>
      <address><time datetime="2019-11-20T19:48:55+00:00">20 Nov 2019, 19:48</time> by <a rel="author">NTB</a></address>
      <p>Collins seiret 6-2, 7–5 i en kamp som varte en time og 54 minutter.</p>
      <p>Den norske 23-åringen tok seg til hovedturneringen i Naples med tre seire i kvalifiseringen. Der støtte hun på amerikanske Collins, som tidligere i år spilte semifinale i Australian Open, men hun gikk respektløst til verks og ga storfavoritten problemer.</p>
      <p>Stokke greide å bryte serven til Collins i første forsøk og ledet 2–0 i 1. sett, men Collins slo voldsomt tilbake, brøt motstanderens serve tre ganger og vant settet 6–2 etter 48 minutter.</p>
      <p>
        <a href="https://www.bt.no/sport/i/RRnbRA/hopp-norge-jubler-over-historisk-utvikling-gir-lundby-effekten-aere">Les også<br/>Hopp-Norge jubler over historisk utvikling – gir «Lundby-effekten» æren</a>
      </p>
      <p>I 2. sett brøt Collins umiddelbart etter å ha ligget under 0-40, og hun rakk å vinne sitt åttende game på rad før Stokke endelig holdt serven igjen og reduserte til 1–2.</p>
      <p>Stokke fikk blod på tann og brøt Collins' serve for annen gang til 2–2. Stokke brøt igjen til ledelse 4–3. På 5–4 var hun bare to poeng fra settseier, men Collins halte i land servegamet og utlignet til 5–5. To dobbeltfeil ble skjebnesvangre for Stokke da Collins deretter brøt til 6-5-ledelse og servet hjem kampen.</p>
      <p>25-årige Collins er på 31.-plass på WTA-rankingen. Det er mer enn 400 plasser foran 445.-rangerte Stokke.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/i/kJxqxX/ber-politiet-om-hjelp-til-aa-stanse-pyramide"/>
        <a href="https://www.bt.no/btmeninger/debatt/i/LAXz71/havarikommisjonen-identifiserer-ikke-hovedaarsakene-til-helge-ingstad-u"/>
        <a href="https://www.bt.no/kultur/i/JoXPWX/de-har-sesongkort-paa-intimkonserter-i-bergen"/>
        <a href="https://www.bt.no/nyheter/lokalt/i/K3XOKE/2200-ansatte-i-bergen-kommune-ble-lurt-av-falsk-e-post"/>
        <a href="https://www.bt.no/nyheter/lokalt/i/AdBaXA/hun-anmeldte-tidligere-nabo-etter-20-aar-naa-faar-bergenskvinnen-36-mil"/>
      </related>
      <ol>
        <li>
          <a href="https://www.bt.no/tag/Tennis">Tennis</a>
        </li>
      </ol>
    </article>
  </body>
</html>