<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473896-morawiecki-prezydent-ma-cechy-przywodztwa"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T19:28:13+00:00"/>
    <meta property="og:title" content="Premier Morawiecki: Prezydent Andrzej Duda ma cechy przywództwa, jakiego potrzebujemy. Cieszę się z jego skuteczności"/>
    <meta property="og:description" content="&quot;Dzielę z panem prezydentem, czym jestem zaszczycony, wspólny system wartości w ogromnej większości spraw&quot;."/>
  </head>
  <body>
    <article>
      <h1>Premier Morawiecki: Prezydent Andrzej Duda ma cechy przywództwa, jakiego potrzebujemy. Cieszę się z jego skuteczności</h1>
      <address><time datetime="2019-11-20T19:28:13+00:00">20 Nov 2019, 19:28</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <p>
        <b>To co prezydent Andrzej Duda zrobił w stosunkach polsko-amerykańskich świadczy o ogromnej skuteczności, a zarazem pokorze - powiedział w środę premier Mateusz Morawiecki w Polsat News. Prezydent, jak dodał, zdradza „cechy przywództwa, jakiego potrzebujemy”.</b>
      </p>
      <p>Morawiecki był pytany o ocenę faktu, że w prawyborach prezydenckich w PO będzie dwóch kandydatów - Małgorzata Kidawa-Błońska i Jacek Jaśkowiak.</p>
      <p>
        <a href="https://wpolityce.pl/polityka/473894-premier-wyrok-tsue-to-ogromny-sukces">CZYTAJ RÓWNIEŻ: Premier: Wyrok TSUE to ogromny sukces. Nasza opowieść o tym, jak powinny być interpretowane traktaty, w końcu się przebiła</a>
      </p>
      <p>Powiedział, że przed tymi wyborami nikt już nie powie, że „nie nie ma z kim przegrać”.</p>
      <blockquote>Mój kandydat, prezydent Andrzej Duda jest osobą pełną pokory, która spotyka się z ludźmi, jeździ po całym świecie</blockquote>
      <p>— powiedział premier.</p>
      <p>
        <a href="https://wpolityce.pl/polityka/473891-morawiecki-ideologie-genderowe-probuja-formatowac-dzieci">CZYTAJ RÓWNIEŻ: Premier Morawiecki: Ideologie genderowe wciskają się do szkół i próbują formatować dzieci. Nie zgadzamy się na to!</a>
      </p>
      <blockquote>Za nim przede wszystkim przemawiają fakty. To co zrobił skutecznie w zakresie relacji polsko-amerykańskich, czy w ogóle polityce globalnej, świadczy o niezwykłej skuteczności, a zarazem pokorze</blockquote>
      <p>— dodał.</p>
      <p>Pytany, czy zrobi wszystko, by prezydent Duda wygrał, powiedział:</p>
      <blockquote>Dzielę z panem prezydentem, czym jestem zaszczycony, wspólny system wartości w ogromnej większości spraw. (…) Cieszę się, że mamy podobny sposób patrzenia na rzeczywistość, cieszę się ze skuteczności pana prezydenta</blockquote>
      <p>— przekonywał.</p>
      <p>
        <b>Zwracał uwagę, że zdolność Andrzeja Dudy do spotykania się ze zwykłymi ludźmi, a zarazem najważniejszymi politykami świata jest „cechą przywództwa, jakiego potrzebujemy”.</b>
      </p>
      <p>mly/PAP</p>
    </article>
  </body>
</html>