<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/ana-razkrila-kaj-se-bo-dogajalo-s-krisom-mozna-je-vrocina-in-bruhanje-video-252305"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T19:38:00+00:00"/>
    <meta property="og:title" content="Ana razkrila, kaj se bo dogajalo s Krisom: Mogoča sta vročina in bruhanje (VIDEO)"/>
    <meta property="og:description" content="Še zadnjič pred prejemom zdravila se je iz Los Angelesa javila Ana Jerak. Mali Kris bo jutri prejel drago zdravilo in zdravnik je opozoril, da so posledice lahko tudi neprijetne. Njegov imunski sis..."/>
  </head>
  <body>
    <article>
      <h1>Ana razkrila, kaj se bo dogajalo s Krisom: Mogoča sta vročina in bruhanje (VIDEO)</h1>
      <h2>Mali Kris, za katerega je denar zbirala vsa Slovenija, bo kmalu prejel drago zdravilo.</h2>
      <address><time datetime="2019-11-20T19:38:00+00:00">20 Nov 2019, 19:38</time> by <a rel="author">P. K.</a></address>
      <p>Še zadnjič pred prejemom zdravila se je iz Los Angelesa javila <b>Ana Jerak</b>. <a href="https://www.slovenskenovice.si/iskalnik?q=kris">Mali </a><b><a href="https://www.slovenskenovice.si/iskalnik?q=kris">Kris</a> </b>bo jutri prejel drago zdravilo in zdravnik je opozoril, da so posledice lahko tudi neprijetne. Njegov imunski sistem bo prve dni po prejetju zdravila zelo oslabljen in lahko se pojavita vročina ter bruhanje.<br/><br/>Ana je povedala, da bodo potem nekaj tednov pod budnim očesom zdravnikov in seveda bodo vse njihove moči uprte v malčka. Še enkrat se je zahvalila za pomoč.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fradiocapris%2Fvideos%2F2173713109601858%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <h3>Rekordna dobrodelna akcija</h3>
      <p>Denar za zdravilo zolgensma je zbirala vsa Slovenija. V samo nekaj dneh so ljudje dobrega srca nabrali ne samo 2,3 milijona evrov, kolikor stane zdravilo, ampak skoraj dvakrat toliko. Za Krisa, ki se je rodil z živčno-mišično boleznijo, okvarjen ima namreč tako imenovani gen SMN1, ki tvori beljakovine za ščitenje motoričnih nevronov, je bilo v pičlih 150 urah zbranih 2,300.000 evrov, do 1. oktobra pa celo 3,714.000 evrov.</p>
      <hr/>
      <h3>Preberite tudi: <a href="https://www.slovenskenovice.si/novice/slovenija/clanek/iz-amerike-se-je-javil-kris-posnetek-vam-bo-ogrel-srce-250454">Iz Amerike se je oglasil Kris: posnetek vam bo ogrel srce</a></h3>
      <hr/>
      <h3> </h3>
      <p>Spomnimo, <a href="https://www.slovenskenovice.si/novice/slovenija/clanek/video-poglejte-kako-se-je-kris-vkrcal-na-letalo-246477">v spremstvu staršev je Kris 6. novembra z zasebnim letalom</a>, ki ga je družini ponudil srbski poslovnež <b>Miodrag Kostić</b>, opoldne poletel proti ZDA. Preden so se vzpeli po stopnicah, so še pomahali v slovo novinarjem ter družini in prijateljem.</p>
    </article>
  </body>
</html>