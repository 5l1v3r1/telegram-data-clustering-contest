<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/gensek-nato-zaklykav-chleniv-alyansu-nadavaty-dopomogu-ukrayini-ta-gruziyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T19:07:34+00:00"/>
    <meta property="og:title" content="Генсек НАТО закликав членів Альянсу надавати допомогу Україні та Грузії"/>
    <meta property="og:description" content="Генсек НАТО закликав членів Альянсу надавати допомогу Україні та Грузії"/>
  </head>
  <body>
    <article>
      <h1>Генсек НАТО закликав членів Альянсу надавати допомогу Україні та Грузії</h1>
      <address>
        <time datetime="2019-11-20T19:07:34+00:00">20 Nov 2019, 19:07</time>
      </address>
      <p>
        <b>Генеральний секретар НАТО Єнс Столтенберг закликав членів Альянсу надавати належну підтримку країнам Чорноморського регіону, зокрема Україні та Грузії, інформує <a href="https://1news.com.ua/">1NEWS</a> з посиланням на <a href="https://www.eurointegration.com.ua/news/2019/11/20/7103284/">ЄП</a>.</b>
      </p>
      <figure>
        <img src="https://1news.com.ua/wp-content/uploads/2019/11/nato.jpg"/>
      </figure>
      <p>Про це він заявив у Брюсселі перед початком засідання міністрів закордонних справ країн-членів НАТО.</p>
      <p>“Ми є партнерами з Грузією та Україною в Чорноморському регіоні. Ми закликаємо союзників виділяти необхідні ресурси, кадри, щоб бути впевненими – ми надаємо більше практичної допомоги Україні та Грузії”, – заявив Столтенберг.</p>
      <p>Він наголосив, що регіон Чорного моря важливий для НАТО і альянс посилює свою присутність там впродовж останніх років.</p>
      <p>“Ми погодили пакет допомоги у квітні, аби проводити більше навчань, збільшити обмін інформацією”, – заявив Столтенберг.</p>
      <p>Також він нагадав, що нещодавно Північноатлантична рада НАТО відвідала Грузію та Україну. За словами Столтенберга, Альянс взаємодіє з Військово-морськими силами України, а також надає допомогу Морській академії в Одесі.</p>
      <p>“Тож ми працюємо з нашими двома партнерами – Грузією та Україною – в регіоні Чорного моря”, – заявив Столтенберг.</p>
      <p>Він наголосив, що НАТО підтримує Грузію в її прагненні стати членом Північноатлантичного альянсу, і відзначив допомогу альянсу в зміцненні системи оборони Грузії.</p>
    </article>
  </body>
</html>