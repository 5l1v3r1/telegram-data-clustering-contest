<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204711-prokuratura-nyu-jorka-vede-rozsliduvannya-proti-merezhi-kovorkingu-wework"/>
    <meta property="og:site_name" content="Mind UA"/>
    <meta property="article:published_time" content="2019-11-20T19:49:00+00:00"/>
    <meta property="og:title" content="Прокуратура Нью-Йорка веде розслідування проти мережі коворкінгу WeWork"/>
    <meta property="og:description" content="Директора компанії запідозрили в незаконному збагаченні"/>
  </head>
  <body>
    <article>
      <h1>Прокуратура Нью-Йорка веде розслідування проти мережі коворкінгу WeWork</h1>
      <h2>Директора компанії запідозрили в незаконному збагаченні</h2>
      <address>
        <time datetime="2019-11-20T19:49:00+00:00">20 Nov 2019, 19:49</time>
      </address>
      <p>Генпрокуроратура штату Нью-Йорк почала розслідування стосовно сервісу WeWork, повідомляє Reuters. Зокрема прокурор <b>Летиція Джеймс</b> перевіряє деякі підозрілі угоди, укладені колишнім главою WeWork <b>Адамом Нейманом</b>, які могли мати на меті особисте збагачення.</p>
      <p>У мережі коворкінгу підтвердили, що з ними зв'язувалися з офісу генпрокурора: «Ми отримали запит з офісу генерального прокурора штату Нью-Йорк і співпрацюємо з ними в цьому питанні».</p>
      <p>Зазначається, що Нейман придбав нерухомість під заставу власної частки в WeWork. Цю нерухомість він потім здавав коворкінговим центрам. Також він продав сервісу права на використання зареєстрованої ним торговельної марки «We» за $6 млн після того, як компанія була перейменована в We Company . Зазначається, що після різкої критики Нейман відмовився від цієї ідеї і повернув гроші компанії.</p>
      <p>Справи у WeWork останнім часом різко пішли вниз. Ще на початку цього року компанія оцінювалася в $50 млрд і вважалася одним з найбільш перспективних стартапів. Але за останні кілька місяців інтерес інвесторів до неї різко впав, керівництво сервісу зазнало критики, вартість зменшилася до $8 млрд, а сама компанія була викуплена своїм найбільшим інвестором, японським Softbank.</p>
      <p>Минулого тижня Адам Нейман пішов з поста генерального директора, за даними ЗМІ, найближчим часом компанія збирається скоротити близько 4000 співробітників.</p>
      <p>За інформацією ЗМІ, розслідування відносно WeWork веде також Комісія з бірж і цінних паперів США – вона перевіряє, чи не порушила компанія правила при спробі проведення IPO.</p>
      <p>Нагадаємо: на початку цього місяця стало відомо, що після провалу спроби компанії<a href="https://mind.ua/news/20203203-kapitalizaciya-kovorkingovoyi-merezhi-wework-obvalilasya-z-47-mlrd-do-3-mlrd"> вийти на IPO</a> оцінка WeWork знизилась з $47 млрд до менш, ніж $3 млрд</p>
      <p>Більше про те,що відбувалось із WeWork та чому компанія «здешевшала» удвічі можна дізнатись із матеріалу <b>Mind </b>«<a href="https://mind.ua/publications/20202365-hitkij-prostir-chomu-merezha-kovorkingiv-wework-vidklala-ipo-na-47-mlrd">Хиткий простір: чому мережа коворкінгів WeWork відклала ІРО на $47 млрд</a>».</p>
      <p>Про те, на які ключові моменти потрібно звертати увагу в будь-якому інвестиційному проєкті, щоб не помилитися з вибором, можна дізнатись із матеріалу <b>Mind </b>«<a href="https://mind.ua/publications/20204056-dosvid-wework-yak-ne-prograti-z-venchurnimi-investiciyami">Досвід WeWork: як не програти з венчурними інвестиціями</a>».</p>
      <related>
        <h4>Також читайте</h4>
        <a href="https://mind.ua/news/20204599-evropejskij-centrobank-vidklikav-licenziyu-meinl-bank"/>
        <a href="https://mind.ua/news/20204538-sud-obrav-zapobizhnij-zahid-chinovnici-ofisu-prezidenta-yaku-pidozryuyut-v-otrimanni-habarya"/>
        <a href="https://mind.ua/news/20204480-ukrayinskij-startap-dlya-vlasnikiv-domashnih-tvarin-animal-id-zaluchiv-500-000"/>
      </related>
    </article>
  </body>
</html>