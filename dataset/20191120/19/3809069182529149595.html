<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416887/panathinaikos-horis-provlimata-petaei-gia-monaho"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T19:51:52+00:00"/>
    <meta property="og:title" content="Παναθηναϊκός: Χωρίς προβλήματα «πετάει» για Μόναχο"/>
    <meta property="og:description" content="Καθόλου χρόνο για ξεκούραση δεν είχαν οι παίκτες του Παναθηναϊκού ΟΠΑΠ αφού μετά την επιστροφή από το Κάουνας προπονήθηκαν στο ΟΑΚΑ και ετοιμάζονται για το ταξίδι στο Μόναχο. "/>
  </head>
  <body>
    <article>
      <h1>Παναθηναϊκός: Χωρίς προβλήματα «πετάει» για Μόναχο</h1>
      <h2>Καθόλου χρόνο για ξεκούραση δεν είχαν οι παίκτες του Παναθηναϊκού ΟΠΑΠ αφού μετά την επιστροφή από το Κάουνας προπονήθηκαν στο ΟΑΚΑ και ετοιμάζονται για το ταξίδι στο Μόναχο. </h2>
      <address><time datetime="2019-11-20T19:51:52+00:00">20 Nov 2019, 19:51</time> by <a rel="author" href="http://www.gazzetta.gr/dimosiografos/giorgos-kouvaris" target="_blank">Γιώργος Κούβαρης</a></address>
      <p>Η νίκη επί της Ζάλγκιρις ανήκει ήδη στον παρελθόν για τους «πράσινους» οι οποίοι θέλουν να κάνουν το 2/2 μακριά από το ΟΑΚΑ σε διάστημα 72 ωρών και να «σβήσουν» μία και καλή την ήττα από την Άλμπα την περασμένη εβδομάδα. </p>
      <p>Ο Γιώργος Βόβορας προπόνησε την ομάδα χωρίς το παραμικρό πρόβλημα, ενώ θα υπάρξει και προπόνηση την Πέμπτη (21/11) πριν αναχωρήσει η αποστολή για το Μόναχο ενόψει του αγώνα με την Μπάγερν (22/11, 21:30).</p>
      <p>Φυσικά άπαντες ζουν και στον... απόηχο της είδησης για την επιστροφή του Ρικ Πιτίνο, ο οποίος αναμένεται το Σαββατοκύριακο στην Αθήνα ώστε να πιάσει άμεσα δουλειά και να (ξανα)βρεθεί στον πάγκο της ομάδας στο ματς κόντρα στην Μπασκόνια. </p>
    </article>
  </body>
</html>