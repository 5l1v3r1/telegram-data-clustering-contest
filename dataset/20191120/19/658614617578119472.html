<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175987/verbreding-a6-loopt-vertraging-op-door-stikstofproblematiek"/>
    <meta property="og:site_name" content="omroep flevoland"/>
    <meta property="article:published_time" content="2019-11-20T19:09:00+00:00"/>
    <meta property="og:title" content="Verbreding A6 loopt vertraging op door stikstofproblematiek"/>
    <meta property="og:description" content="De verbreding van de A6 tussen Almere Oostvaarders en Lelystad loopt vertraging op door de problemen met stikstofuitstoot. Minister Cora van Nieuwenhuizen schrijft aan de Tweede Kamer dat ze uitgaat van een vertraging van 1 tot 3 jaar. Gedeputeerde Jan de Reus zegt in een eerste reactie verrast en teleurgesteld te zijn door het nieuws."/>
  </head>
  <body>
    <article>
      <h1>Verbreding A6 loopt vertraging op door stikstofproblematiek</h1>
      <address>
        <time datetime="2019-11-20T19:09:00+00:00">20 Nov 2019, 19:09</time>
      </address>
      <slideshow>
        <figure>
          <img src="https://d16junmm04ri2h.cloudfront.net/image/xlg/pictures/191121_verbreding_A6_02_EBA6A2E7958AD618C12584B800796FBF.jpg"/>
          <figcaption>De weg moet 2 maal 3 rijstroken krijgen</figcaption>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191120_A6_knardijk_01_F721854E6429AB50C12584B80079E858.jpg"/>
          <figcaption>Drukte op A6 ter hoogte van de Knardijk</figcaption>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/191120_A6_knardijk_02_E1B404959E216517C12584B80079E862.jpg"/>
          <figcaption>Drukte op A6 ter hoogte van de Knardijk</figcaption>
        </figure>
      </slideshow>
      <p>
        <b>De verbreding van de A6 tussen Almere Oostvaarders en Lelystad loopt vertraging op door de problemen met stikstofuitstoot. Minister Cora van Nieuwenhuizen <a href="https://www.tweedekamer.nl/kamerstukken/brieven_regering/detail?id=2019Z22687&amp;did=2019D47112">schrijft</a> aan de Tweede Kamer dat ze uitgaat van een vertraging van 1 tot 3 jaar. Gedeputeerde Jan de Reus zegt in een eerste reactie verrast en teleurgesteld te zijn door het nieuws.</b>
      </p>
      <p>Vorige week liet het kabinet nog weten dat er <a href="https://www.omroepflevoland.nl/nieuws/175777/verbreding-a6-gaat-door-pfas-bagger-naar-ijsseloog">geen gevolgen</a> zouden zijn voor de verbreding, vanwege de maatregelen die landelijk worden genomen, zoals het verlagen van de maximumsnelheid.</p>
      <p>De verbreding van twee naar drie rijstroken <a href="https://www.rijkswaterstaat.nl/wegen/projectenoverzicht/a6-verbreding-almere-oostvaarders-lelystad/index.aspx">zou in 2021 beginnen</a> en in 2024 klaar zijn. De verbreding moet onder meer zorgen voor een betere bereikbaarheid van Lelystad Airport.</p>
      <p>In haar brief schrijft Van Nieuwenhuizen dat de dijkversterking bij Trintelhaven langs de Markerwaarddijk, geen vertraging oploopt.</p>
      <p><b>Tientallen miljoenen euro's</b><br/>De minister noemt meerdere grote infrastructuurprojecten in Nederland die jaren vertraging oplopen. Sommige projecten worden mogelijk helemaal afgeblazen. Minister Van Nieuwenhuizen schrijft dat de kosten voor de vertraging al zijn opgelopen tot tientallen miljoenen euro's.</p>
      <h3>Bijlages</h3>
      <p>
        <a href="https://d5ms27yy6exnf.cloudfront.net/docs/191120_Brief_Nieuwenhuizen_aan_TK_57823A8E5290E166C12584B80069229C.pdf">Brief van Cora van Nieuwenhuizen </a>
        <a href="https://d5ms27yy6exnf.cloudfront.net/docs/191120_Overzicht_vertraagde_projecten_57F62CF222084FDCC12584B8006DB5C8.pdf"> Overzicht vertraagde projecten</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>