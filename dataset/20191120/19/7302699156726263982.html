<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/crime/detail/9620000111608"/>
    <meta property="og:site_name" content="MGR Online"/>
    <meta property="article:published_time" content="2019-11-20T19:24:00+00:00"/>
    <meta property="og:title" content="&quot;ปารีณา&quot; บุกแจ้งความ &quot;เสรีพิศุทธ์​&quot; ข้อหาเอกสารเท็จแต่งตั้ง &quot;วัฒนา&quot; ล่วงหน้า"/>
    <meta property="og:description" content="ปารีณา บุก สน.ทองหล่อ แจ้งความ เสรีพิศุทธ์#8203; ข้อหาเอกสารเท็จ ปมแต่งตั้ง วัฒนา อ้างมติที่ประชุมล่วงหน้า เตรียมแจ้งอีกข้อหาที่#8203; สน.สามเสน จากกรณีเรียก#8203; ประยุทธ#8203;-ประวิตร#8203; เข้าชี้แจง#8203; แต่ปรากฎว่าหนังสือที่ส่งให้เป็น#8203; พ.ร.บ.คำสั"/>
  </head>
  <body>
    <article>
      <h1>"ปารีณา" บุกแจ้งความ "เสรีพิศุทธ์​" ข้อหาเอกสารเท็จแต่งตั้ง "วัฒนา" ล่วงหน้า</h1>
      <address><time datetime="2019-11-20T19:24:00+00:00">20 Nov 2019, 19:24</time> by <a rel="author">ทีมข่าวอาชญากรรม</a></address>
      <figure>
        <img src="https://mpics.mgronline.com/pics/Images/562000011547401.JPEG"/>
      </figure>
      <p>
        <b>"ปารีณา" บุก สน.ทองหล่อ แจ้งความ "เสรีพิศุทธ์​" ข้อหาเอกสารเท็จ ปมแต่งตั้ง "วัฒนา" อ้างมติที่ประชุมล่วงหน้า เตรียมแจ้งอีกข้อหาที่​ สน.สามเสน จากกรณีเรียก​ "ประยุทธ​-ประวิตร"​ เข้าชี้แจง​ แต่ปรากฎว่าหนังสือที่ส่งให้เป็น​ พ.ร.บ.คำสั่งเรียก​ ปี 2554​ ซึ่งยังอยู่ในขั้นตอนการพิจารณาของศาลรัฐธรรมนูญ</b>
      </p>
      <figure>
        <iframe src="https://www.youtube.com/embed/h5tkNGpeJGI" width="560" height="315" data-service="Youtube" scrolling="no"/>
      </figure>
      <p>​วันที่​ 20​ พ.ย.​ เมื่อเวลา​ 23.10​ น. น.ส.ปารีณา​ ไกรคุปต์​ ส.ส.ราชบุรี​ พรรคพลังประชารัฐเดินทางเข้าแจ้งความกับ​ พ.ต.ต.ณพพล​ มักการุณ สว.(สอบสวน)​ สน.ทองหล่อ​ เพื่อให้ดำเนินคดีกับ​ พล.ต.อ.เสรีพิศุทธ์​ เตมียเวส​ ส.ส.บัญชีรายชื่อและหัวหน้าพรรคเสรีรวมไทย​ และในฐานะประธานกรรมาธิการป้องกันและปราบปรามการทุจริตและประพฤติมิชอบ ในข้อหาเอกสารเท็จ<br/><br/>น.ส.ปารีณา​ เปิดเผยว่า​ เดินทางมาแจ้งความเอาผิด​ พล.ต.อ.เสรีพิสุทธิ์ในข้อหาเอกสารเท็จ​ สืบเนื่องจากการประชุม​ กมธ.​ เมื่อวันที่​ 18​ พ.ย.ที่ผ่านมา​ เฟซบุ๊กของ​ นายวัฒนา​ เมืองสุข​ อดีต​ รมช.พาณิชย์และแกนนำพรรคเพื่อไทย​ ได้มีการโพสต์หนังสือวาระการประชุมในวันที่​ 20​ พ.ย.​ ซึ่งเป็นหนังสือเรื่องการตั้งที่ปรึกษาประธานคณะกรรมาธิการ​ โดยมีลายเซ็นของ​ พล.ต.อเสรีพิศุทธ์​ แนบมาด้วย​ เมื่อมีการสอบถามในที่ประชุมก็ได้รับการยืนยันว่า​ พล.ต.อ.เสรีพิสุทธิ์เป็นผู้เซ็นหนังสือดังกล่าวเอง​ ซึ่งเชื่อว่าเอกสารดังกล่าวเป็นเอกสารเท็จ​ จึงได้เดินทางมาแจ้งความในครั้งนี้<br/><br/>น.ส.ปารีณา​ กล่าวอีกว่า​ ในวันที่​ 21​ พ.ย.นี้จะเดินทางไปแจ้งความ​ พล.ต.อ.เสรีพิศุทธิ์​ อีกครั้งที่​ สน.สามเสน​ ในความผิด​ ม.157 กรณีที่มีการประชุมและมีมติเรียก​ พล.อ.ประยุทธ​ จันทร์โอชา​ นายกรัฐมนตรี​ และ​ พล.อ.ประวิตร​ วงษ์สุวรรณ​ รองนายกรัฐมนตรี​ ให้เข้ามาชี้แจง​ แต่ปรากฎว่าหนังสือที่ส่งให้เป็น​ พ.ร.บ.คำสั่งเรียก​ ถือว่า​ พล.ต.อ.เสรีพิศุทธิ์ใช้อำนาจประธานบิดเบือนมติและใช้อำนาจในการเซ็น​ พ.ร.บ.คำสั่งเรียก​ ซึ่งขณะนี้​ พ.ร.บ.ดังกล่าวอยู่ในขั้นตอนการพิจารณาของศาลรัฐธรรมนูญวินิจฉัย​ ดังนั้น​ พ.ร.บ.คำสั่งเรียก​ ปี 2554 จึงขัดกับ​ รัฐธรรมนูญปี​ 2560​ และไม่ควรนำมาใช้จนกว่าศาลรัฐธรรมนูญจะมีคำวินิฉัยแล้วเสร็จ​ แต่ พล.ต.อ.เสรีพิสุทธิ์กลับนำมาใช้ซึ่งไม่ได้มาจากมติแต่เป็นเรื่องส่วนตัว​ และจะเดินทางเข้าแจ้งความต่อไป.</p>
      <figure>
        <img src="https://mpics.mgronline.com/pics/Images/562000011547402.JPEG"/>
      </figure>
      <figure>
        <img src="https://mpics.mgronline.com/pics/Images/562000011547403.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/crime/photo-gallery/9620000111608"/>
      </related>
    </article>
  </body>
</html>