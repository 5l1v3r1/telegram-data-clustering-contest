<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426127/ekdhlwsh-toy-institoytoy-laikoy-politismoy-karpathoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T19:40:02+00:00"/>
    <meta property="og:title" content="Εκδήλωση του Ινστιτούτου λαϊκού πολιτισμού Καρπάθου"/>
    <meta property="og:description" content="Μία πολύ ενδιαφέρουσα εκδήλωση πραγματοποίησε στις 18 του μήνα το Ινστιτούτο Λαϊκού Πολιτισμού Καρπάθου του Τμήματος Φιλολογίας του Εθνικού Καποδιστριακού Πανεπιστημίου Αθηνών (ΕΚΠΑ) στην οποία παρέστη ο Δήμαρχος Καρπάθου κ. Ιωάννης Θεμ. Νισύριος και ο Αντιδήμαρχος κ. Μιχάλης Μανωλάκης."/>
  </head>
  <body>
    <article>
      <h1>Εκδήλωση του Ινστιτούτου λαϊκού πολιτισμού Καρπάθου</h1>
      <address>
        <time datetime="2019-11-20T19:40:02+00:00">20 Nov 2019, 19:40</time>
      </address>
      <p>
        <b>Μία πολύ ενδιαφέρουσα εκδήλωση πραγματοποίησε στις 18 του μήνα το Ινστιτούτο Λαϊκού Πολιτισμού Καρπάθου του Τμήματος Φιλολογίας του Εθνικού Καποδιστριακού Πανεπιστημίου Αθηνών (ΕΚΠΑ) στην οποία παρέστη ο Δήμαρχος Καρπάθου κ. Ιωάννης Θεμ. Νισύριος και ο Αντιδήμαρχος κ. Μιχάλης Μανωλάκης.</b>
      </p>
      <p>Η εκδήλωση έλαβε χώρα στην αίθουσα τελετών της Ιεράς Πατριαρχικής και Σταυροπηγιακής Μονής Αγίου Γεωργίου Βασσών Καρπάθου στις 6 μ.μ.<br/>Σημαντική ήταν η εισήγηση του Καθηγητή στο Τμήμα Κλασικής Φιλολογίας και Νεοελληνικών Σπουδών του Πανεπιστημίου του Βουκουρεστίου κ. Tudor Dinu με θέμα "Τα διατροφικά επαγγέλματα στο Βουκουρέστι των Φαναριωτών."</p>
      <p>“Ο ρόλος του φαγητού στο καρπάθικο γλέντι" ήταν εξίσου μία αξιόλογη αναφορά της κυρίας Παρασκευής Κανελλάτου Δ/ντριας Ερευνών του Ερευνητικού Κέντρου του Ελληνικού Τραγουδήματος και του κ. Ηλία Βασιλαρά Προέδρου του Δ.Σ. του Ινστιτούτου Λαϊκού Πολιτισμού. Κατά τη διάρκεια της εκδήλωσης το Ινστιτούτο Λαϊκού Πολιτισμού Καρπάθου απένειμε τιμητική βράβευση στον Καθηγητή κ. Tudor Dinu.</p>
    </article>
  </body>
</html>