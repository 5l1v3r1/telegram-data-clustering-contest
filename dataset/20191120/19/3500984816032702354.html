<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/skoda-zacina-vyrabet-prvni-elektromobil-ne-vsak-v-mlade-boleslavi"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-20T19:19:29+00:00"/>
    <meta property="og:title" content="Škoda začíná vyrábět první elektromobil. Ne však v Mladé Boleslavi"/>
    <meta property="og:description" content="Škoda se dnešním dnem konečně pouští do sériové výroby elektromobilů. Historie se však nepíše v Mladé Boleslavi, ale na Slovensku v Bratislavě, konkrétně v závodě mateřské značky Volkswagen, kde česká automobilka zahájila sériovou výrobu elektromobilu Citigo-e iV."/>
  </head>
  <body>
    <article>
      <h1>Škoda začíná vyrábět první elektromobil. Ne však v Mladé Boleslavi</h1>
      <address><time datetime="2019-11-20T19:19:29+00:00">20 Nov 2019, 19:19</time> by <a rel="author">Luboš Srb</a></address>
      <p>
        <b>Škoda se dnešním dnem konečně pouští do sériové výroby elektromobilů. Historie se však nepíše v Mladé Boleslavi, ale na Slovensku v Bratislavě, konkrétně v závodě mateřské značky Volkswagen, kde česká automobilka zahájila sériovou výrobu elektromobilu Citigo-e iV.</b>
      </p>
      <figure>
        <img src="https://elektrickevozy.cz/wp-content/uploads/2019/11/skoda-citigo-e-iv-vyroba-elektroauta.jpg"/>
      </figure>
      <p>Nová <a href="https://elektrickevozy.cz/clanky/skoda-citigo-e-iv-maly-ale-sikovny-elektromobil">Škoda Citigo-e iV</a> je malé městské elektroauto. V jeho výbavě se objevuje např. 32,2kWh Li-Ion baterie slibující reálný dojezd až 260 km na jedno nabití. Elektromotor disponuje výkonem 61 kW (83 koní) s točivým momentem 212 Nm, což stačí na zrychlení za 0 na 100 km/hod za 12,3 sekund nebo v případě pružného zrychlení z 60 na 100 km/hod za 7,3 sekund. Max. rychlost je 130 km/hod.</p>
      <p>V České republice se Citigo-e iV začalo prodávat na začátku září, a to za zvýhodněnou zaváděcí cenu od 429 900 Kč, které se týkalo prvních 500 kusů. Ty byly vyprodány během dvou měsíců. První vozy budou zákazníkům dodány počátkem roku 2020. K prvním kusům také dodá mladoboleslavská automobilka speciální bonus v podobě bezplatného ročního dobíjení na nabíječkách společnosti ČEZ.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/skoda-vystavuje-v-mlade-boleslavi-koncept-elektromobilu">Škoda vystavuje v Mladé Boleslavi koncept elektromobilu</a>
        </li>
        <li>
          <a href="https://elektrickevozy.cz/clanky/skodovka-zacina-vyrabet-baterie-pro-elektrovozy-koncernu-vw">Škodovka začíná vyrábět baterie pro elektrovozy koncernu VW</a>
        </li>
        <li>
          <a href="https://elektrickevozy.cz/clanky/tesla-v-gigatovarne-2-zacina-vyrabet-superrychle-nabijecky-supercharger-v3">Tesla v Gigafactory 2 začíná vyrábět nabíječky Supercharger V3</a>
        </li>
      </ol>
    </article>
  </body>
</html>