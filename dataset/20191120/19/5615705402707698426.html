<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204708-mau-bude-voziti-eksportnu-lohinu-v-dubaj"/>
    <meta property="og:site_name" content="Mind UA"/>
    <meta property="article:published_time" content="2019-11-20T19:00:00+00:00"/>
    <meta property="og:title" content="МАУ буде возити експортну лохину в Дубай"/>
    <meta property="og:description" content="МАУ надали гарантію блоку вантажних місць з певним планом польотів на маршруті Київ - Дубай в літній авіанавігації на 2020 рік"/>
  </head>
  <body>
    <article>
      <h1>МАУ буде возити експортну лохину в Дубай</h1>
      <h2>МАУ надали гарантію блоку вантажних місць з певним планом польотів на маршруті Київ - Дубай в літній авіанавігації на 2020 рік</h2>
      <address>
        <time datetime="2019-11-20T19:00:00+00:00">20 Nov 2019, 19:00</time>
      </address>
      <p>Українське ягідне підприємство ТОВ «Нікдарія» (TM iBerry) і одна з найбільших компаній-імпортерів свіжих фруктів Перської Затоки Farzana Trading з ОАЕ підписали на виставці WOP Dubai 2019 угоду про регулярні авіапоставки країнської лохини в сезоні 2020 року. Про це <a href="https://east-fruit.com/article/mau-budet-dostavlyat-svezhuyu-golubiku-yagodnogo-brenda-iberry-samoletami-iz-ukrainy-v-emiraty">повідомляє</a> Еast fruit.</p>
      <p>До цього «Нікдарія» і Міжнародні авіалінії України (МАУ) підписали угоду. МАУ надали гарантію блоку вантажних місць з певним планом польотів на маршруті Київ – Дубай в літній авіанавігації на 2020 рік.</p>
      <p>«Вперше досягнуті домовленості мають чіткі обсяги замовлень лохини українського походження на регулярній щотижневій основі протягом усього ягідного сезону. Особливо приємно, що продукція буде поставлятися з національним брендування, символікою і чітким визначенням країни походження, що стане суттєвим проривом в просуванні України як важливого постачальника свіжих фруктів і ягід преміальної якості і дозволить створити попит на продукцію та інших українських господарств», – підкреслює директор з розвитку і стратегії «Нікдарія»Євген Харлан.</p>
      <p>«Експорт української продукції в Об'єднані Арабські Емірати, як, власне, в будь-яку іншу країну, є дуже важливою складовою представництва України в світі, її автентичності та впізнаваності. Це розширює знання іноземних громадян про нашу країну, її ресурси і інвестиційну привабливість. Впевнена, що жителі ОАЕ з задоволенням будуть ласувати українською лохиною і захочуть більше дізнатися про країну її походження», – зазначила директорка з комунікацій МАУ Євгенія Сацька.</p>
      <p>Нагадаємо: у липні цього року було <a href="https://mind.ua/news/20199231-globalg-a-p-stvoriv-v-ukrayini-komitet-z-rozrobki-sertifikacijnih-procedur-u-agro-sferi">створено</a> Технічний комітет для розробки національного регламенту з впровадження сертифікаційних процедур.</p>
      <related>
        <h4>Також читайте</h4>
        <a href="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
        <a href="https://mind.ua/news/20204716-ukrayina-z-pochatku-roku-zbilshila-eksport-elektroenergiyi"/>
        <a href="https://mind.ua/news/20204672-skyup-vidnovit-poloti-z-harkova-u-parizh"/>
      </related>
    </article>
  </body>
</html>