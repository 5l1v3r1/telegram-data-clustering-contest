<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641017/%D9%85%D8%AF%D9%84-%D8%AC%D8%AF%DB%8C%D8%AF-%D9%88%DB%8C%D9%88%D9%88-s1-%D9%BE%D8%B1%D9%88-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T19:59:00+00:00"/>
    <meta property="og:title" content="مدل جدید ویوو S1 پرو معرفی شد"/>
    <meta property="og:description" content="ویوو از مدل جدیدی از گوشی S1 پرو در فیلیپین رونمایی کرد. این گوشی با وجود تشابه اسمی با مدل S1 Pro، شباهت های کمی با آن دارد."/>
  </head>
  <body>
    <article>
      <h1>
        <a href="https://www.bultannews.com/fa/news/641017/%D9%85%D8%AF%D9%84-%D8%AC%D8%AF%DB%8C%D8%AF-%D9%88%DB%8C%D9%88%D9%88-s1-%D9%BE%D8%B1%D9%88-%D9%85%D8%B9%D8%B1%D9%81%DB%8C-%D8%B4%D8%AF">مدل جدید ویوو S1 پرو معرفی شد</a>
      </h1>
      <h2>ویوو از مدل جدیدی از گوشی S1 پرو در فیلیپین رونمایی کرد. این گوشی با وجود تشابه اسمی با مدل S1 Pro، شباهت های کمی با آن دارد.</h2>
      <address><time datetime="2019-11-20T19:59:00+00:00">20 Nov 2019, 19:59</time> by <a rel="author">بولتن نیوز | bultannews.com</a></address>
      <p><b>گروه IT: ویوو</b> از مدل جدیدی از گوشی<b> S1 پرو</b> در<b> فیلیپین</b> رونمایی کرد. این گوشی با وجود تشابه اسمی با مدل <b>S1 Pro</b>، شباهت های کمی با آن دارد. به طور مثال دیگری خبری از دوربین سلفی بیرون جهنده نیست و در این مدل با طرحی شبیه به<b> ویوو S5</b> مواجه هستیم.   <br/>به گزارش بولتن نیوز به نقل از دیجیاتو، مدل جدید گوشی ویوو S1 پرو از نمایشگر 6.38 اینچی سوپر<b> AMOLED</b> با رزولوشن<b> +1080p</b> بهره می برد. دوربین 32 مگاپیکسلی سلفی در ناچ قطره ای جای گرفته و حسگر اثر انگشت زیر نمایشگر قرار گرفته است.</p>
      <figure>
        <img src="https://www.bultannews.com/files/fa/news/1398/8/29/1199751_938.jpg"/>
      </figure>
      <p>در پنل پشتی <b>دوربین چهارگانه</b> (همانند مدل ویوو S5)، از <b>پیکربندی الماس شکل</b> برخوردار بوده و متشکل از سنسور اصلی 48 مگاپیکسلی با اندازه سنسور 1/2 اینچ و گشودگی دریچه دیافراگم f/1.8، حسگر 8 مگاپیکسلی فوق عریض با میدان دید 108 درجه، سنسور 2 مگاپیکسلی ماکرو با فوکوس 4 سانتی متری و حسگر 2 مگاپیکسلی عمق سنج است.<br/><br/>این مدل از چیپست <b>اسنپدراگون 665</b> بهره می برد که نسبت به چیپست مدل S1 Pro (اسنپدراگون 675) و S5 (اسنپدراگون 712) ضعیف تر است. این چیپست را حافظه رم 8 گیگابایتی و حافظه داخلی 128 گیگابایتی همراهی می کنند.</p>
      <figure>
        <img src="https://www.bultannews.com/files/fa/news/1398/8/29/1199750_928.jpg"/>
      </figure>
      <p>گوشی مورد بحث <b>باتری 4500 میلی آمپر ساعتی</b> دارد که از شارژ سریع 18 واتی پشتیبانی کرده و از طریق درگاه USB-C شارژ می شود. از دیگر ویژگی های این مدل می توان به برخورداری از جک 3.5 میلیمتری هدفون اشاره کرد.<br/><br/>گوشی ویوو S1 پرو با سیستم عامل<b> اندروید 9</b> و رابط کاربری <b>فان تاچ 9.2</b> به زودی در فیلیپین قابل پیش خرید بوده و حدوداً<b> 315 دلار</b> قیمت خواهد داشت. این گوشی در رنگ های<b> سفید</b> (با افکت <b>رنگین کمان</b>) و <b>مشکی</b> روانه بازار خواهد شد.<br/><br/>ویوو هنوز برنامه ای برای عرضه گوشی ویوو S1 پرو در<b> بازارهای بین المللی</b> ندارد.</p>
    </article>
  </body>
</html>