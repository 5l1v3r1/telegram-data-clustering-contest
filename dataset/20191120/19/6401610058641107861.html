<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/wederom-uitstel-voor-mark-rutte-onderzoek-naar-irak-bombardement-duurt-voort/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T19:00:43+00:00"/>
    <meta property="og:title" content="Wederom uitstel voor Mark Rutte, onderzoek naar Irak-bombardement duurt langer dan gedacht"/>
    <meta property="og:description" content="Premier Mark Rutte en zijn kabinet vragen wederom uitstel voor het pittige gesprek met de Tweede Kamer over de burgerdoden in Irak. Bij een bombardement met Nederlandse bommen zouden 70 burgerslachtoffers zijn gevallen. Minister van Defensie Ank Bijleveld moet echter nog steeds op zoek naar informatie, met name over de kennispositie van de premier, maar vraagt nu voor de derde keer uitstel aan, via NOS Teletekst.  Minister Bijleveld was afgelopen maand wel wat geïrriteerd vanwege de reactie uit de Kamer aangaande de burgerdoden. Niet alleen vond de Kamer dat het kabinet heeft gefaald in de informatievoorziening, maar volgde natuurlijk ook een principe discussie over de inzet van militaire middelen, waarbij dit keer -zoals vaker het geval- burgerdoden vielen. Los van de inhoudelijke discussie gebeurde het spijtige ongeval in Irak volgens Bijleveld niet expres en onderstreepte Bijleveld nogmaals de professionaliteit van de Nederlandse strijdkrachten. Echter staat de professionaliteit van Defensie niet ter discussie.…"/>
  </head>
  <body>
    <article>
      <h1>Wederom uitstel voor Mark Rutte, onderzoek naar Irak-bombardement duurt langer dan gedacht</h1>
      <address><time datetime="2019-11-20T19:00:43+00:00">20 Nov 2019, 19:00</time> by <a rel="author">Teunis Dokter</a></address>
      <p>
        <b>Premier Mark Rutte en zijn kabinet vragen wederom uitstel voor het pittige gesprek met de Tweede Kamer over de burgerdoden in Irak. Bij een bombardement met Nederlandse bommen zouden 70 burgerslachtoffers zijn gevallen. Minister van Defensie Ank Bijleveld moet echter nog steeds op zoek naar informatie, met name over de kennispositie van de premier, maar vraagt nu <a href="https://nos.nl/teletekst#106">voor de derde keer</a> uitstel aan, via NOS Teletekst. </b>
      </p>
      <p>Minister Bijleveld was afgelopen maand wel wat geïrriteerd vanwege de reactie uit de Kamer aangaande de burgerdoden. Niet alleen vond de Kamer dat het kabinet heeft gefaald in de informatievoorziening, maar volgde natuurlijk ook een principe discussie over de inzet van militaire middelen, waarbij dit keer -zoals vaker het geval- burgerdoden vielen.</p>
      <p>Los van de inhoudelijke discussie gebeurde het spijtige ongeval in Irak volgens Bijleveld <a href="https://www.dagelijksestandaard.nl/2019/11/defensieminister-bijleveld-over-iraakse-burgerdoden-is-voor-uw-eigen-veiligheid/"><b>niet expres</b></a> en onderstreepte Bijleveld nogmaals de professionaliteit van de Nederlandse strijdkrachten. Echter staat de professionaliteit van Defensie niet ter discussie. De professionaliteit van het kabinet en de betrouwbaarheid van Mark Rutte echter wel.</p>
      <p>De premier gaf namelijk recent bij Nieuwspoort aan ‘van niets te weten’ of ten minste ‘zich het niet te kunnen herinneren’ dat hij was geïnformeerd over de situatie. Maar in de Tweede Kamer wordt openlijk aan die lezing getwijfeld. Het kabinet kreeg daarom na het aannemen van een motie de opdracht om uit te zoeken ‘hoe het zit’.</p>
      <p>Jammer genoeg zit er nog weinig schot in de zaak. Ten minste voor zover wij er zicht op hebben. In ieder geval moest minister Bijleveld deze week voor de derde keer uitstel van het debat aanvragen. Dit keer met ruggensteun van de bestuurders Rutte, Blok, Kaag en Grapperhaus.</p>
    </article>
  </body>
</html>