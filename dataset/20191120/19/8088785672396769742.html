<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/2019-yan-odeme-zam-ve-tazminatlarin-memurlara-yansimasi-ve-degerleri-devlet-memurlarina-odenecek-zam-ve-tazminatlara-iliskin-karar-h519741.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T19:01:31+00:00"/>
    <meta property="og:title" content="2019 Yan Ödeme, Zam ve Tazminatların Memurlara Yansıması ve Değerleri - Devlet Memurlarına Ödenecek Zam Ve Tazminatlara İlişkin Karar"/>
    <meta property="og:description" content="Memurlar - Devlet memurlarından bazılarına, yararlanmakta oldukları tazminatlara ilave olarak, aylık ücretleriyle birlikte ek özel hizmet tazminatı ödenebilmektedir. Yan ödeme (zam) olarak; iş güçlüğü zammı, iş riski zammı, mali sorumluluk zammı ve temininde güçlük zammı belirlenmiş olup, memurlar bu yan ödemelerin birinden ya da aynı anda bir kaçından yararlanabilmektedirler."/>
  </head>
  <body>
    <article>
      <h1>2019 Yan Ödeme, Zam ve Tazminatların Memurlara Yansıması ve Değerleri - Devlet Memurlarına Ödenecek Zam Ve Tazminatlara İlişkin Karar</h1>
      <address><time datetime="2019-11-20T19:01:31+00:00">20 Nov 2019, 19:01</time> by <a rel="author">KamuAjans</a></address>
      <p>
        <b>Memurlar - Devlet memurlarından bazılarına, yararlanmakta oldukları tazminatlara ilave olarak, aylık ücretleriyle birlikte ek özel hizmet tazminatı ödenebilmektedir. Yan ödeme (zam) olarak; iş güçlüğü zammı, iş riski zammı, mali sorumluluk zammı ve temininde güçlük zammı belirlenmiş olup, memurlar bu yan ödemelerin birinden ya da aynı anda bir kaçından yararlanabilmektedirler.</b>
      </p>
      <p>Kamuajans.com - Aylık ücretlerini 657 sayılı Devlet <a href="http://www.kamuajans.com/haberleri/memur">Memur</a>ları Kanunu hükümlerine göre alan Devlet memurlarının maaşlarına <a href="http://www.kamuajans.com/haberleri/yan">yan</a> ödeme ve ek ödeme unsurları da dahil olmakla birlikte, bazı memurlar için bu ödeme unsurları her derecede aynı seviyede belirlenmiştir.<br/><br/>Devlet memurlarına çeşitli adlar altında yapılan yan ödemelerin (zamların); unvanları, sınıfları, eğitimleri, hizmet yılları, aylık dereceleri veya çalıştıkları kurumlar itibariyle kimlere hangi puandan ödeneceği Devlet Memurlarına Ödenecek Zam ve Tazminatlara İlişkin Kararnamede belirlenmiştir.<br/><br/>Aylıklarını 657 sayılı Devlet Memurları Kanunu hükümlerine göre alanların maaş hesabında kullanılan zam(yan ödeme) ve tazminatlar Bakanlar Kurulu kararlarıyla belirlenirken, toplu sözleşmeler yoluyla da bu konuda belirlemeler yapılabilmektedir.<br/><br/>Kamu Görevlileri Hakem Kurulu ve Sayıştay Başkanı Seyit Ahmet Baş, 5. Dönem Toplu Sözleşmesine dair, "Zam oranları konusunda sendikaların daha yüksek talepleri oldu. Hükümetin en son teklif ettiği 2020'de yüzde 4+4, 2021'de yüzde 3+3 nihai olarak kabul edildi.'' dedi.<br/><br/>TÜFE'de (2003=100) 2019 yılı Ağustos ayında bir önceki aya göre %0,86, bir önceki yılın Aralık ayına göre %7,35, bir önceki yılın aynı ayına göre %15,01 ve on iki aylık ortalamalara göre %19,62 artış gerçekleşti.<br/><br/>Yurt içi üretici fiyat endeksi (Yİ-ÜFE), 2019 yılı Ağustos ayında bir önceki aya göre %0,59 düşüş, bir önceki yılın Aralık ayına göre %6,39, bir önceki yılın aynı ayına göre %13,45 ve on iki aylık ortalamalara göre %30,51 artış gösterdi. İkinci 6 aylık enflasyon yüzde 5'i geçmesi durumunda memurlar aşılan miktarda enflasyon farkı alacak.<br/><br/>TÜFE'de (2003=100) 2019 yılı Eylül ayında bir önceki aya göre %0,99, bir önceki yılın Aralık ayına göre %8,42, bir önceki yılın aynı ayına göre %9,26 ve on iki aylık ortalamalara göre %18,27 artış gerçekleşti. Böylece enflasyon uzun bir aradan sonra tek haneli sayıları gördü.</p>
      <p>TÜİK verilerine göre, 2019 Ocak ayında enflasyon yüzde 1,06, Şubat ayında yüzde 0,16, Mart ayında yüzde 1,03, Nisan ayında yüzde 1,69, Mayıs ayında yüzde 0,95, Haziran ayında da yüzde 0,03 arttı. 6 aylık toplam enflasyon yüzde 5,01 oldu. 6 aylık enflasyon, maaş zam oranını geçtiği için %1,01 oranında enflasyon zammı oluştu.<br/><u><i/><i><b/><b/></i><i> <br/><b>TÜFE'de (2003=100) 2019 yılı Ekim ayında bir önceki aya göre %2,00, bir önceki yılın Aralık ayına göre %10,59, bir önceki yılın aynı ayına göre %8,55 ve on iki aylık ortalamalara göre %16,81 artış gerçekleşti.<br/></b><b><br/></b><b>TÜİK verilerine göre, 2019 Temmuz ayında enflasyon yüzde 1,36, Ağustos ayında yüzde 0,86, Eylül ayında yüzde 0,99, Ekim ayında da yüzde 2 arttı. 4 aylık enflasyon yüzde 5,30 oldu.<br/></b><b><br/></b><b>Temmuz, Ağustos, Eylül ve Ekim ayında enflasyon toplamda yüzde 5,30 oldu. İkinci 6 aylık enflasyon yüzde 5'i geçmesi durumunda memurlar aşılan miktarda enflasyon farkı alacaktı. Memurlar için şuan da yüzde 0,30 enflasyon farkı oluşmuş durumda.<br/></b></i></u> <br/>SSK ve BAĞ-KUR emekli aylıklarına Temmuz ayında yüzde 5 oranında zam yapılacak. Memur ve memur emeklilerinin aylıkları da yüzde 6 seviyesinde artacak.<br/><br/><b>2019 DEVLET MEMURLARINA ÖDENECEK ZAM VE TAZMİNATLARA İLİŞKİN KARAR</b> <br/><br/>Kapsam ve dayanak<br/><br/>MADDE 1 – (1) 657 sayılı Devlet Memurları Kanunu ile aynı Kanunun ek geçici 9 uncu maddesi kapsamına giren kurumlardan aylık alanlara,   bu Kanunun 152 nci maddesine göre 2006[1] yılında;<br/><br/>a) Ödenecek “İş Güçlüğü, İş Riski, Temininde  Güçlük ve Mali Sorumluluk Zammı”, bu Karara ekli I sayılı Cetvelde,<br/><br/>b)  Ödenecek “Özel Hizmet Tazminatı”, bu Karara ekli II sayılı Cetvelde,<br/><br/>c)  Ödenecek “Diğer Tazminatlar”, bu Karara ekli III sayılı Cetvelde,<br/><br/>ç) Teknik ve sağlık hizmetler sınıflarına dahil kadrolarda bulunan personele, bazı yörelerde verilecek ek zam ve tazminatların belirlenmesinde esas alınacak yerleşim birimleri “Kalkınmada Öncelikli Yörelerin Dereceleri” başlığı ile, bu Karara ekli IV sayılı Cetvelde,<br/><br/>d) Milli Eğitim Bakanlığına bağlı Mesleki ve  Teknik Okul ve Kurumlardan, ilave Eğitim-Öğretim Tazminatı ödenecek olanların listesi, bu Karara ekli V sayılı Cetvelde gösterilmiştir.<br/><br/>Parasal tutarlar ve kesintiler<br/><br/>MADDE 2 – (1) Bu Karara ekli I, II ve III sayılı cetvellerdeki zam puanlan ile tazminat oranlarının ödemeye esas olacak parasal tutarlara çevrilmesinde aşağıdaki usuller uygulanır:<br/><br/>a)I sayılı Cetvelde yer alan zamların miktarı, Cetvelde gösterilen puanların yan ödeme katsayısı ile çarpılması suretiyle belirlenir. Bu şekilde bulunacak miktarlardan damga vergisi ve gelir vergisi kesilir.<br/><br/>b) II ve III sayılı cetvellerde yer alan tazminatların miktarı, en yüksek Devlet memuru aylığına (ek gösterge dahil), cetvellerde gösterilen oranların uygulanması suretiyle belirlenir. Bu suretle belirlenecek miktarlar, damga vergisi hariç herhangi bir vergiye tabi tutulmaz.<br/><br/>c) II ve III sayılı cetvellere göre ödemeye esas olacak tazminatların oranları, 657 sayılı Devlet Memurları Kanununun “Zam ve tazminatlar” başlıklı 152 nci maddesinde sınıf, derece, unvan ve öğrenim durumu itibarıyla yer alan üst sınırları hiçbir şekilde geçemez.<br/><br/>Esas alınacak sınıf, kariyer, kadro ve görev unvanları<br/><br/>MADDE 3 – (1) a) I sayılı Cetvelin (A), (D), (E), (F), (G) ve (H) bölümlerinde yer alan zamlar ile II sayılı Cetvelin (A), (B) ve (D) bölümlerinde yer alan özel hizmet tazminatının ödenmesinde;<br/><br/>1)Kurumların 190 sayılı Kanun Hükmünde Kararnameye ekli cetvellerinde yer alan kadro unvanları,<br/><br/>2) Kamu iktisadi teşebbüslerinin 233 ve 399 sayılı Kanun Hükmünde Kararnamelere göre tespit olunan kadro unvanları,<br/><br/>3) (1) ve (2) numaralı alt bentler dışında kalan çeşitli mevzuat hükümlerine göre verilmiş unvanlı ve unvansız kadrolarda, kadro veya görev unvanları,<br/><br/>b) I sayılı Cetvelin (B) ve (C) bölümlerinde yer alan zamlar ile II sayılı Cetvelin (C), (E) ve (F) bölümlerinde yer alan özel hizmet tazminatının ödenmesinde, anılan bölümlerde ayrıca belirtilen istisnai durumlar hariç olmak üzere, personelin işgal ettiği kadronun sınıfı ve kariyeri,<br/><br/>c) III sayılı Cetvelde yer alan diğer tazminatların ödenmesinde Cetveldeki düzenlemeler esas alınır.<br/><br/>Bazı özel durumlara ilişkin esaslar<br/><br/>MADDE 4 – (1) Bu Karara ekli I, II ve III sayılı cetvellerde yer alan zam ve tazminatların ödenmesinde aşağıdaki esaslara uyulur:<br/><br/>a)Ödenecek İş Güçlüğü Zammı, II sayılı Cetvelin “A- Üst Yönetim ve Genel İdare Hizmetleri Bölümü”nün 1 inci, 2 nci ve 3 üncü grubunda sayılanlar ile Valiler hariç, ayda (1200) puanı; ödenecek İş Riski Zammı, yer altı maden ocaklarında çalışanlar, I sayılı Cetvelin (C) Bölümünün 5 inci sırası, 6 ncı sırasında sayılan Veteriner Sağlık Teknikerleri ve Veteriner Sağlık Teknisyenleri hariç, ayda (1000) puanı; ödenecek Temininde Güçlük Zammı, I sayılı Cetvelin “A-Genel İdare Hizmetleri Bölümü”nün 1 inci, 2 nci ve 16 ncı sırası ile Dip Not 3/d sırasında sayılanlar, “H-Özelleştirme İdaresi Başkanlığı Bölümü”nün 1 inci sırasında belirtilen unvan, IV sayılı Cetvelde belirtilen kalkınmada öncelikli yörelerde çalışanlar, “C-Sağlık Hizmetleri Bölümü”nün Dip Not 2 nci sırasına göre ve “H-Emniyet Genel Müdürlüğü Bölümü”nün Dip Not 2 nci sırasına göre ek temininde güçlük zammı alanlar hariç, ayda (1800) puanı; ödenecek Mali Sorumluluk Zammı, ayda (700) puanı hiçbir şekilde geçemez.<br/><br/>b) Bu Karar kapsamına dahil personelin ödemeye esas alınacak İş Güçlüğü Zammı, kadro unvanlarının I sayılı Cetvelde yer alıp almadığına bakılmaksızın (500) puandan az olamaz (İlave olarak verilen İş Güçlüğü Zammı puanları hariç).<br/><br/>c) I sayılı Cetvelin kurumsal listelerinde görev unvanları sayılanlara, listelerinin metninde ayrıca belirtilen istisnai durumlar hariç olmak üzere, sadece kurumsal listelerde tespit edilen puanlar üzerinden ödeme yapılır.<br/><br/>ç) Asli görevleri yanında kendilerine 657 sayılı Kanunun 88 inci maddesine göre “ikinci görev” verilenlere, her iki göreve ait aynı cins zamlardan miktarı fazla olanlar ile farklı cinsteki zamlar ödenir.<br/><br/>d) Hizmetin niteliği itibarıyla II sayılı Cetvelin farklı bölümlerine göre birden fazla özel hizmet tazminatı verilmesi öngörülen durumlarda, bunlardan oranı fazla olan ödenir.<br/><br/>e) Kurumların teknik ve sağlık hizmetleri sınıflarına ait kadrolarında bulunanlardan, bulundukları hizmet sınıflarına atanılabilecek mesleki bir üst öğrenimi bitirenlere, cetvellerde ayrıca belirtilen istisnai durumlar hariç olmak üzere, kariyerleri (mesleki üst öğrenimleri) esas alınarak zam ve tazminat ödenir. Kadroları teknik ve sağlık hizmetleri sınıflarında bulunanlardan, bulundukları hizmet sınıflarından bir kadroya atanılamayacak herhangi bir üst öğrenimi bitirenlere ise bitirdikleri üst öğrenimden dolayı zam ve tazminat ödenmez.<br/><br/>f) Eğitim-Öğretim Tazminatı, eğitim ve öğretim hizmetleri sınıfında öğretmen kadrosunda fiilen öğretmenlik yapanlar ve bu kadroda olup cezaevi okullarında çalışanlar ile bunlardan okul müdürü, okul müdür başyardımcısı, okul müdür yardımcısı, yönetici ve eğitim uzmanı olarak görevlendirilenlere ödenir.<br/><br/>g) Kurumlar; mali imkanlarını, hizmetin gereklerini ve personelin görevi yerine getirmesindeki başarı derecesini göz önünde bulundurarak, bu Karara ekli cetvellerde gösterilenlerin altında bir puan veya oran tespit etmeye yetkilidirler. Ancak, bu şekilde ödeme yapılabilmesi için, tespit edilecek puan ve oranların, 5 inci maddeye göre düzenlenecek ve kontrol edilecek cetvellerde, gerekçesiyle beraber gösterilmesi zorunludur.<br/><br/>ğ) 657 sayılı Kanunun 69 uncu maddesi uyarınca zam ve tazminat ödenebilmesi için, atamanın bu maddeye göre yapıldığının ve anılan madde uyarınca aranan hizmet gerekçesinin atama onayında belirtilmiş olması zorunludur. Kazanılmış hak aylık derecesinin üstü, eşiti veya ikiden fazla alt dereceli kadrolara atananlara anılan maddeye göre zam ve tazminat ödenmez.<br/><br/><br/><b>Cetvellerin kontrol, onay ve dağıtım usulü<br/></b><br/>MADDE 5 – (1) Bu Karara ekli I, II ve III sayılı cetvellerde yer alan zam ve tazminatlar, aşağıda belirtilen usule göre hazırlanarak, belirtilen merciler tarafından kontrol edilen cetvellere ve dağılım listelerine göre ödenir.<br/><br/>(2)Her kurum, bu Karara göre ödeme yapılacak personelinin kadro veya görev unvanlarını, sınıflarını, derecelerini, sayılarını, hizmet yerlerini ve bunlara uygun olarak ödenecek zam ve tazminatların miktarlarını serbest kadrolar esas alınmak suretiyle hazırlanan I, II ve III sayılı cetvellerde gösterir.<br/><br/>(3) Kurumların ilgili birimlerince hazırlanan bu cetvellerden;<br/><br/>a)İl özel idareleri, belediyeler ve bunlara bağlı kuruluşlar ile birlikler tarafından hazırlananlar, il özel idarelerinde Vali, belediyelerde Belediye Başkanı tarafından onaylandıktan sonra Valiliklere,<br/><br/>b) Kamu iktisadi teşebbüsleri tarafından hazırlananlar, ilgili Bakan tarafından onaylandıktan sonra Devlet Personel Başkanlığına,<br/><br/>c) Bakanlıklar, (a) ve (b) bentlerinde belirtilenler dışındaki bağlı ve ilgili kurum ve kuruluşlar ile üniversiteler tarafından hazırlananlar, strateji geliştirme başkanlığına/daire başkanlığına/müdürlüğüne veya mali hizmetlerin yürütüldüğü birime, kontrol edilmek üzere gönderilir.<br/><br/>(4) Cetvellerin, bu Kararın yayımı tarihinden itibaren 1 ay içinde kontrol edilmesini teminen anılan kurum veya birimlere gönderilmesi zorunludur.<br/><br/>(5) Üçüncü fıkranın (c) bendinde belirtilen kurum ve kuruluşlarda, strateji geliştirme başkanlığı/daire başkanlığı/müdürlüğü veya mali hizmetlerin yürütüldüğü birim tarafından yapılan kontrol sonucunda uygun görülen ana cetveller üst yönetici tarafından en geç 5 iş günü içinde onaylanarak uygulamaya konulur.<br/><br/>(6) Kurumlar, serbest kadro üzerinden kontrol ettirdikleri ana cetvelleri esas alarak; kurumun teşkilat yapısına göre birimlerin, bölgelerin, illerin ve ilçelerin personel durumunu (sınıf, kadro, sayı, kariyer ve dereceler itibarıyla) göz önünde tutarak her birim, bölge, il ve ilçe için ayrı ayrı dağılım listeleri düzenler. Dağılım listelerinde, büyük proje için ek özel hizmet tazminatından yararlanacak personel, her birim, bölge, il ve ilçe itibarıyla unvan ve sayı bazında ayrıca belirtilir.<br/><br/>(7) Üçüncü fıkranın (c) bendinde belirtilen kurum ve kuruluşlarda her birim, bölge, il ve ilçe için ayrı ayrı düzenlenen dağılım listeleri, strateji geliştirme başkanlığı/daire başkanlığı/müdürlüğü veya mali hizmetlerin yürütüldüğü birim tarafından 10 iş günü içinde ayrıca kontrol edilir.<br/><br/>(8) Düzenlenen bu dağılım listeleri, kontrol edilen ana cetveller ile birlikte kurumlarca, teşkilat yapılarına uygun olarak birimlerine, bölgelerine, il ve ilçelere, ilgili muhasebe birimlerine, ilgisine göre Sayıştay Başkanlığına veya Yüksek Denetleme Kuruluna kontrol veya onay işlemlerinin tamamlanmasından itibaren 1 ay içinde gönderilir.<br/><br/>(9) Zam ve tazminat ödemeleri, bu Karar hükümleri ve ekli cetveller esas alınarak, yukarıdaki usule göre kontrol edilen ana cetveller ile eki dağılım listelerine göre yapılır. Yukarıda sözü edilen 1 aylık kontrol ve kontrolü izleyen 1 aylık dağıtım süresi içinde yapılacak ödemelerden harcama yetkilileri sorumludur.<br/><br/>(10) Kontrol işlemi serbest kadro üzerinden ve yılda bir defa yapılır. Serbest bırakılan ve yeni ihdas edilen kadrolar hariç, yıl içindeki değişiklikler kontrole tabi değildir.<br/><br/><b>Görevin fiilen yapılması<br/></b><br/>MADDE 6 – (1) Zam ve tazminatların ödenebilmesi için, I, II ve III sayılı cetvellerde gösterilen personelin, kadro unvanı ile kariyer ve yürüttüğü görevin gerektirdiği hizmetleri kanunların öngördüğü durumlar saklı kalmak üzere fiilen yapması zorunludur.<br/><br/>Bölgelere göre verilecek ek özel hizmet tazminatı<br/><br/>MADDE 7 – (1) Teknik ve sağlık hizmetleri sınıflarına dahil kadrolarda bulunan ve ekli IV sayılı Cetvelde gösterilen yerleşim birimlerine sürekli görevle atananlara, bu yerlerde fiilen çalıştıkları sürece, ekli II sayılı Cetvelin (E) ve (F) bölümlerinde bölgeler itibarıyla belirlenen <a href="http://www.kamuajans.com/haberleri/%C3%B6zel+hizmet+tazminat%C4%B1+oranlar%C4%B1">özel hizmet tazminatı oranları</a> ek olarak ödenir ve bu ek tazminatın ödenmesinde aşağıdaki esaslar uygulanır.<br/><br/>a) Fiilen bölgede çalışılan süre, göreve başlama ile görevden ayrılma tarihleri arasında geçen süre olup, bu süreye;<br/><br/>1)  Mehil müddeti,<br/><br/>2)  Hizmet içi eğitim, seminer, kurs ve geçici görevle bölge dışında 10 günden fazla bir süre ile görevlendirme hallerinde, bu sürelerin tamamı; 10 gün ve daha kısa süreli görevlendirmelerin toplamının bir yılda 30 günü aşması halinde ise aşan kısmı,<br/><br/>3) Hastalık izni, istirahat ve hava değişimi süreleri (görevin yapılması sırasında veya görevden dolayı olduğunun amirlerince onaylanması şartıyla hastalanan, yaralanan, kazaya uğrayan ve sakatlananların tedavi ve hastalık izni süreleri hariç),<br/><br/>4) Mazeret izinleri,<br/><br/>5) Yurt dışı geçici görevlendirme süreleri,<br/><br/>6)  Görevden uzaklaştırılma, gözaltına alınma, açığa alınma ve tutuklanma süreleri, Türk Silahlı Kuvvetlerinde görevli personele disiplin amirlerince veya disiplin mahkemelerince verilen oda hapsi süreleri (Bunlar hakkındaki kamu davasının düşmesi, ortadan kaldırılması, yargılamanın men’ine veya beraatine karar verilmesi hallerinde geriye dönük olarak bu süreler için ödeme yapılmaz) dahil değildir.<br/><br/>b)   Ek özel hizmet tazminatı esas olarak, personelin asli görev yerine göre tespit edilir. Ancak kesintisiz 15 günden, kesintili olarak da bir yılda 3 aydan fazla bir süre ile bölge içinde fakat memuriyet mahalli dışında görevlendirilenlerin, geçici görev sürelerinin söz konusu süreleri aşan kısmına, geçici görev mahalli için öngörülen oranlar üzerinden ödeme yapılır. 3 güne kadar olan geçici görevler, bu bentte belirtilen sürelerin hesabında dikkate alınmaz.<br/><br/>c) Sağlık Hizmetleri Sınıfı personeli için “köy ve diğer yerleşim birimleri” nde ödenecek ek özel hizmet tazminatı hakkında da yukarıdaki hükümler uygulanır.<br/><br/>ç) Asli görev yerleri IV sayılı Cetvel kapsamı dışında bulunanlardan, bu Cetvel kapsamındaki yerleşim birimlerine vekâleten atananlara veya geçici olarak görevlendirilenlere, bu görevlerinden dolayı anılan Cetvelde yer alan bölgeler için öngörülen ek özel hizmet tazminatı ödenmez.<br/><br/><b>Hastalık izni<br/></b><br/>MADDE 8 – (1) Sağlık kurulu raporu üzerine verilen hastalık izinleri ile kanser, verem, akıl hastalığı, şeker hastalığı ve açık kalp ameliyatı gibi uzun süreli bir tedaviye ihtiyaç gösteren hastalığa yakalananların kullandığı hastalık izinleri ve hastalıkları sebebiyle resmi yataklı tedavi kurumlarında yatarak gördükleri tedavi süreleri hariç olmak üzere, bir takvim yılı içinde kullanılan hastalık izin süreleri toplamının 7 günü aşması halinde, aşan günlere isabet eden zam ve tazminatlar %25 eksik ödenir.<br/><br/><b>Vekalet<br/></b><br/>MADDE 9 – (1) 657 sayılı Kanunun 86 ncı maddesi uyarınca;<br/><br/>a) 1) Kurumlarınca bir göreve kurum içinden veya diğer kurumlardan vekalet ettirilenlere;<br/><br/>aa) Vekaletin, 657 sayılı Kanunun 86 ncı maddesine binaen yapılması ve bu hususun onayda belirtilmiş olması,<br/><br/>bb) Vekaletin, Bakanlar Kurulu kararı veya müşterek karar ile atama yapılması gereken kadro veya görevler için ilgili Bakan, diğer kadro veya görevler için asili atamaya yetkili amir tarafından verilmesi,<br/><br/>cc) Vekillerin, genel ve ilgili özel mevzuatı uyarınca asaleten atanmada aranan tüm şartları (asaleten atanmada sınav şartı aranılan kadro veya görevler için bu sınavlara girebilme hakkının elde edilmiş olması dahil) bir arada taşımaları,<br/><br/>kaydıyla; vekalet ettikleri kadro veya görevler için bu Karar uyarınca öngörülen zam ve tazminatların toplam net tutarının, asli kadro veya görevleri karşılığında fiilen aldıkları zam ve tazminatların toplam net tutarından fazla olması halinde, aradaki fark; 657 sayılı Kanunun 175 inci maddesindeki oranlar dikkate alınmaksızın, vekalet görevine başlanıldığı tarihten itibaren ve vekalet görevinin fiilen yapıldığı sürece ödenir.<br/><br/>2) aa) Esas ve usule ilişkin olarak yukarıda belirtilen şartları bir arada taşımayanlara,<br/><br/>bb) Mehil müddeti, yıllık izin, mazeret izni, hastalık izni, geçici görev, vekalet, görevden uzaklaştırma, tutuklanma, gözaltına alınma, hizmetiçi eğitim, kurs veya seminer nedeniyle görevlerinden ayrılanlara vekalet edenlere,<br/><br/>cc) Vekaletleri esnasında yıllık izin, mazeret izni, hastalık izni, vekalet görevine ilişkin olmayan geçici görev, görevden uzaklaştırma, tutuklanma, gözaltına alınma, hizmetiçi eğitim, kurs, seminer ve benzeri nedenlerle vekalet görevine ara verenlere (ara verdikleri günler için),<br/><br/>çç) Diğer personel kanunlarına tabi olanlardan bu Kararname uyarınca zam ve tazminat ödenmesi öngörülen kadro veya görevlere vekalet edenlere,<br/><br/>dd) Kurumların 190 sayılı Kanun Hükmünde Kararnameye ekli cetvellerinde kadrosu bulunmayan okul müdürlüğü, okul müdür başyardımcılığı ve okul müdür yardımcılığı görevlerini yürütenlere,<br/><br/>ee) Bu Kararname uyarınca zam ve tazminat ödenmesi öngörülen kadro veya görevlere vekalet eden her statüdeki sözleşmeli personele (6/2/1997 tarihli ve 97/9021 sayılı Bakanlar Kurulu Kararı kapsamındaki kadro karşılığı sözleşmeli personel hariç),<br/><br/>vekalet nedeniyle öngörülen zam ve tazminatlar ödenmez.<br/><br/>b) Bir göreve açıktan vekalet edenlere, bu göreve ait zam ve tazminatlar, 657 sayılı Kanunun 175 inci maddesindeki oranlar dikkate alınmaksızın vekalet aylığıyla birlikte ödenir.<br/><br/><b>Kazanılmış hak aylık dereceleri kadro derecelerinin üzerinde bulunanlar<br/></b><br/>MADDE 10 – (1) Kanun ve kanun hükmünde kararnamelerle bir derece verilenler ile kazanılmış hak aylık dereceleri 657 sayılı Kanun hükümleri uyarınca kadro derecelerinin üzerine yükseltilenlerin zam ve tazminatları; bulundukları kurumda, yükselinen derecede kendi kadro unvanlarıyla aynı adı taşıyan kadroların dereceleri için öngörülen puan ve oranlar esas alınarak ödenir. Aylıklarının yükseltildiği derecede, 190 ve 399 sayılı Kanun Hükmünde Kararnamelere ekli kurumlarına ait cetvellerde kendi kadro unvanlarıyla aynı adı taşıyan kadro unvanı bulunmayanlara, bulundukları kadro derecelerinin karşılığı olan zam ve tazminatların ödenmesine devam olunur.<br/><br/><b>Ödeme yapılmayacak haller<br/></b><br/>MADDE 11 – (1) Bu Karara ekli I sayılı Cetvelde ve bu Kararın 4 üncü maddesinin birinci fıkranın (b) bendinde yer alan zamlar ile II ve III sayılı Cetvellerde yer alan tazminatlar;<br/><br/>a) Her statüdeki sözleşmeli personele (6/2/1997 tarihli ve 97/9021 sayılı Bakanlar Kurulu Kararı saklı kalmak üzere),<br/><br/>b) Yurtdışına sürekli görevle atananlara (kendilerine yurtdışı aylığı ödendiği sürece),<br/><br/>c) 657 sayılı Kanun ile bu Kanunun ek geçici 9 uncu maddesi kapsamına girmeyenlere (Hakim ve Savcı adayları dahil) ödenmez.<br/><br/>(2) a) Asli görevleri yanında kendilerine 657 sayılı Kanunun 88 inci maddesine göre “ikinci görev” verilenlere ikinci göreve ilişkin özel hizmet tazminatı,<br/><br/>b) İlköğretim müfettiş ve müfettiş yardımcılarına, okul ve kurumlarda genel idare hizmetleri sınıfındaki kadrolara atanan yöneticilere, kreş ve gündüz bakımevlerinde görev yapanlara eğitim-öğretim tazminatı,<br/><br/>c) Kurul Başkanı kadrosunda bulunanlara denetim tazminatı,<br/><br/>ç) Mesleklerini serbest olarak icra etmek üzere muayenehane veya laboratuar açanlara; özel hastane, muayenehane, poliklinik, laboratuar, okul, öğrenci etüt merkezi ve kurs gibi yerlerde çalışanlara; 4857 sayılı İş Kanununa göre işyeri hekimi olarak görev yapanlara, iş güçlüğü, iş riski, temininde güçlük ve mali sorumluluk zamları, ödenmez.<br/><br/>(3) III sayılı Cetvel kapsamında düzenlenen tazminatlardan yararlananlara (II sayılı Cetvelin (E) bölümünün 7 nci sırası, III sayılı Cetvelin (E) Bölümü, (B) Bölümünün (d) bendi ile (F) Bölümünün 2 nci sırasından faydalananlar hariç), ayrıca özel hizmet tazminatı verilmez.<br/><br/><b>Şahsa bağlı hak ve kadro<br/></b><br/>MADDE 12 – (1) Yeniden teşkilatlanma ve kadro düzenlemeleri sonucunda Şahsa Bağlı Kadro Cetvellerinde unvanları gösterilenlere, bu Kararda kadroları için öngörülen zam ve tazminatlar ödenir.<br/><br/>(2) Yeniden teşkilatlanma ve özelleştirmeye ilişkin kanun ve kanun hükmünde kararnameler gereğince şahsa bağlı haktan yararlananlara, ilgili mevzuatları uyarınca şahsa bağlı hak uygulaması sona erinceye kadar, bulundukları yeni kadrolarına ait zam ve tazminatlar ödenmez.<br/><br/><b>Tereddütlerin giderilmesi ile emsal kadro ve unvan tespiti<br/></b><br/>MADDE 13 – (1) Zam ve tazminatların ödenmesine esas olmak üzere;<br/><br/>a) Bu Karar ve eki cetvellerin uygulanmasından doğacak her türlü sorunu çözüme bağlamaya Devlet Personel Başkanlığının görüşü üzerine, Maliye Bakanlığı,<br/><br/>b) Bu Kararda yer almayan kadro ve unvanlar için, ekli cetvellerde bulunan benzeri kadro ve unvanları dikkate alarak emsal kadro ve unvanlar tespit etmeye; mahalli idareler için İçişleri Bakanlığı aracılığıyla, diğer kurum veya kuruluşlar için ise ilgili kurum veya kuruluşlarca doğrudan, Devlet Personel Başkanlığından alınacak görüş üzerine Maliye Bakanlığı yetkilidir.<br/><br/><b>Aylığa ilişkin hükümlerin uygulanması<br/></b><br/>MADDE 14 – (1) Bu zam ve tazminatlar; vekalet ve ikinci görev halleri, teknik personele büyük proje ve açık mahallerde çalışmanın karşılığı yapılan ödemeler ile kıst olarak yapılması gereken ödemeler hariç, aybaşında aylıkla birlikte peşin ödenir.<br/><br/>(2) Zam ve tazminatların hak edilmesinde ve ödenmesinde, bu Karar ve eki cetvellerde hüküm bulunmayan hallerde aylığa ilişkin hükümler uygulanır.<br/><br/>2005/8501 sayılı Bakanlar Kurulu Kararının kısmen uygulanması<br/><br/>MADDE 15- (1) 2005 yılında ne miktarda zam ve tazminat verileceğine ilişkin olarak 14/2/2005 tarihli ve 2005/8501 sayılı Bakanlar Kurulu Kararı ile yürürlüğe konulan Karar’ın eki II sayılı Cetvelin (E) ve (F) Bölümleri ile III sayılı Cetvelin (B) ve (C) Bölümlerinin uygulanmasına 15/4/2006 tarihine kadar devam edilir.<br/><br/><b>Yürürlük<br/></b><br/>MADDE 16 – (1) Bu Karar ve eki cetvellerin;<br/><br/>a)  II sayılı Cetvelin (E) ve (F) Bölümleri ile III sayılı Cetvelin (B) ve (C) Bölümleri 15/4/2006 tarihinde,<br/><br/>b) Diğer hükümleri 1/1/2006 tarihinden geçerli olmak üzere yayımı tarihinde yürürlüğe girer.<br/><br/><b>Yürütme<br/></b><br/>MADDE 17 – (1) Bu Kararı Bakanlar Kurulu yürütür.<br/><br/>Aylıkları 657 sayılı Devlet Memurları Kanunu hükümlerine göre ödenenlerin 2018 yılı maaş hesaplarında,  zam(yan ödeme) ve tazminat unsurlarının hangi düzenleme esas alınarak kullanılacağı, 3 ay gecikmeli olarak çıktı.<br/><br/>Bugün yayımlanan 26/3/2018 tarihli ve 2018/11547 sayılı Bakanlar Kurulu Kararı ile, 2018 yılında Devlet memurlarının Zam ve Tazminatlarının nasıl ödeneceği belirlendi.<br/><br/>Bakanlar Kurulu, “17/4/2006 Tarihli ve 2006/10344 Sayılı Bakanlar Kurulu Kararı ile Yürürlüğe Konulan Devlet Memurlarına Ödenecek Zam ve Tazminatlara İlişkin Karar ve Eki Cetvellerin Uygulanmasına 2018 Yılında da Devam Olunması” yönünde karar aldı.<br/><br/>Aylıklarını 657 sayılı Devlet Memurları Kanunu hükümlerine göre alanların maaş hesabında kullanılan zam(yan ödeme) ve tazminatlar Bakanlar Kurulu kararlarıyla belirlenirken, toplu sözleşmeler yoluyla da bu konuda belirlemeler yapılabilmektedir.<br/><br/>Bu kapsamda, Bakanlar Kurulunun 17/4/2006 tarihli ve 2006/10344 sayılı Kararı ile çıkarılan “…Devlet Memurlarına Ödenecek Zam ve Tazminatlara İlişkin Karar” ve eki cetvellerde, 2006 yılında uygulanacak zam ve tazminatlar ile bunlara ilişkin usul ve esaslar belirlenmiş olup, sonraki yıllarda ise Bakanlar Kurulu her yıl zam ve tazminatları yeniden belirlememiş ve 2006 yılına ilişkin Kararın aynı şekilde uygulanacağı yönünde kararlar almıştır.<br/><br/><b>Yan ödemeler (zamlar)<br/></b><br/>Devlet Memurları Kanunu kapsamında aylık alanların maaş hesabına, aşağıdaki yan ödeme türlerinden biri veya birkaçı da dahil edilmektedir.<br/><br/>**İş güçlüğü zammı: Niteliği ve çalışma şartları bakımından güç olan işlerde çalışanlara verilen bu yan ödemeden, her memur yararlanabilmektedir.<br/><br/>**İş riski zammı: Hayat ve sağlık için tehlikesi bulunan hizmetlerde çalışanlara ödenmektedir.<br/><br/>**Mali sorumluluk zammı: Sayıştay'a hesap vermekle yükümlü olan saymanlar ile vezne açığından malen sorumlu olan veznedar ve diğer memurlara ödenmektedir.<br/><br/>**Temininde güçlük zammı: Temininde, görevde tutulmasında veya belli yerlerde istihdam edilmesinde güçlük bulunan memurlara ödenmektedir. Yan ödemelerin aylık miktarının hesaplanması Memurun aylık maaş miktar etkisi düşük seviyelerde olan yan ödemeler, emekli aylığı ve emekli ikramiyesi miktarını ise etkilememektedir. Devlet memurlarının; unvanları, sınıfları, eğitimleri, hizmet yılları, aylık dereceleri veya çalıştıkları kurumlara göre haklarında belirlenmiş olan (yan ödeme kararnamesi ve toplu sözleşmede) yan ödeme toplam puanının “Yan Ödeme Katsayısı” ile çarpılması suretiyle, ödenecek yan ödemenin aylık brüt tutarı belirlenir.<br/><br/>Bu tutar üzerinden gelir vergisi ve damga vergisi kesilir. Yan ödeme katsayısı, memur maaş hesaplamasında esas alınan ve genellikle 6’şar aylık dönemler için belirlenen katsayılardan (aylık katsayısı, taban aylık katsayısı, yan ödeme katsayısı) birisidir. <br/><br/>Yan ödeme puanlarının “Yan Ödeme Katsayısı” ile çarpımıyla, memurlara ödenecek brüt yan ödeme miktarları belirlenmekte olup, bulunan tutar üzerinden damga vergisi ve memurun bulunduğu vergi dilimine göre gelir vergisi kesilmektedir.</p>
      <p>Aylık ücretlerini 657 sayılı Devlet Memurları Kanunu hükümlerine göre alan Devlet memurlarının maaşlarına yan ödeme ve ek ödeme unsurları da dahil olmakla birlikte, bazı memurlar için bu ödeme unsurları her derecede aynı seviyede belirlenmiştir.<br/><br/>Maaşlarını 657 sayılı Devlet Memurları Kanunu hükümlerine göre alan Devlet memurlarına, aylık maaşlarıyla birlikte bazı yan ödemeler de yapılmaktadır.</p>
      <p>657 sayılı Kanunda dört tür olarak düzenlenen yan ödemelerin (zamların), hangilerinin kimlere ve hangi puanlar esas alınarak verileceği ise “Devlet Memurlarına Ödenecek Zam Ve Tazminatlara İlişkin Kararname” ve toplu sözleşmeler ile belirlenmektedir.</p>
      <p>
        <b>Yan ödemeler (zamlar)</b>
      </p>
      <p>Devlet Memurları Kanunu kapsamında aylık alanların maaş hesabına, aşağıdaki yan ödeme türlerinden biri veya birkaçı da dahil edilmektedir.</p>
      <p>**İş güçlüğü zammı:  Niteliği ve çalışma şartları bakımından güç olan işlerde çalışanlara verilen bu yan ödemeden, her memur yararlanabilmektedir.</p>
      <p>**İş riski zammı: Hayat ve sağlık için tehlikesi bulunan hizmetlerde çalışanlara ödenmektedir.</p>
      <p>**Mali sorumluluk zammı: Sayıştay'a hesap vermekle yükümlü olan saymanlar ile vezne açığından malen sorumlu olan veznedar ve diğer memurlara ödenmektedir.</p>
      <p>**Temininde güçlük zammı: Temininde, görevde tutulmasında veya belli yerlerde istihdam edilmesinde güçlük bulunan memurlara ödenmektedir.</p>
      <p>
        <b>Yan ödemelerin aylık miktarının hesaplanması</b>
      </p>
      <p>Memurun aylık maaş miktar etkisi düşük seviyelerde olan yan ödemeler, emekli aylığı ve emekli ikramiyesi miktarını ise etkilememektedir.</p>
      <p>Devlet memurlarının; unvanları, sınıfları, eğitimleri, hizmet yılları, aylık dereceleri veya çalıştıkları kurumlara göre haklarında belirlenmiş olan (yan ödeme kararnamesi ve toplu sözleşmede) yan ödeme toplam puanının “Yan Ödeme Katsayısı” ile çarpılması suretiyle, ödenecek yan ödemenin aylık brüt tutarı belirlenir. Bu tutar üzerinden gelir vergisi ve damga vergisi kesilir.</p>
      <p>Yan ödeme katsayısı, memur maaş hesaplamasında esas alınan ve genellikle 6’şar aylık dönemler için belirlenen katsayılardan (aylık katsayısı, taban aylık katsayısı, yan ödeme katsayısı) birisidir.</p>
    </article>
  </body>
</html>