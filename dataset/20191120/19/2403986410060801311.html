<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/u_mene_ne_bulo_chasu_dlya_nudgi__sergiy_babkin_rozpoviv_pro_svoye_ditinstvo_n1236934"/>
    <meta property="og:site_name" content="24 Канал"/>
    <meta property="article:published_time" content="2019-11-20T19:36:00+00:00"/>
    <meta property="og:title" content="У мене не було часу для нудьги, – Сергій Бабкін розповів про своє дитинство"/>
    <meta property="og:description" content="Український співак, який не соромиться публічно розповідати про особисте, згадав, яким був у дитинстві. Хлопчиком він мав чимало захоплень та слухав батьків. Проте все ж загроза потрапити до поліцейського відділку його не оминула."/>
  </head>
  <body>
    <article>
      <h1>У мене не було часу для нудьги, – Сергій Бабкін розповів про своє дитинство</h1>
      <address><time datetime="2019-11-20T19:36:00+00:00">20 Nov 2019, 19:36</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Український співак, який не соромиться публічно розповідати про особисте, згадав, яким був у дитинстві. Хлопчиком він мав чимало захоплень та слухав батьків. Проте все ж загроза потрапити до поліцейського відділку його не оминула.</b>
      </p>
      <p>Епатажний співак Сергій Бабкін полюбляє ділитися з шанувальниками світлинами зі свого життя. Цього разу він присвятив ностальгічний допис 30-річчю Конвенції ООН про права дитини. Він згадав про той період життя, який так обожнював. </p>
      <blockquote>Читайте також: <a href="https://24tv.ua/lifestyle/raritet_druzhina_sergiya_babkin_pokazala_yihni_arhivni_foto_n1231341">Раритет: дружина Сергія Бабкін показала їхні архівні фото</a></blockquote>
      <p>Сергій Бабкін опублікував чорно-біле дитяче фото з архіву. На ньому він обіймається зі своїм старшим братом Юрієм, якого так рідко згадує публічно. У своєму дописі в інстаграмі співак розповів про дитинство та кумедний випадок, який трапився під час веселощів з братом. </p>
      <aside>Я був досить слухняним хлопчиком і намагався сумлінно виконувати все, про що мене просили мої батьки. Відвідував багато різних гуртків, у мене не було часу нудьгувати! Єдине, про що я міг хвилюватися, – це аби не потрапити в якусь біду, не впасти, не поранитись. Був лише єдиний випадок, коли переживав по-справжньому: одного разу нас з братом спіймали на будівництві і пригрозили, що зараз відведуть в міліцію! Тоді я дуже злякався реакції батьків, того, що вони дізнаються. Цей момент пам'ятаю дотепер,<cite>– зізнався артист.</cite></aside>
      <figure>
        <embed-post data-src="https://www.instagram.com/p/B5FhBDQgycu" data-service="Instagram"/>
      </figure>
      <p>У соціальних мережах Сергій Бабкін досить рідко згадує про батьків та брата. Натомість світлини з дружиною Сніжаною та дітьми – незмінна рубрика його інстаграму. Разом з дружиною 41-річний співак виховує двох синів та доньку. Наймолодшому представникові багатодітного сімейства Бабкіних Єлисею лише п'ять місяців. </p>
      <figure>
        <embed-post data-src="https://www.instagram.com/p/B14CzlcikdN" data-service="Instagram"/>
      </figure>
      <p>Нещодавно Сергій Бабкін поділився першим спільним фото з дружиною Сніжаною. Їхня зустріч відбулася в день народження співака 2007 року у "Театрі 19" в Харкові, куди дівчина прийшла працювати після університету. Станцювавши разом під пісню "Бумбоксу", вони вже тоді зрозуміли, що створені один для одного. </p>
      <figure>
        <embed-post data-src="https://www.instagram.com/p/B3ZjeuvgGrs" data-service="Instagram"/>
      </figure>
      <p> </p>
    </article>
  </body>
</html>