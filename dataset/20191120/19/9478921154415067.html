<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/imerida-apo-to-1o-epa-l/"/>
    <meta property="og:site_name" content="ert.gr"/>
    <meta property="article:published_time" content="2019-11-20T19:26:00+00:00"/>
    <meta property="og:title" content="Ημερίδα από το 1ο ΕΠΑ.Λ."/>
    <meta property="og:description" content="Την ημερίδα του 1ου ΕΠΑΛ Φλώρινας χαιρέτησε ο κ Παπάς Ιωάννης, Υπεύθυνος Επαγγελματικής Εκπαίδευσης – Μαθητείας, στη ΔΔΕ Φλώρινας."/>
  </head>
  <body>
    <article>
      <h1>Ημερίδα από το 1ο ΕΠΑ.Λ.</h1>
      <address><time datetime="2019-11-20T19:26:00+00:00">20 Nov 2019, 19:26</time> by <a rel="author">ΣΟΦΙΑ ΖΟΥΖΕΛΗ</a></address>
      <figure>
        <img src="https://www.ert.gr/wp-content/uploads/2019/11/%CE%B5%CF%80%CE%B1%CE%BB1.jpg"/>
      </figure>
      <p>«Επαγγελματική Εκπαίδευση, Χαρακτηριστικά και Προοπτικές- Μια Νέα Αρχή στα ΕΠΑ.Λ» ήταν το θέμα ημερίδας που διοργάνωσε το 1ο ΕΠΑ.Λ Φλώρινας, στη διάρκεια της οποίας έγινε ενημέρωση από την Διευθύντρια του 1ου ΕΠΑ.Λ κ. Αγγελική Μακατσώρη, για το πρόγραμμα «Μια Νέα Αρχή στα ΕΠΑ.Λ» και τα θετικά αποτελέσματα που υπήρξαν με την εφαρμογή του το σχολικό έτος 2018-19, στη βελτίωση του κλίματος και επικοινωνίας στη σχολική κοινότητα.</p>
      <figure>
        <img src="https://www.ert.gr/wp-content/uploads/2019/11/%CE%B5%CF%80%CE%B1%CE%BB2.jpg"/>
      </figure>
      <p>Ο κ. Σπύρος Παπαχαρίσης, Υπεύθυνος του ΚΕΣΥ Φλώρινας σε θέματα Συμβουλευτικής στον Επαγγελματικό Προσανατολισμού, προχώρησε σε αναλυτική ενημέρωση γονέων και μαθητών σχετικά με την πρόσβαση μαθητών ΕΠΑ.Λ στις Σχολές Τριτοβάθμιας Εκπαίδευσης, Πανεπιστήμια και Πολυτεχνεία, σε Ανώτερες Στρατιωτικές Σχολές Υπαξιωματικών των Ενόπλων Δυνάμεων, στη Σχολή Αστυφυλάκων, στη Σχολή Πυροσβεστών, στις Σχολές της Ακαδημίας Εμπορικού Ναυτικού (ΑΕΝ)και τα επαγγελματικά δικαιώματα των κατόχων Πτυχίων ειδικοτήτων ΕΠΑ.Λ, που αποκτήθηκαν στο πλαίσιο της Δευτεροβάθμιας Επαγγελματικής Εκπαίδευσης</p>
      <figure>
        <img src="https://www.ert.gr/wp-content/uploads/2019/11/%CE%B5%CF%80%CE%B1%CE%BB3.jpg"/>
      </figure>
      <p>Ακολούθησε ενημέρωση για το πρόγραμμα του «Μεταλυκειακού Έτους – Τάξη Μαθητείας» των ΕΠΑΛ από τον Υπεύθυνο για την Μαθητεία στη ΔΔΕ Φλώρινας κ. Παντελή Πυργιλή, με έμφαση στην αναβάθμιση της εργασιακής προοπτικής των αποφοίτων ΕΠΑ.Λ.</p>
      <p>Την ημερίδα του 1ου ΕΠΑΛ Φλώρινας χαιρέτησε ο κ Παπάς Ιωάννης, Υπεύθυνος Επαγγελματικής Εκπαίδευσης – Μαθητείας, στη ΔΔΕ Φλώρινας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/amyntaio-symmetochi-sta-tsirivarvara-2019/"/>
        <a href="https://www.ert.gr/perifereiakoi-stathmoi/florina/florinavoyleytis-g-antoniadis-arches-toy-neoy-etoys-tha-dimopratithei-to-ergo-toy-gymnastirioy-filota/"/>
        <a href="https://www.ert.gr/perifereiakoi-stathmoi/florina/florina-en-anamoni-toy-epidomatos-thermansis-oi-katoikoi/"/>
        <a href="https://www.ert.gr/perifereiakoi-stathmoi/florina/imerida-gia-ti-viosimi-agrotiki-anaptyxi-sti-florina/"/>
        <a href="https://www.ert.gr/perifereiakoi-stathmoi/florina/florina-psifisma-gia-ti-synechisi-leitoyrgias-toy-ais-melitis-apo-toys-foreis/"/>
        <a href="https://www.ert.gr/perifereiakoi-stathmoi/komotini/komotini-stis-vryxelles-o-dimitris-charitoy-gia-to-thema-toy-chrysoy/"/>
      </related>
    </article>
  </body>
</html>