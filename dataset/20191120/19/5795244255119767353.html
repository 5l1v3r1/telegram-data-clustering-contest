<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/daha-braha-divitisya-naykrashchi-video-gurtu-dakhabrakha-novini-ukrajini-50054741.html"/>
    <meta property="og:site_name" content="НВ"/>
    <meta property="article:published_time" content="2019-11-20T19:11:00+00:00"/>
    <meta property="og:title" content="Безумовна любов. Сім наших улюблених відеокліпів групи DakhaBrakha"/>
    <meta property="og:description" content="6 грудня гурт DakhaBrakha дасть грандіозний ювілейний концерт у київському Палаці спорту. HВ Style називає найкращі та найулюбленіші кліпи гурту."/>
  </head>
  <body>
    <article>
      <h1>Безумовна любов. Сім наших улюблених відеокліпів групи DakhaBrakha</h1>
      <h2>6 грудня гурт DakhaBrakha дасть грандіозний ювілейний концерт у київському Палаці спорту. HВ Style називає найкращі та найулюбленіші кліпи гурту.</h2>
      <address>
        <time datetime="2019-11-20T19:11:00+00:00">20 Nov 2019, 19:11</time>
      </address>
      <p>У п’ятницю, 6 грудня, у Палаці спорту в Києві відбудеться святкування потрійного ювілею: 15 років найвідомішого за кордоном українського гурту <a href="https://nv.ua/ukr/tags/dakhabrakha.html">DakhaBrakha</a>, 25-річчя театру Дах і 55-річчя художнього керівника гурту Влада Троїцького.</p>
      <p>Незадовго до великого концерту <b>HВ Style</b> пропонує простежити історію DakhaBrakha, подивившись найяскравіші відео гурту. Звичайно, кількість відеокліпів можна по пальцях перерахувати, натомість YouTube рясніє відео виступів, і деякі з них знакові не тільки для гурту, але і для всієї України.</p>
      <h3>Monk — Сашко Даниленко на музику DakhaBrakha</h3>
      <p>Відео посідає перше місце в списку найкращих кліпів DakhaBrakha від HВ Style, оскільки це не традиційне музичне відео, а справжній короткометражний анімаційний трилер за мотивами пісні, який створив український незалежний мультиплікатор Сашко Даниленко. Пісня <i>Монах</i> з альбому <i>Шлях</i> (2016).</p>
      <h3>Карпатський Реп — DakhaBrakha</h3>
      <p>Це ще одна анімаційна робота на пісню DakhaBrakha від художника Сашка Даниленка. Пісня з альбому <i>Light</i> (2010).</p>
      <h3>Vesna — DakhaBrakha</h3>
      <p>Це пісня з альбому <i>На межі</i> (2009). Режисером кліпу стала Діана Рудиченко.</p>
      <h3>Пливе човен — DakhaBrakha</h3>
      <p>Народна пісня <i>Пливе човен</i> у виконанні DakhaBrakha стала саундтреком до фільму Романа Бондарчука <i>Вулкан.</i> Напередодні прем'єри фільму в квітні 2019 року гурт представив відеокліп з кадрами з фільму.</p>
      <h3>Шо з под дуба — DakhaBrakha на BBC</h3>
      <p>Відео з першого в історії української музики виступу українського гурту в популярному британському вечірньому музичному шоу на телеканалі BBC <i>Later… with Jools Holland.</i> Гурт виступив в прямому ефірі шоу у вересні 2015 року.</p>
      <h3>Yanky — DakhaBrakha на Glastonbury 2016</h3>
      <p>Ще одне знакове відео з виступу DakhaBrakha на найбільшому британському музичному фестивалі Гластонбері у 2016 році. Гурт став першим українським гуртом, який виступив на цьому фестивалі.</p>
      <h3>Над Дунаєм — DakhaBrakha</h3>
      <p>Відеокліп на пісню з альбому <i>На межі</i> (2010). Режисер Тетяна Василенко.</p>
      <p>Читайте також:<br/><a href="https://style.nv.ua/ukr/kultura/dakhabrakha-koncert-u-kiyevi-v-palaci-sportu-podrobici-novini-kiyeva-50053554.html">&amp;nbspЗбере Палац спорту. DakhaBrakha готує грандіозне live-шоу у Києві</a></p>
    </article>
  </body>
</html>