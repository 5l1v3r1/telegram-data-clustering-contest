<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685588/tsipras-proothisi-tis-entaxiakis-poreias-tis-alvanias-ypo-tin-pro"/>
    <meta property="og:site_name" content="enikos.gr"/>
    <meta property="article:published_time" content="2019-11-20T19:54:00+00:00"/>
    <meta property="og:title" content="Τσίπρας: Προώθηση της ενταξιακής πορείας της Αλβανίας υπό την προϋπόθεση της προάσπισης των δικαιωμάτων της μειονότητας"/>
    <meta property="og:description" content="Την αναγκαιότητα η Ελλάδα να συνεχίσει τις προσπάθειες για ενίσχυση των ελληνοαλβανικών σχέσεων..."/>
  </head>
  <body>
    <article>
      <h1>Τσίπρας: Προώθηση της ενταξιακής πορείας της Αλβανίας υπό την προϋπόθεση της προάσπισης των δικαιωμάτων της μειονότητας</h1>
      <address>
        <time datetime="2019-11-20T19:54:00+00:00">20 Nov 2019, 19:54</time>
      </address>
      <p>Την αναγκαιότητα η Ελλάδα να συνεχίσει τις προσπάθειες για ενίσχυση των ελληνοαλβανικών σχέσεων, αλλά και να πρωτοστατήσει στην προώθηση της <a href="http://www.enikos.gr/international/685391/schedio-makron-gia-ti-dievrynsi-tis-ee-meta-tis-epikriseis-gia-to">ενταξιακής πορείας της χώρας</a> αναδεικνύοντας ως προϋπόθεση, την προάσπιση των δικαιωμάτων της μειονότητας, υπογράμμισε ο <a href="http://www.enikos.gr/politics/685380/tsipras-allazoun-tous-poinikous-kodikes-gia-na-kanoun-deals-me-to">Αλέξης Τσίπρας</a> σε συνάντηση που είχε σήμερα με αντιπροσωπεία της Δημοκρατικής Ένωσης Ελληνικής Εθνικής Μειονότητας/Ομόνοια και του κόμματος Ένωσης Ανθρωπίνων Δικαιωμάτων.</p>
      <p>Σύμφωνα με ανακοίνωση του ΣΥΡΙΖΑ, ο κ. Τσίπρας τόνισε, επίσης, τη σημασία που αποδίδει στην πολυεπίπεδη στήριξη της Ελληνικής Εθνικής Μειονότητας.</p>
      <p>Η αντιπροσωπεία της Δημοκρατικής Ένωσης Ελληνικής Εθνικής Μειονότητας - Ομόνοια και του κόμματος Ένωσης Ανθρωπίνων Δικαιωμάτων ευχαρίστησε θερμά τον Αλέξη Τσίπρα για τη σταθερή στήριξη του ΣΥΡΙΖΑ, αναφέρεται στην ίδια ανακοίνωση. Υπογράμμισαν, δε, όπως αναφέρει η Κουμουνδούρου, ότι η προηγούμενη κυβέρνηση έθεσε για πρώτη φορά τον σεβασμό των δικαιωμάτων της μειονότητας, όσον αφορά τον αυτοπροσδιορισμό, τη διεξαγωγή της απογραφής και τα περιουσιακά, ως κριτήριο για τη στάση της Ελλάδας στην έναρξη της ενταξιακής πορείας της Αλβανίας και κατάφερε να ενσωματώσει σχετικές προϋποθέσεις σε συμπεράσματα της ΕΕ.</p>
      <p>Οι ίδιοι ευχαρίστησαν τον κ. Τσίπρα και για την αποκατάσταση του επιδόματος ΟΓΑ, το οποίο είχε περικοπεί το 2014.</p>
      <p>Στη συνάντηση, η οποία έγινε παρουσία και του τομεάρχη Εξωτερικών, Γιώργου Κατρούγκαλου και του διπλωματικού συμβούλου του Προέδρου του ΣΥΡΙΖΑ, Ευάγγελου Καλπαδάκη, συμμετείχαν ο πρόεδρος της Ομόνοιας Βασίλης Κάγιος, ο πρόεδρος του ΚΕΑΔ Βαγγέλης Ντούλες, ο πρόεδρος του Παραρτήματος Ομόνοιας Χειμάρρας Φρέντυ Μπελέρης και ο Γιώργος Τζομακας, αντιπρόεδρος της Ομόνοιας.</p>
      <related>
        <h4>σχετικά άρθρα</h4>
        <a href="http://www.enikos.gr/politics/685556/syriza-oi-exangelies-tis-kyvernisis-epivevaionoun-to-bachalo-pou-%0A%20%20%20%20%0A"/>
        <a href="http://www.enikos.gr/politics/685531/chrysochodis-se-syriza-oi-molotof-oi-petres-stis-taratses-kai-oi-%0A%20%20%20%20%0A"/>
        <a href="http://www.enikos.gr/politics/685480/aporrifthike-i-enstasi-antisyntagmatikotitas-tou-syriza-i-paremva%0A%20%20%20%20%0A"/>
        <a href="http://www.enikos.gr/politics/685462/enstasi-antisyntagmatikotitas-katethese-o-syriza%0A%20%20%20%20%0A"/>
        <a href="http://www.enikos.gr/politics/685426/to-keimeno-apofasi-ton-53-tou-syriza-ti-zitoun-enopsei-tou-synedr%0A%20%20%20%20%0A"/>
        <a href="http://www.enikos.gr/politics/685380/tsipras-allazoun-tous-poinikous-kodikes-gia-na-kanoun-deals-me-to%0A%20%20%20%20%0A"/>
        <a href="http://www.enikos.gr/politics/685345/piges-nd-kata-syriza-gia-ti-syntagmatiki-katochyrosi-tou-elachist%0A%20%20%20%20%0A"/>
        <a href="http://www.enikos.gr/politics/685367/tsipras-gia-tin-poreia-sto-polytechneio-den-einai-san-ton-maratho%0A%20%20%20%20%0A"/>
        <a href="http://www.enikos.gr/politics/685332/syriza-o-tsoukatos-apillagi-logo-paragrafis-kai-nd-kai-kinal-arno%0A%20%20%20%20%0A"/>
      </related>
    </article>
  </body>
</html>