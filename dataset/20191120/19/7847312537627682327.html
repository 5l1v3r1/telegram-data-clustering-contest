<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473894-szef-rzadu-wyrok-tsue-to-ogromny-sukces"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T19:17:03+00:00"/>
    <meta property="og:title" content="Szef rządu: Wyrok TSUE to ogromny sukces. Nasza opowieść o tym, jak powinny być interpretowane traktaty, w końcu się przebiła"/>
    <meta property="og:description" content="&quot;Gdyby zapadło odmienne orzeczenie TSUE - że w jednym kraju politycy mogą wybierać radę sądownictwa, a w innym nie - wtedy powstałby chaos&quot;."/>
  </head>
  <body>
    <article>
      <h1>Szef rządu: Wyrok TSUE to ogromny sukces. Nasza opowieść o tym, jak powinny być interpretowane traktaty, w końcu się przebiła</h1>
      <address><time datetime="2019-11-20T19:17:03+00:00">20 Nov 2019, 19:17</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Ogromny sukces. Nasza opowieść o tym, jak powinny być interpretowane traktaty (…) to się w końcu przebiło do świadomości</b>
      </blockquote>
      <p>– powiedział premier Mateusz Morawiecki na antenie Polsat News, komentując wyrok TSUE.</p>
      <p>
        <a href="https://wpolityce.pl/polityka/473891-morawiecki-ideologie-genderowe-probuja-formatowac-dzieci">CZYTAJ RÓWNIEŻ: Premier Morawiecki: Ideologie genderowe wciskają się do szkół i próbują formatować dzieci. Nie zgadzamy się na to!</a>
      </p>
      <p>W rozmowie z Bogdanem Rymanowskim, premier mówił o sprawie wycofania projektu zmian dot. 30-krotności składem na ZUS. Szef rządu zapewnił, że równowaga budżetowa zostanie utrzymania dzięki innymi narzędziami.</p>
      <blockquote>Będziemy się starali utrzymać zrównoważony budżet poprzez dodatkowe programy oszczędnościowe. Mniej biurokracji, mniej obciążeń. Cięcie różnych wydatków tam, gdzie można rzeczywiście bez szkody dla działania instytucji państwa zmniejszyć biurokrację</blockquote>
      <p>– stwierdził.</p>
      <p>Rozmowa dotyczyła też sytuacji w koalicji Zjednoczonej Prawicy.</p>
      <blockquote>W bardzo wielu aspektach już się dogadaliśmy w stu procentach, ale w niektórych rzeczywiście zostało jeszcze parę ostatnich procent do dogadania</blockquote>
      <p>– mówił premier.</p>
      <blockquote>Ale jednocześnie nawet nie muszę apelować, bo wiem, że w sercach i głowach naszych głównych koalicjantów, czyli Solidarnej Polski i Porozumienia jest ta wiara w naszą jedność, wiara w to, że mamy wspólną wizję Polski, wizję normalności, czyli Polski ambitnej. Polski, która ma prawo osiągać sukcesy na polu europejskim, polu gospodarczym jest czymś, co wspólnie dzielimy</blockquote>
      <p>– zapewnił.</p>
      <p>
        <b>Pytany o to, czy wierzy w jedność ze Zbigniewem Ziobro, odpowiedział: „oczywiście”. Zapewnił, że jego relacje z ministrem sprawiedliwości są „dobre”.</b>
      </p>
      <p>Następnym tematem rozmowy była sprawa wyroku TSUE. Premier był z wyroku zadowolony.</p>
      <blockquote>Ogromny sukces. Nasza opowieść o tym, jak powinny być interpretowane traktaty (…) to się w końcu przebiło do świadomości. Gdyby zapadło odmienne orzeczenie TSUE - że w jednym kraju politycy mogą wybierać radę sądownictwa, a w innym nie - wtedy powstałby chaos</blockquote>
      <p>– powiedział.</p>
      <blockquote>Cieszę się, że nastąpiła refleksja. Ciesze się, że na poziomie Komisji Europejskiej też taka refleksja nastąpiła</blockquote>
      <p>– dodał.</p>
      <p>Mly/polsatnews</p>
    </article>
  </body>
</html>