<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-mistsevi-vybory-v-ukrayini-projdut-voseny-2020-roku-razumkov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T19:23:47+00:00"/>
    <meta property="og:title" content="Місцеві вибори в Україні пройдуть восени 2020 року – Разумков"/>
    <meta property="og:description" content="Голова Верховної Ради Дмитро Разумков повідомив, що місцеві вибори в Україні пройдуть восени 2020 року."/>
  </head>
  <body>
    <article>
      <h1>Місцеві вибори в Україні пройдуть восени 2020 року – Разумков</h1>
      <address>
        <time datetime="2019-11-20T19:23:47+00:00">20 Nov 2019, 19:23</time>
      </address>
      <p>Голова Верховної Ради Дмитро Разумков повідомив, що місцеві вибори в Україні пройдуть восени 2020 року.</p>
      <p>Місцеві вибори в Україні відбудуться після завершення реформи децентралізації та ухвалення Виборчого кодексу.</p>
      <p>Про це під час робочої поїздки в Запоріжжя повідомив голова Верховної Ради Дмитро Разумков.</p>
      <p>
        <b>Читайте: </b>
        <a href="https://fakty.com.ua/ua/ukraine/20191011-vybory-mera-kyyeva-vidbudutsya-blyzhche-do-vesny-2020-tkachenko/">Вибори мера Києва відбудуться ближче до весни 2020 – Ткаченко</a>
      </p>
      <blockquote>– Якщо ми говоримо в цілому про вибори, то вони відбудуться після того, як закінчиться реформа децентралізації – це перше. Друге – після того, як буде ухвалено так званий Виборчий кодекс.<br/>Якщо ми говоримо про те, коли вони пройдуть, то це стовідсотково 2020 рік, швидше за все, осінь. Але не виключаю той факт, що на окремих територіях вибори можуть бути і раніше, – заявив Разумков.</blockquote>
      <p>До речі, раніше перший заступник голови фракції Слуга народу Олександр Корнієнко заявив, що <a href="https://fakty.com.ua/ua/ukraine/20191005-korniyenko-mistsevi-vybory-mayut-vidbuvatysya-za-mazhorytarkoyu-krim-kyyeva/">вибори до місцевих рад</a> повинні відбуватися за мажоритарною системою, крім Києва.</p>
    </article>
  </body>
</html>