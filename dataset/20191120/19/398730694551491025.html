<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/rumanien-utreds-efter-rasistiska-glapord-mot-isak/"/>
    <meta property="og:site_name" content="DN.SE"/>
    <meta property="article:published_time" content="2019-11-20T19:51:40+00:00"/>
    <meta property="og:title" content="Rumänien utreds efter rasistiska glåpord mot Isak"/>
    <meta property="og:description" content="Det rumänska fotbollsförbundet riskerar att straffas efter de rasistiska glåporden som riktades mot Alexander Isak i EM-kvalmatchen i Bukarest i fredags."/>
  </head>
  <body>
    <article>
      <h1>Rumänien utreds efter rasistiska glåpord mot Isak</h1>
      <address><time datetime="2019-11-20T19:51:40+00:00">20 Nov 2019, 19:51</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Det rumänska fotbollsförbundet riskerar att straffas efter de rasistiska glåporden som riktades mot Alexander Isak i EM-kvalmatchen i Bukarest i fredags.</b>
      </p>
      <p>Det europeiska fotbollsförbundet, Uefa, meddelar att man utreder incidenten. Rumänien riskerar dessutom att straffas för flera incidenter, bland annat för ”illicit chants” – otillåtna ramsor eller sånger.</p>
      <p><b>Det var i slutet av</b> andra halvlek som domaren valde att avbryta matchen tillfälligt efter att publiken uttryckt sig <a href="https://www.dn.se/sport/fotboll/berg-om-hatet-pa-laktarna-vi-var-tyvarr-beredda-pa-det-har/">rasistiskt mot den svenska anfallaren Alexander Isak</a>, som byttes in med knappa kvarten kvar.</p>
      <p>– Jag kunde hantera det bra och lagets stöd är otroligt också. Det värmer, sade Isak till TV4 efteråt.</p>
      <p>Sverige vann matchen med 2–0 och är klart för EM.</p>
      <p>Rumänien har tidigare straffats av Uefa för rasism från läktarhåll. Uefa skriver att dess disciplinära kommitté kommer att hantera ärendet på ett möte den 12 december.</p>
      <p>
        <b>Läs mer: </b>
      </p>
      <p>
        <a href="https://www.dn.se/sport/fotboll/alexander-isaks-klubb-fordomer-rumanska-supportrar/">Alexander Isaks klubb fördömer rumänska supportrar</a>
      </p>
      <p>
        <a href="https://www.dn.se/sport/fotboll/ingen-svensk-protest-mot-rasismen-som-drabbade-isak/">Ingen svensk protest mot rasismen som drabbade Isak</a>
      </p>
      <p>
        <a href="https://www.dn.se/sport/fotboll/bukarest-em-stad-trots-rasismen-nagot-straff-borde-finnas/">Bukarest EM-stad trots rasismen: ”Något straff borde finnas”</a>
      </p>
    </article>
  </body>
</html>