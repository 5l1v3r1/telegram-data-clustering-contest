<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/egklhma/mani-katathesi-katoikou-kaiei-ton-pappou-tis-12xronis/2920054/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T19:07:20+00:00"/>
    <meta property="og:title" content="Μάνη: Κατάθεση κατοίκου καίει τον παππού της 12χρονης"/>
    <meta property="og:description" content="Κάτοικος στη Μάνη κατέθεσε τι του είπε ο ιερέας στη Μάνη για τον παππού του ανήλικου κοριτσιού. Η γιαγιά γνώριζε τι συνέβαινε υποστηρίζει η νέα μαρτυρία. Για προκατασκευασμένες και κατευθυνόμενες μαρτυρίες της μικρής κάνει λόγο ο ιερέας. Στο “Χαμόγελο του Παιδιού” παραμένει το ανήλικο κορίτσι."/>
  </head>
  <body>
    <article>
      <h1>Μάνη: Κατάθεση κατοίκου καίει τον παππού της 12χρονης</h1>
      <h2>Κάτοικος στη Μάνη κατέθεσε τι του είπε ο ιερέας στη Μάνη για τον παππού του ανήλικου κοριτσιού. Η γιαγιά γνώριζε τι συνέβαινε υποστηρίζει η νέα μαρτυρία. Για προκατασκευασμένες και κατευθυνόμενες μαρτυρίες της μικρής κάνει λόγο ο ιερέας. Στο “Χαμόγελο του Παιδιού” παραμένει το ανήλικο κορίτσι.</h2>
      <address><time datetime="2019-11-20T19:07:20+00:00">20 Nov 2019, 19:07</time> by <a rel="author">Newsit Newsroom</a></address>
      <p>Στο Χαμόγελό του Παιδιού παραμένει η 12χρονη που φέρεται να έπεσε θύμα σεξουαλικής κακοποίησης από έναν <a href="https://www.newsit.gr/egklhma/aytos-einai-o-iereas-pou-katigoreitai-gia-ton-viasmo-tis-12xronis-sti-mani/2908432/">ιερέα</a> στη Μάνη. Όπως αναφέρει το ρεπορτάζ του ΑΝΤ1 μια νέα μαρτυρία για την υπόθεση του κοριτσιού στη Μάνη που συγκλόνισε τη χώρα, φαίνεται να βάζει και πάλι στο κάδρο των ευθυνών τον παππού του ανήλικου κοριτσιού.</p>
      <p>Σύμφωνα με αυτή τη μαρτυρία κάτοικος της περιοχής κατέθεσε τα όσα του είχε πει ο ιερέας στη Μάνη. “Μου είπε κοίτα να δεις που ο παππούς έχει κάνει πράγματα στη μικρή, ότι την έβαζε στα πόδια του, δεν φορούσε ρούχα ούτε ο παππούς ούτε και η μικρή και ότι η γιαγιά του γνώριζε”.</p>
      <related>
        <h4>Click4more:</h4>
        <a href="https://www.newsit.gr/topikes-eidhseis/mani-ksespaei-i-kori-tou-ierea-gia-tin-kakopoiisi-tis-12xronis-ta-agnosta-logia-tou-paidiou-fotizoun-tin-plektani-2/2906880/"/>
      </related>
      <p>Ο ιερέας που είχε προφυλακιστεί για την υπόθεση στην Μάνη αρνείται κάθε κατηγορία. Κάνει λόγο μάλιστα για προκατασκευασμένες και κατευθυνόμενες μαρτυρίες της μικρής και υποστηρίζει πως είχε πολύ καλές σχέσεις μαζί της ακόμη και όταν το κοριτσάκι φιλοξενήθηκε στο “Χαμόγελο του Παιδιού”.</p>
      <figure>
        <iframe src="https://www.youtube.com/embed/zf-asZgi1qY" width="640" height="360" data-service="Youtube" scrolling="no"/>
      </figure>
      <p>‘Ο αδερφός της μικρής τα πήγαινε καλά με τον ιερέα και κάποιες φορές όταν έπινε ο ιερέας απλά του γκρίνιαζε. Ήθελε να μείνει με τον παπά η μητέρα του και ευχόταν να πάνε όλα καλά και για την αδερφή του γιατί ασχολείται μαζί τους ο ιερέας και το παιδί θα πήγαινε σχολείο. Δεν πιστεύω ότι έχει κάνει αυτά για τα οποία κατηγορείται’, αναφέρει η μαρτυρία.</p>
      <p>Ο δικηγόρος του ιερέας από τη Μάνη, Νίκος Ιωάννου, υποστηρίζει πως “θεωρώ πως σιγά σιγά έχουν αρχίσει να αποκαλύπτονται τα στοιχεία τα οποία αποδεικνύουν την ατράνταχτη αθωότητα του εντολέα μου”.</p>
    </article>
  </body>
</html>