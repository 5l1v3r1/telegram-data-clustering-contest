<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chi_povernut_prospektu_grigorenka_imya_zhukova_u_harkovi_provodyat_gromadske_obgovorennya_n1236951"/>
    <meta property="og:site_name" content="24 Канал"/>
    <meta property="article:published_time" content="2019-11-20T19:20:00+00:00"/>
    <meta property="og:title" content="Чи повернуть проспекту Григоренка ім’я Жукова: у Харкові проводять громадське обговорення"/>
    <meta property="og:description" content="Харківська міськрада оголосила про громадське обговорення перейменування проспекту Григоренка в імені маршала Жукова. Місцева влада вирішила його провести після рішення Харківського окружного адміністративного суду, за яким перейменування визнали незаконним."/>
  </head>
  <body>
    <article>
      <h1>Чи повернуть проспекту Григоренка ім’я Жукова: у Харкові проводять громадське обговорення</h1>
      <address><time datetime="2019-11-20T19:20:00+00:00">20 Nov 2019, 19:20</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Харківська міськрада оголосила про громадське обговорення перейменування проспекту Григоренка в імені маршала Жукова. Місцева влада вирішила його провести після рішення Харківського окружного адміністративного суду, за яким перейменування визнали незаконним.</b>
      </p>
      <p>Обговорення проходить в електронному вигляді та триватиме до 18 грудня, повідомили на сайті <a href="https://www.city.kharkov.ua/">Харківської міськради</a>.</p>
      <blockquote>Читайте також: <a href="https://24tv.ua/prospektu_grigorenka_u_harkovi_taki_povernut_imya_zhukova_n1168233">Проспекту Григоренка у Харкові таки повернуть ім’я Жукова</a></blockquote>
      <p>Охочі також можуть проголосувати за або проти перейменування.</p>
      <p>Наразі свою думку висловили 102 людини. 85% з них – проти присвоєння проспекту імені Жукова.</p>
      <figure>
        <img src="https://24tv.ua/resources/photos/news/620_DIR/201911/1236951_10169027.jpg?201911190857"/>
        <figcaption>На сайті Харківської міськради триває голосування / city.kharkov.ua</figcaption>
      </figure>
      <p>Про результати обговорення міськрада повідомить до кінця року.</p>
      <h3>Про суперечки щодо перейменування</h3>
      <ul>
        <li>У травні 2016 року голова Харківської обласної державної адміністрації Ігор Райнін підписав розпорядження "Про перейменування низки об'єктів топоніміки Харкова" у межах політики декомунізації. Відповідно до нього перейменували станцію метро "Маршала Жукова" на "Палац спорту", а однойменний проспект – на імені Петра Григоренка.</li>
        <li>У травні 2019 року на сайті Харківської міськради зареєстрували електронну петицію з вимогою повернути проспекту і станції метро ім'я маршала Жукова. За повернення колишньої назви виступав зокрема й мер Харкова Геннадій Кернес. А також ветеранські організації міста. Їхнім аргументом було те, що брав участь у визволенні України від нацистів і неодноразово бував в Харкові.</li>
        <li>У червні міська рада повернула проспекту Петра Григоренка ім'я маршала Жукова. На підтримку такого рішення проголосували 59 депутатів, проти – 13.</li>
        <li>У вересні Харківський окружний адміністративний суд задовольнив адміністративний позов депутатів різних рівнів і скасував перейменування проспекту Григоренка на імені Жукова. Серед причин – не було проведене громадське обговорення запропонованого перейменування та порушена процедура.</li>
        <li>Харківська міськрада подала апеляцію. На початку листопада Другий апеляційний адміністративний суд підтвердив незаконність повернення імені маршала Жукова проспекту Григоренка.</li>
      </ul>
      <p><b>Хто такий маршал Жуков? </b>Радянський полководець і державний діяч, чотириразовий Герой Радянського Союзу.<br/><br/>Під час Другої світової війни командував військами Київського особливого військового округу, Генеральним штабом, 1-м Білоруським фронтом.<br/><br/>Однак його особистість – неоднозначна. На думку багатьох експертів, полководець не цінував життя своїх солдатів. Історики писали про нього: "Жуков ніколи не поведе армію в бій, якщо в нього людей не в 5 разів більше, ніж у противника". <br/><br/>Жуков також очолював військові навчання радянської армії із застосуванням на Тоцькому полігоні в Оренбурзькій області ядерної зброї, які мали фатальні наслідки.</p>
      <figure>
        <img src="https://24tv.ua/resources/photos/news/620_DIR/201911/1236951_10168912.jpg?201911190015"/>
        <figcaption>Генерал Жуков відомий своєю жорстокістю </figcaption>
      </figure>
    </article>
  </body>
</html>