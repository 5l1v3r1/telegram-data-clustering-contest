<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/koninklijke-onderscheiding-voor-louwrens-schuurman-uit-haren/"/>
    <meta property="og:site_name" content="OOG"/>
    <meta property="article:published_time" content="2019-11-20T19:30:00+00:00"/>
    <meta property="og:title" content="Koninklijke onderscheiding voor Louwrens Schuurman uit Haren"/>
    <meta property="og:description" content="Burgemeester Koen Schuiling reikte woensdagavond een Koninklijke onderscheiding uit aan Louwrens Schuurman, in restaurant Astoria in Haren.Schuurman maakte sinds 1987 deel uit van het bestuur van"/>
  </head>
  <body>
    <article>
      <h1>Koninklijke onderscheiding voor Louwrens Schuurman uit Haren</h1>
      <address><time datetime="2019-11-20T19:30:00+00:00">20 Nov 2019, 19:30</time> by <a rel="author">Tom Veenstra</a></address>
      <p>
        <b>Burgemeester Koen Schuiling reikte woensdagavond een Koninklijke onderscheiding uit aan Louwrens Schuurman, in restaurant Astoria in Haren.</b>
      </p>
      <p>Schuurman maakte sinds 1987 deel uit van het bestuur van de Algemene Oranjevereniging ‘Oranje Nassau’. Ook was hij geruime tijd vicevoorzitter. Hij verzorgde onder andere de kermis tijdens Koningsdag in Haren. Ook zorgde hij voor muzikale en culturele optredens in verschillende zorgcentra in het dorp. “Daarnaast helpt hij daar waar nodig collega bestuursleden bij hun taken en schroomt hij niet om zelf ook letterlijk de handen uit de mouwen te steken”, zo schrijft de gemeente over zijn benoeming.</p>
      <p>Schuurman is benoemd tot Lid in de Orde van Oranje-Nassau.</p>
    </article>
  </body>
</html>