<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426140/enas-kalymnios-kai-enas-kwos-synergazontai-gia-thn-omogeneia-ths-meg-bretanias"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T19:15:01+00:00"/>
    <meta property="og:title" content="Ένας Καλύμνιος και ένας Κώος συνεργάζονται για την ομογένεια της Μεγ. Βρετανίας"/>
    <meta property="og:description" content="Συνάντηση είχαν στην αρχιεπισκοπική κατοικία στο Λονδίνο ο Αρχιεπίσκοπος Θυατείρων και Μεγ. Βρετανίας, κ. Νικήτας, ο οποίος κατάγεται από την Κάλυμνο, με τον Γενικό Γραμματέα Απόδημου Ελληνισμού, καθηγητή Γιάννη Χρυσουλάκη, από την Κω, οι οποίοι συζήτησαν θέματα σύσφιξης των σχέσεων με την ομογένεια Μεγ. Βρετανίας και Ιρλανδίας."/>
  </head>
  <body>
    <article>
      <h1>Ένας Καλύμνιος και ένας Κώος συνεργάζονται για την ομογένεια της Μεγ. Βρετανίας</h1>
      <address>
        <time datetime="2019-11-20T19:15:01+00:00">20 Nov 2019, 19:15</time>
      </address>
      <p>
        <b>Συνάντηση είχαν στην αρχιεπισκοπική κατοικία στο Λονδίνο ο Αρχιεπίσκοπος Θυατείρων και Μεγ. Βρετανίας, κ. Νικήτας, ο οποίος κατάγεται από την Κάλυμνο, με τον Γενικό Γραμματέα Απόδημου Ελληνισμού, καθηγητή Γιάννη Χρυσουλάκη, από την Κω, οι οποίοι συζήτησαν θέματα σύσφιξης των σχέσεων με την ομογένεια Μεγ. Βρετανίας και Ιρλανδίας.</b>
      </p>
      <p>Ο Γενικός Γραμματέας Χρυσουλάκης εξέφρασε τη διαρκή στήριξη στο έργο του εξαίρετου ποιμενάρχη, κ. Νικήτα, και αναφέρθηκε στην ανάγκη ενίσχυσης του έργου της Διεθνούς Ένωσης Φίλων της Αρχιεπισκοπής Θυατείρων και Μεγ. Βρετανίας.</p>
      <p>Τέλος, συμφώνησαν μέρος των δράσεών τους να έχει στόχευση στους απόδημους που έλκουν καταγωγή από την Κω και την Κάλυμνο, καθώς και να οργανωθούν κοινές ενέργειες στα δύο νησιά.</p>
    </article>
  </body>
</html>