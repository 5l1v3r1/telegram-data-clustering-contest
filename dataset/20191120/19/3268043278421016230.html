<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/ansa/btp-calo-rendimento-spread-previsioni/"/>
    <meta property="og:site_name" content="Trend Online"/>
    <meta property="article:published_time" content="2019-11-20T19:20:00+00:00"/>
    <meta property="og:title" content="BTP: tornano i buy. Spread giù: ecco fin dove calerà tra 6 mesi"/>
    <meta property="og:description" content="I BTP sono ripartiti al rialzo grazie a una minore propensione al rischio, complici i timori sui rapporti Cina-Usa."/>
  </head>
  <body>
    <article>
      <h1>BTP: tornano i buy. Spread giù: ecco fin dove calerà tra 6 mesi</h1>
      <h2>I BTP sono ripartiti al rialzo grazie a una minore propensione al rischio, complici i timori sui rapporti Cina-Usa. Arriva una previsione molto incoraggiante per lo spread.</h2>
      <address><time datetime="2019-11-20T19:20:00+00:00">20 Nov 2019, 19:20</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Le vendite accusate ieri dai <a href="https://www.trend-online.com/ansa/btp-calo-tassi-pmi-ue-lagarde-bce-fed/">BTP</a> hanno lasciato spazio quest'oggi ad una ripresa degli acquisti, con il rendimento del decennale tornato sotto la soglia dell'1,3% e precisamente all'1,293%, con un ribasso del 2,71%.</p>
      <h3>BTP: riparte lo shopping. I motivi alla base dei buy</h3>
      <p><a href="https://www.trend-online.com/ansa/btp-calo-tassi-pmi-ue-lagarde-bce-fed/">Lo shopping sui BTP</a> è avvenuto in un contesto di rendimenti in calo a livello europeo, complice una minore propensione a rischio per via dei crescenti timori sui colloqui commerciali tra Cina e Stati Uniti.</p>
      <p>Come spiegato dagli strategist di Unicredit, il sentiment degli investitori è peggiorato dopo che il Senato Usa ha approvato la proposta di legge a supporto dei dimostranti a Hong Kong.</p>
      <p>Alla luce di ciò il mercato ora teme che si possano complicare i negoziati sull'accordo commerciale tra Stati Uniti e Cina.</p>
      <p>Non a caso nelle ultime ore sono circolate alcune indiscrezioni secondo cui l'accordo di Fase 1 tra Pechino e Washington potrebbe non essere concluso quest'anno, slittando così al 2020.</p>
      <p>Tanto è bastato a ridurre la propensione al rischio degli investitori che sono tornati quindi ad acquistare i BTP, con conseguente calo dei rendimenti.</p>
      <p>
        <i>Vorresti capire come investire al meglio sul mercato obbligazionario?</i>
      </p>
      <p>
        <i><a href="http://sendy.vpo.si/subscription?f=Fg6umLdCdCf5britMiYWTp8ddE8jj3UF0CL0i7wH2H1Zam6hiWhPEAcS2jo4d0sg">Iscriviti da qui</a> per rimanere sempre aggiornato sugli eventi di formazione gratuita di <a href="http://trend-online.com/">Trend-Online.com</a></i>
      </p>
      <footer>
        <a href="https://www.trend-online.com/ansa/btp-calo-rendimento-spread-previsioni/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>