<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936376-annie-loofs-tjuvnyp-mot-greta-thunberg-har-gar-meningarna-isar"/>
    <meta property="og:site_name" content="Nyheter24"/>
    <meta property="article:published_time" content="2019-11-20T19:24:17+00:00"/>
    <meta property="og:title" content="Annie Lööfs tjuvnyp mot Greta Thunberg – här går meningarna isär"/>
    <meta property="og:description" content="Annie Lööf (C) har flera gånger hyllat Greta Thunberg för hennes klimatengagemang. Men de två är uppenbarligen inte överens om allt..."/>
  </head>
  <body>
    <article>
      <h1>Annie Lööfs tjuvnyp mot Greta Thunberg – här går meningarna isär</h1>
      <address><time datetime="2019-11-20T19:24:17+00:00">20 Nov 2019, 19:24</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Annie Lööf (C) har flera gånger hyllat Greta Thunberg för hennes klimatengagemang. Men de två är uppenbarligen inte överens om allt...</b>
      </p>
      <p><b><a href="https://nyheter24.se/greta-thunberg/">Greta Thunbergs</a></b> intensiva kamp för klimatet fortsätter – och många ställer sig som bekant bakom 16-åringens budskap. </p>
      <p>Men kritikerna syns och hörs också allt oftare.</p>
      <h3>Seglar till Madrid</h3>
      <p>Miljöaktivisten är just nu påväg med segelbåt till det stora klimattoppmötet COP25 i Madrid. </p>
      <p><b>Nyheter24</b> har tidigare skrivit om att hon gärna spelar <a href="https://nyheter24.se/nyheter/936080-sa-fordriver-greta-thunberg-tiden-pa-baten-spelar-yatzy">Yatzy på båten</a>.</p>
      <p>Men tillvaron har inte enbart varit en dans på rosor. Greta har bland annat <a href="https://nyheter24.se/nyheter/utrikes/936114-greta-thunberg-dackad-i-sjosjuka-maste-byta-rutt">däckat i sjösjuka</a>.</p>
      <h3><a href="https://nyheter24.se/annie-loof/">Annie Lööfs</a> dubbla budskap</h3>
      <p>Antalet hyllningar till 16-åringen från kända tv-profiler och politiker är nu så många att det knappt går att räkna. </p>
      <p>Centerpartiets ordförande <b>Annie Lööf</b> är en av dem som beskrivit Gretas insatser i positiva ordalag. Men centerledaren är inte överens med 16-åringen om allt.</p>
      <p>Annie Lööf har i ett tidigare Instagraminlägg poängterat att hon inte håller med Greta om tillväxtbegreppet. </p>
      <p>Nu förklarar centerledaren för <a href="https://www.expressen.se/nyheter/qs/klimat/loof-vi-ar-bara-i-borjan-av-den-grona-revolutionen/">Expressen</a> hur hennes och 16-åringens syn på tillväxt skiljer sig åt.</p>
      <h3>"Måste ha tillväxt"</h3>
      <p>– I vissa uttalanden kan det skönjas att hon tror på mindre tillväxt för att gynna klimatet. Det är en ganska vanlig uppfattning att ha, när man pratar om tillväxt och konsumtion i förhållande till miljö och klimat. Jag tror att utveckling och framsteg är det enda svaret på hur vi ska få fram nya klimatsmarta produkter och nya bränslen. Då måste vi ha tillväxt, säger Annie Lööf.</p>
      <p>Men samtidigt så vill centerledaren understryka att detta inte är någon kritik mot Greta. </p>
      <p>– Det hon gör är en fantastisk bedrift. Att som ung, driven tjej få hela världen att prata om miljö- och klimatfrågor är unikt, säger hon till <a href="https://www.expressen.se/nyheter/qs/klimat/loof-vi-ar-bara-i-borjan-av-den-grona-revolutionen/">Expressen</a>.</p>
      <p><b>Läs mer: </b><a href="https://nyheter24.se/nyheter/936146-stjarnseglaren-nikki-ser-till-att-greta-ar-saker-pa-baten-till-madrid">Stjärnseglaren Nikki, 26, håller Greta säker på båten till Madrid</a><br/><b>Läs mer:</b> <a href="https://nyheter24.se/noje/936234-har-hyllas-greta-thunberg-av-prins-harry-alla-behover-en-greta">Här hyllas Greta Thunberg av prins Harry: "Alla behöver en Greta"</a></p>
      <p><a href="https://nyheter24.se/annie-loof">Annie Lööf<br/></a>/<br/><a href="https://nyheter24.se/greta-thunberg">Greta Thunberg<br/></a>/<br/><a href="https://nyheter24.se/klimat">Klimat</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
      <figure>
        <a href="https://nyheter24.se/profil/norea.dahlskog">
          <img src="https://cdn01.nyheter24.se/434d7597024b004b00/profile/avatars/107080_1556115421.jpg"/>
        </a>
      </figure>
      <p><a href="https://nyheter24.se/profil/norea.dahlskog">Norea Dahlskog </a><br/>norea.dahlskog@nyheter24.se</p>
    </article>
  </body>
</html>