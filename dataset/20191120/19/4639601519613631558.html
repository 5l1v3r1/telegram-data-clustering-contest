<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/world/tousk-ekselegi-epikefalis-tou-eyropaikou-laikou-kommatos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T19:57:09+00:00"/>
    <meta property="og:title" content="Τουσκ : Εξελέγη επικεφαλής του Ευρωπαϊκού Λαϊκού Κόμματος"/>
    <meta property="og:description" content="Ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης"/>
  </head>
  <body>
    <article>
      <h1>Τουσκ : Εξελέγη επικεφαλής του Ευρωπαϊκού Λαϊκού Κόμματος</h1>
      <h2>Ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης</h2>
      <address><time datetime="2019-11-20T19:57:09+00:00">20 Nov 2019, 19:57</time> by <a rel="author">ΤοΒΗΜΑ Team</a></address>
      <p>Ο απερχόμενος πρόεδρος του Ευρωπαϊκού Συμβουλίου, Ντόναλντ Τουσκ, εξελέγη νέος πρόεδρος του Ευρωπαϊκού Λαϊκού Κόμματος.</p>
      <p>Η εκλογή του από το 13ο συνέδριο του ΕΛΚ που πραγματοποιείται στο Ζάγκρεμπ εξελίχθηκε σε τυπική διαδικασία, καθώς ήταν ο μοναδικός υποψήφιος. Στην ψηφοφορία που πραγματοποιήθηκε σήμερα κατά την πρώτη ημέρα του συνεδρίου του ΕΛΚ, ο Ντόναλντ Τουσκ εξελέγη με 93% των ψήφων.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p>Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ.</p>
      <p>Σημειώνεται πως ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης.</p>
      <h3>Οι αντιπρόεδροι</h3>
      <p>Αύριο, δεύτερη ημέρα του συνεδρίου, θα διεξαχθεί η ψηφοφορία για την εκλογή των δέκα νέων αντιπροέδρων του ΕΛΚ και του νέου ταμία.</p>
      <p>Μεταξύ των δώδεκα υποψήφιων για τις δέκα θέσεις αντιπροέδρου του ΕΛΚ είναι ο πρόεδρος του κυπριακού κόμματος ΔΗΣΥ, Αβέρωφ Νεοφύτου, και ο πρώην πρόεδρος του Ευρωπαϊκού Κοινοβουλίου, Αντόνιο Ταγιάνι.</p>
      <p>Για τη θέση του ταμία του κόμματος έχει καταθέσει υποψηφιότητα ο Γερμανός βουλευτής των Χριστιανοκοινωνιστών, Κρίστιαν Σμιτ.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/21/opinions/ena-pragmatika-kalo-neo/">Ενα πραγματικά καλό νέο!</a>
      </p>
    </article>
  </body>
</html>