<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/tse-zlochin-i-sproba-znishhiti-politichnu-opozitsiyu-parubiy-pro-vkazivku-bogdana-shhodo-tisku-na-poroshenka/"/>
    <meta property="og:site_name" content="Прямий"/>
    <meta property="article:published_time" content="2019-11-20T19:20:00+00:00"/>
    <meta property="og:title" content="Це злочин і спроба знищити політичну опозицію - Парубій про вказівку Богдана щодо тиску на Порошенка"/>
    <meta property="og:description" content="Розмова керівника Офісу Президента Андрія Богдана з головою ДБР Романом Трубою, під час якої були дані вказівки щодо переслідування п'ятого президента"/>
  </head>
  <body>
    <article>
      <h1>Це злочин і спроба знищити політичну опозицію - Парубій про вказівку Богдана щодо тиску на Порошенка</h1>
      <address>
        <time datetime="2019-11-20T19:20:00+00:00">20 Nov 2019, 19:20</time>
      </address>
      <p>
        <b>Розмова керівника Офісу Президента Андрія Богдана з головою ДБР Романом Трубою, під час якої були дані вказівки щодо переслідування п'ятого президента України Петра Порошенка свідчить про намагання чинної влади знищити політичну опозицію.</b>
      </p>
      <p>Про це в ефірі <b>"Прямого"</b> заявив народний депутат з фракції "Європейська солідарність" <b>Андрій Парубій.</b></p>
      <p>"Ми можемо сказати, що викликання повій у залі парламенту й сумнівні переписки депутатів між собою - це "зашквар". Але те, що сьогодні відбулось (публікація аудіозаписів розмови Романа Труби з Андрієм Богданом - ред.) - це щось набагато гірше, ніж "зашквар". Коли голова Офісу президента дає вказівки керівнику правоохоронного органу відкрити кримінальні справи проти керівника опозиційної фракції, п'ятого президента України Петра Порошенка, то це називається інакше, ніж "зашквар". Це злочин і намагання знищити політичну опозицію. За такі речі люди мають йти у відставку", - сказав політик.</p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <p>Крім того, було опубліковано аудіозапис, на якому <a href="https://prm.ua/bogdan-nakazav-trubi-ne-chipati-privatbank-ta-nbu-pid-chas-peregovoriv-z-mvf-audio/">керівник офісу президента України Андрій Богдан наказав Трубі не чіпати Приватбанк та НБУ під час переговорів з МВФ.</a></p>
      <related>
        <h4>Схожі новини</h4>
        <a href="https://prm.ua/a-shho-tam-za-skandal-zelenskiy-prokomentuvav-plivki-trubi/"/>
        <a href="https://prm.ua/ya-dumayu-truba-sam-mav-bi-sklasti-povnovazhennya-vereshhuk-pro-skandal-z-audiozapisami-z-glavoyu-dbr/"/>
        <a href="https://prm.ua/zavdyaki-plivkam-trubi-zahid-zrozumiye-shho-tiskom-na-nbu-keruye-vlada-paliy/"/>
      </related>
    </article>
  </body>
</html>