<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10271747/kulturysta-truvor-z-zakazem-wjazdu-do-polski-abw-wiaze-go-ze-srodowiskiem-neonazistowskim.html"/>
    <meta property="og:site_name" content="Wprost"/>
    <meta property="article:published_time" content="2019-11-20T19:28:00+00:00"/>
    <meta property="og:title" content="Kulturysta „Truvor” z zakazem wjazdu do Polski. ABW wiąże go ze środowiskiem neonazistowskim"/>
    <meta property="og:description" content="Agencja Bezpieczeństwa Wewnętrznego wpisała Rosjanina Konstantina B. na listę osób niepożądanych w Polsce. Mężczyzna znany pod pseudonimem „Truvor” uznany został za lidera neonazistowskiej grupy „PPDM”. Informacje w tej sprawie podaje portal RMF24.pl."/>
  </head>
  <body>
    <article>
      <h1>Kulturysta „Truvor” z zakazem wjazdu do Polski. ABW wiąże go ze środowiskiem neonazistowskim</h1>
      <address>
        <time datetime="2019-11-20T19:28:00+00:00">20 Nov 2019, 19:28</time>
      </address>
      <p>
        <b>Agencja Bezpieczeństwa Wewnętrznego wpisała Rosjanina Konstantina B. na listę osób niepożądanych w Polsce. Mężczyzna znany pod pseudonimem „Truvor” uznany został za lidera neonazistowskiej grupy „PPDM”. Informacje w tej sprawie podaje portal RMF24.pl.</b>
      </p>
      <p>„Obecność Rosjanina na terytorium RP niesie ze sobą zagrożenie dla bezpieczeństwa i porządku publicznego, a także godzi w interes RP” - informuje ABW w swoim komunikacie. Portal RMF24.pl zwraca uwagę, że do wpisania „Truvora” na listę osób niepożądanych na tertorium RP miał doprowadzić szef Agencji. Podobno to na jego wniosek podjęto działania w tej sprawie.</p>
      <p>ABW wiąże Konstantina B. z rosyjskimi ekstremistami. Zdaniem służb jest on liderem „PPDM”, „Grupy Dziadka Mroza”., która funkcjonować ma jak zorganizowana grupa przestępcza. Sam „Truvor” nie stroni od symboliki totalitarnej, posiadając na ciele m.in. tatuaż ze swastyką. Zdaniem ABW utrzymuje również kontakty z polskimi neonazistami i promuje tę ideologię w krajach Unii Europejskiej.</p>
      <p>Konstantin B. to zawodowy kulturysta, mistrz Rosji i Europy Wschodniej 2008 roku oraz brązowy medalista Mr. Universe 2008. Przysługuje mu także tytuł Wicemistrza Świata Juniorów 2009.</p>
      <related>
        <h4>Czytaj także:</h4>
        <a href="https://www.wprost.pl/kraj/10271062/zatrzymano-trzy-osoby-z-cbsp-i-bylego-szefa-delegatury-cba-ktory-rozpracowal-afere-podkarpacka.html"/>
      </related>
      <related>
        <h4>Czytaj także:</h4>
        <a href="https://www.wprost.pl/kraj/10269479/zastraszali-polskich-muzulmanow-planowali-zamachy-wzorowali-sie-na-breiviku-i-tarrancie.html"/>
      </related>
      <footer>Źródło: <a href="http://www.rmf24.pl/">RMF 24</a></footer>
    </article>
  </body>
</html>