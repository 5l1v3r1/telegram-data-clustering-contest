<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855420/serie-a-ac-milan-napoli-arkadiusz-milik-bez-szans-na-wystep"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T19:38:33+00:00"/>
    <meta property="og:title" content="Serie A. AC Milan - Napoli. Arkadiusz Milik bez szans na występ"/>
    <meta property="og:description" content="Arkadiusz Milik z powodu kontuzji mięśni brzucha trenuje indywidualnie i jego udział w sobotnim meczu Serie A z Milanem jest wykluczony."/>
  </head>
  <body>
    <article>
      <h1>Serie A. AC Milan - Napoli. Arkadiusz Milik bez szans na występ</h1>
      <address><time datetime="2019-11-20T19:38:33+00:00">20 Nov 2019, 19:38</time> by <a rel="author" href="https://sportowefakty.wp.pl/autor/piotr-bobakowski" target="_blank">Piotr Bobakowski</a></address>
      <h4>Arkadiusz Milik z powodu kontuzji mięśni brzucha trenuje indywidualnie i jego udział w sobotnim meczu Serie A z Milanem jest wykluczony.</h4>
      <related>
        <a href="https://sportowefakty.wp.pl/pilka-nozna/854283/serie-a-napoli-martwi-sie-o-arkadiusza-milika-polak-moze-wypasc-z-gry-na-ponad-m"/>
      </related>
      <p>Zawodnik nie będzie mógł zagrać przeciwko w meczu 13. kolejki włoskiej Serie A (23 listopada o godz. 18:00) - poinformował w środę serwis internetowy napolitoday.it. Według dziennikarzy z Neapolu, termin powrotu polskiego napastnika na boisko ciągle jest nieznany.</p>
      <p>"Milik cierpi z powodu odnowienia się kontuzji mięśni brzucha. Nie wiadomo, kiedy Polak, który kontynuuje trening indywidualny, będzie mógł wrócić do gry. Na pewno nie wystąpi w sobotnim meczu ligowym w Mediolanie" - czytamy w napolitoday.it.</p>
      <p>Milik nie zagrał w Serie A przeciwko Genoi (9 listopada). Piłkarz otrzymał powołanie na zgrupowanie reprezentacji Polski, ale ze względu na ryzyko pogłębienia się urazu, wrócił do Włoch (<a href="https://sportowefakty.wp.pl/pilka-nozna/854111/eliminacje-euro-2020-izrael-polska-arkadiusz-milik-opuszcza-zgrupowanie-kadry">WIĘCEJ TUTAJ</a>), gdzie przechodzi rehabilitację. "La Repubblica" przypominała, że chodzi o tę samą kontuzję, którą 25-latek leczył na początku sezonu i przez którą wypadł z gry na 45 dni (<a href="https://sportowefakty.wp.pl/pilka-nozna/855056/arkadiusz-milik-leczy-kontuzje-moze-wrocic-na-mecz-ligi-mistrzow-z-liverpoolem">WIĘCEJ TUTAJ</a>).</p>
      <p>Włoskie media wcześniej spekulowały, że reprezentant Polski może zdążyć na mecz Ligi Mistrzów z Liverpoolem na Anfield Road (27 listopada), ale wobec najnowszych doniesień jest to mało prawdopodobny scenariusz.</p>
      <p>WP SportoweFakty</p>
    </article>
  </body>
</html>