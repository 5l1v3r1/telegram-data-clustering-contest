<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/20/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-20T19:30:00+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="Udarec kamna je bil tako silovit, da delavcu ni mogel nihče več pomagati. Z oživljanjem so se trudili gasilci, vendar je zdravnik kmalu po prihodu lahko le potrdil smrt 60-letnega Marjana T. iz Planine pri Ajdovščini. V kamnolomu pri vasi Laže ga je po eksploziji mine 50 metrov od eksplozije zadel kamen."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-20T19:30:00+00:00">20 Nov 2019, 19:30</time> by <a rel="author">Spletno uredništvo</a></address>
      <p>
        <b>Udarec kamna je bil tako silovit, da delavcu ni mogel nihče več pomagati. Z oživljanjem so se trudili gasilci, vendar je zdravnik kmalu po prihodu lahko le potrdil smrt 60-letnega Marjana T. iz Planine pri Ajdovščini. V kamnolomu pri vasi Laže ga je po eksploziji mine 50 metrov od eksplozije zadel kamen.</b>
      </p>
      <figure>
        <img src="https://static.primorske.si/foto/highres/prvazadnja/720595_268-laze1.jpg"/>
        <figcaption>Foto: Danjel Cek</figcaption>
      </figure>
      <h3>Mlajšemu Matiću dve leti zapora</h3>
      <p>Niti tri mesece po obsodbi na 15 mesecev zapora zaradi nasilja nad ženo je sodnica <b>Ivici Matiću</b> v sredo prisodila še enajst mesecev zaporne kazni.</p>
      <h3>Z lestve padel v ladijsko skladišče in umrl</h3>
      <p>V koprskem pristanišču je v sredo popoldne umrl 47-letni delavec, doma iz Kopra, zaposlen pri zunanjemu podjetju.</p>
      <h3>Zaradi poslov v Marini kmalu pred sodnico</h3>
      <p>Skoraj leto dni po zaprtju savna kluba Marina na Ajševici in prijetju glavnih osumljencev se bo sredi decembra na koprskem okrožnem sodišču začelo sojenje 19 obtoženim zaradi zlorabe prostitucije, trgovine z ljudmi in poslov z drogo.</p>
      <h3>Bo ob Kornu nogometni center ali univerzitetni kampus?</h3>
      <p>Vadbene površine ob Kornu naj bi začeli širiti najkasneje v začetku prihodnjega leta, nogometni igrišči za trening bi poleti že bili uporabni. Po idejnih zasnovah bi tam uredili nogometni center. A to se “tepe” z načrti, da bi tam gradili kampus univerze.</p>
      <h3>Podjetje Intra Lighting zasuto z naročili</h3>
      <p>Podjetje Intra Lighting, ki sta ga pred 30 leti ustanovila <b>Marino</b> in <b>Marjeta Furlan</b>, je do danes zraslo v skupino s 380 zaposlenimi, ki arhitekturna svetila, svetlobne sisteme in pametne rešitve razsvetljave prodaja v 68 državah po svetu. V kratkem jih čaka naložba v selitev in širitev proizvodnje.</p>
      <h3>Na nasipu za olimpijskim bazenom se množijo kupi izkopanega materiala</h3>
      <p>Na nasipu za olimpijskim bazenom v Kopru se množijo kupi izkopnega materiala od gradnje garažne hiše na Muzejskem trgu.</p>
      <h3>Spoznavajo svoja šakala Bineta in Jano</h3>
      <p>Bine in Jana sta mlad šakalji par, ki skupaj z dvema ali tremi mladiči živi v Senadolskem podolju. Biolog dr. <b>Hubert Potočnik</b> z ljubljanske biotehniške fakultete in senožejski lovec <b>Albin Knafelc</b> ju že nekaj časa spremljata prek telemetričnih ovratnic.</p>
      <h3>Knjiga, ki še avtorja preseneti</h3>
      <p>Tržaški pesnik <b>Miroslav Košuta</b> (1936) pravi, da je sprva debelo pogledal, ko je od dr. <b>Igorja Sakside</b> dobil v roke izbor za svojo novo knjigo izbranih pesmi. Na koncu ga je požegnal, da je lahko pri založbi Miš z ilustracijami <b>Damijana Stepančiča</b> pravkar izšla bogata zbirka Ljubezni to pesem.</p>
      <h3>Tudi brez Tokia se bo Andreja Leški borila naprej</h3>
      <p><b>Andreja Leški</b> se je po skoraj polletnem premoru vrnila na tekmovalne blazine.</p>
    </article>
  </body>
</html>