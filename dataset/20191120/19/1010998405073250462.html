<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/izteche-srokat-za-nominacija-na-nov-shef-na-antikorupcija-cacarov-poluchi-podkrepa-i-ot-dps-obzor.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T19:15:00+00:00"/>
    <meta property="og:title" content="Изтече срокът за номинация на нов шеф на КПКОНПИ: Цацаров получи подкрепа и от ДПС (ОБЗОР)"/>
    <meta property="og:description" content="Окончателно - БСП и ДПС нямат свои номинации"/>
  </head>
  <body>
    <article>
      <h1>Изтече срокът за номинация на нов шеф на КПКОНПИ: Цацаров получи подкрепа и от ДПС (ОБЗОР)</h1>
      <h2>Окончателно - БСП и ДПС нямат свои номинации</h2>
      <address><time datetime="2019-11-20T19:15:00+00:00">20 Nov 2019, 19:15</time> by <a rel="author" href="https://btvnovinite.bg/author/?author=2001724" target="_blank">Десислава Ризова</a></address>
      <figure>
        <video src="https://vid.btv.bg/btvnews/2019/11/20/kpkonpi_1574270279-1.mp4"/>
      </figure>
      <p>Изтече срокът за номинации за нов шеф на антикорупционната комисия. Кандидатурите финално са две - на управляващите, в лицето на Сотир Цацаров и на партия Воля, които предлагат депутата Симеон Найденов. </p>
      <p>Окончателно - БСП и ДПС нямат свои номинации.</p>
      <p>След като вчера управляващите декларираха безрезервна подкрепа за Цацаров, днес от НФСБ обявиха, че не са подкрепяли тази кандидатура. Щели да решат след среща утре.<br/><br/>От ВМРО също обявиха, че проблеми няма и някой нещо не е разбрал. <br/><br/>„Кандидатурата излезе от името на  всички, Симеонов е поискал среща с Цацаров и  ако има нещо, ще го уточнят”, каза Емил Димитров ВМРО. <br/><br/>ДПС също заявиха, че ще се произнесат, след като изслушат кандидатите. Но - имаха нагласа към номинацията на Сотир Цацаров.</p>
      <p>„Безспорната личност на главния прокурор и качествата му и аз мисля, че е богатство за тази държава да използва този потенциал”, коментира Хамид Хамид, ДПС. <br/><br/>От БСП нито коментираха, нито издигнаха свой кандидат. А алтернативната кандидатура - Симеон Найденов от „Воля”, коментира шансовете си така:<br/><br/>„Това зависи от народните представители, но щом съм приел - може би да.” <br/><br/>В случай, че Цацаров бъде избран, е възможно Иван Гешев да стане главен прокурор още преди 10 януари следващата година.</p>
      <p>„Няма пречка при наличие на указ, с който господин Гешев вече е назначен за главен прокурор, той да встъпи и да започне да изпълнява функциите си на главен прокурор, т.е. за почне неговия мандат”, обясни Даниела Машева, член на ВСС. <br/><br/>Друг вариант е постът на Цацаров да бъде поет временно от някой от досегашните му заместници.</p>
    </article>
  </body>
</html>