<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/poel-gekroond-tot-wielrenner-jaar-2019/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T19:40:17+00:00"/>
    <meta property="og:title" content="Van der Poel en Van Vleuten gekroond tot wielrenners van het jaar 2019"/>
    <meta property="og:description" content="Een mooie prijs voor Matthieu van der Poel. De 24-jarige Nederlander is namelijk voor het eerst in zijn nog jonge carrière uitgeroepen tot wielrenner van het jaar. Dit seizoen won VdP verrassend de Amstel Gold Race, Dwars door Vlaanderen en de Brabantse Pijl. Daarnaast werd hij wereldkampioen veldrijden en won hij 3 wereldbekerwedstrijden op de…"/>
  </head>
  <body>
    <article>
      <h1>Van der Poel en Van Vleuten gekroond tot wielrenners van het jaar 2019</h1>
      <address>
        <time datetime="2019-11-20T19:40:17+00:00">20 Nov 2019, 19:40</time>
      </address>
      <p>
        <b>Een mooie prijs voor Matthieu van der Poel. De 24-jarige Nederlander is namelijk voor het eerst in zijn nog jonge carrière uitgeroepen tot wielrenner van het jaar.</b>
      </p>
      <p>Dit seizoen won VdP verrassend de Amstel Gold Race, Dwars door Vlaanderen en de Brabantse Pijl. Daarnaast werd hij wereldkampioen veldrijden en won hij 3 wereldbekerwedstrijden op de mountainbike (een categorie waarin hij óók Europees kampioen werd). Van der Poel volgt Tom Dumoulin op als wielrenner van het jaar.<br/><br/>Van der Poel was vanavond zelf niet bij prijsuitreiking aanwezig in Den Bosch, vanwege de begrafenis van zijn opa Raymond Poulidor een dag eerder in het Franse dorp Saint-Léonard-de-Noblat.<br/><br/><b>Wielrenster van het jaar</b><br/>De Keetie van Oosten-Hage Bokaal, de trofee voor beste wielrenster van het jaar, ging naar Annemiek van Vleuten (37) die dit jaar met een megalomane solo van meer dan 100 kilometer wereldkampioen op de weg werd. Daarnaast won Van Vleuten de Giro Rosa, Luik-Bastenaken-Luik en Strade Bianche. Net als bij de mannen waren onder de genomineerden bij de vrouwen ook veel winnaars. Van Vleuten werd verkozen boven Anna van der Breggen, Kirsten Wild, Marianne Vos, Amy Pieters en BMX-er Laura Smulders.<br/><br/><b>Toekomst</b><br/>Er werd ook de prijs voor de renner van de toekomst uitgereikt. Die ging naar de 20-jarige Lorena Wiebes. Zij boekte 15 zeges dit jaar en werd onder meer Nederlands kampioen bij de vrouwen.</p>
      <figure>
        <img src="https://sportnieuws.nl/app/uploads/2019/11/imageName140792016_original.jpg"/>
      </figure>
    </article>
  </body>
</html>