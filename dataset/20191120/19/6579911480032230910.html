<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23503632-antrenorul-sinisa-mihajlovic-bologna-fost-externat-dupa-tratamentul-pentru-leucemie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T19:18:00+00:00"/>
    <meta property="og:title" content="Antrenorul Sinisa Mihajlovic (Bologna) a fost externat după tratamentul pentru leucemie"/>
    <meta property="og:description" content="​Tehnicianul grupării Bologna, Sinisa Mihajlovic, a fost externat miercuri dimineață, 20 noiembrie, din spitalul Sant’Orsola din Bologna, după ce a terminat cel de-al treilea ciclu din"/>
  </head>
  <body>
    <article>
      <h1>Antrenorul Sinisa Mihajlovic (Bologna) a fost externat după tratamentul pentru leucemie</h1>
      <address><time datetime="2019-11-20T19:18:00+00:00">20 Nov 2019, 19:18</time> by <a rel="author">Silviu Dumitru</a></address>
      <p><b>​Tehnicianul grupării Bologna, Sinisa Mihajlovic, a fost externat miercuri dimineață, 20 noiembrie, din spitalul Sant’Orsola din Bologna, după ce a terminat cel de-al treilea ciclu din tratamentul pentru leucemie.<br/></b><br/>Potrivit presei din Italia, acest al treilea ciclu de tratament era considerat cel mai important, iar sârbul părea într-o stare de spirit bună. Soţia antrenorului, Arianna, a postat o fotografie pe Instagram în care apar cei doi în faţa spitalului.<br/><br/>"Nu există ceva mai frumos... Înapoi acasă", <b>a scris partenera de viață a lui Sinisa Mihajlovic.</b></p>
      <figure>
        <embed-post data-src="https://www.instagram.com/p/B5FiYK4icMH" data-service="Instagram"/>
      </figure>
      <p>Sinisa Mihajlovic a anunţat în iulie că suferă de leucemie. De atunci, el a condus echipa Bologna de pe bancă la câteva meciuri, când i-au permis medicii.<br/><br/>În vârstă de 50 de ani, Sinisa Mihajlovic şi-a prelungit, în iunie, contractul cu Bologna, acum valabil până în 2022, transmite Mediafax.<br/><br/><br/> </p>
    </article>
  </body>
</html>