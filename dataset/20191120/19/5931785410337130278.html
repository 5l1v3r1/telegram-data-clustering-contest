<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/murinjo-odradio-prvi-trening-i-dao-prvo-obecanje-kao-menadzer-totenhema/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T19:15:47+00:00"/>
    <meta property="og:title" content="Murinjo odradio prvi trening i dao prvo obećanje kao menadžer Totenhema"/>
    <meta property="og:description" content="Novi menadžer Totehema, Žoze Murinjo, odradio je prvi trening sa ekipom i dao prvi intervju na novom poslu. Portugalac je pred duel sa Vest Hemom predstojećeg vikenda rekao da je veoma srećan zbog preuzimanja Totenhema i da nije tako srećan ne bi ni dolazio u ovaj klub. – Šta mogu da obećam? Strast prema poslu, […]"/>
  </head>
  <body>
    <article>
      <h1>Murinjo odradio prvi trening i dao prvo obećanje kao menadžer Totenhema</h1>
      <address><time datetime="2019-11-20T19:15:47+00:00">20 Nov 2019, 19:15</time> by <a rel="author">Zile</a></address>
      <p>Novi menadžer Totehema, Žoze Murinjo, odradio je prvi trening sa ekipom i dao prvi intervju na novom poslu.</p>
      <p>Portugalac je pred duel sa Vest Hemom predstojećeg vikenda rekao da je veoma srećan zbog preuzimanja Totenhema i da nije tako srećan ne bi ni dolazio u ovaj klub.</p>
      <p>– <b>Šta mogu da obećam? Strast prema poslu, ali i prema klubu. Velika je privilegija kada trener dođe u klub i ima osećaj sreće zbog tima koji će trenirati. Ovo nisu samo trenutne reči, ovo vam ne govorim kao trener Totenhema, ovo sam ponavljao više puta u poslednje tri, četiri godine, čak i kao protivnik. Igrati protiv Totenhema na Vajt Hart Lejnu uvek je bilo teško i lepo, to je jedno od mesta na koje sam odlazio sa strašću i poštovanjem</b>, rekao je Murinjo za klupski sajt.</p>
      <p>Potencijal koji ima Totenhem je veliki.</p>
      <p>– <b>Uvek sam govorio o potencijalu kluba, o kvalitetu igrača Totenhema, o sjajnom radu koji je klub sprovodio. Zaista mi se dopadaju igrači koje imam, posebno mladi igrači, jer ne postoji trener na svetu koji ne voli da radi sa mladim fudbalerima i pomogne u njihovom razvoju.</b></p>
      <p>Uslove za rad koje ima Totenhem nema nijedan drugi klub, smatra Murinjo.</p>
      <p>– <b>Totenhem trenutno ima najbolji stadion na svetu, tereni za trening se možda mogu uporediti sa nekim klubovima američkog fudbala, u Evropi takvih nema, a bio sam na najboljim mestima. I to je nešto na šta možemo da budemo veoma ponosni.</b></p>
      <p>Portugalac je obećao mnogo bolju poziciju na kraju sezone.</p>
      <p>– <b>Znamo gde smo i znamo da tu ne pripadamo. Igraćemo utakmicu po utakmicu, pobedu po pobedu i na kraju sezone videćemo gde smo. Ali znam da ćemo biti na sasim drugačijoj poziciji. Radujem se izazovima i prilici da donesem radost svima koji vole ovaj klub</b>, zaključio je novi trener Totenhema.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/srbin-prvo-murinjovo-pojacanje-u-totenhemu/"/>
        <a href="https://www.sportskacentrala.com/2019/11/20/murinjo-novi-trener-totenhema/"/>
        <a href="https://www.sportskacentrala.com/2019/11/19/kraj-ljubavi-totenhem-otpustio-poketina/"/>
        <a href="https://www.sportskacentrala.com/2019/11/09/crveno-beli-ipak-zaustavili-totenhem-sefild-jaci-od-var-a-raspolozeni-englezi/"/>
        <a href="https://www.sportskacentrala.com/2019/11/06/milojevic-ovo-je-nivo-vise-poketino-bilo-je-sjajno-iskustvo-igrati-ovde/"/>
        <a href="https://www.sportskacentrala.com/2019/11/06/son-ugasio-nade-delija-video/"/>
        <a href="https://www.sportskacentrala.com/2019/11/06/zvezda-gubi-na-poluvremenu-stativa-precka-pa-lo-selso-video/"/>
        <a href="https://www.sportskacentrala.com/2019/11/06/live-crvena-zvezda-totenhem/"/>
        <a href="https://www.sportskacentrala.com/2019/11/06/milojevic-spremio-iznenadjenje-son-i-kejn-napadaju-zvezdu/"/>
      </related>
    </article>
  </body>
</html>