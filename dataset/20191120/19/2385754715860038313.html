<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598349/ypeks-thlipsi-gia-thanato-teos-arxiepiskopou-thyateiron-kai-megalis-vretanias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T19:53:00+00:00"/>
    <meta property="og:title" content="ΥΠΕΞ: Θλίψη για θάνατο τέως Αρχιεπισκόπου Θυατείρων και Μεγάλης Βρετανίας"/>
    <meta property="og:description" content="Την θλίψη του για την κοίμηση του τέως Προκαθημένου της Ιεράς Αρχιεπισκοπής Θυατείρων και Μεγάλης Βρετανίας, Αρχιεπισκόπου Γρηγορίου, εκφράζει, σε..."/>
  </head>
  <body>
    <article>
      <h1>ΥΠΕΞ: Θλίψη για θάνατο τέως Αρχιεπισκόπου Θυατείρων και Μεγάλης Βρετανίας</h1>
      <address><time datetime="2019-11-20T19:53:00+00:00">20 Nov 2019, 19:53</time> by <a rel="author">SigmaLive</a></address>
      <p>Την θλίψη του για την κοίμηση του τέως Προκαθημένου της Ιεράς Αρχιεπισκοπής Θυατείρων και Μεγάλης Βρετανίας, Αρχιεπισκόπου Γρηγορίου, εκφράζει, σε ανακοίνωση του, την οποία μεταδίδει το ΓΤΠ, το Υπουργείο Εξωτερικών.</p>
      <p>«Ο μ. Ιεράρχης, με καταγωγή από τον κατεχόμενο Μαραθόβουνο της Καρπασίας, στήριξε έμπρακτα με το πολυσχιδές έργο του την κυπριακή Παροικία στο Ηνωμένο Βασίλειο. Με την προσωπικότητα και την δράση του κατάφερε να κερδίσει την αγάπη και τον σεβασμό όχι μόνο των Κυπρίων της παροικίας, αλλά και των Βρετανών συνομιλητών του. Σε συνεργασία με άλλους Αρχιεράρχες, προώθησε τον διαθρησκευτικό διάλογο και την αλληλοκατανόηση μεταξύ των θρησκειών», αναφέρει.<br/><br/>Τέλος, το Υπουργείο Εξωτερικών εκφράζει τα ειλικρινή του συλλυπητήρια προς την Ιερά Αρχιεπισκοπή Θυατείρων και Μεγάλης Βρετανίας καθώς και στους οικείους του μ. Αρχιεπισκόπου.</p>
    </article>
  </body>
</html>