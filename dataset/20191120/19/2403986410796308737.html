<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/shho_mozhna_piti_dityam_do_roku_i_pislya_5_rokiv_spisok_napoyiv_n1236678"/>
    <meta property="og:site_name" content="24 Канал"/>
    <meta property="article:published_time" content="2019-11-20T19:47:00+00:00"/>
    <meta property="og:title" content="Які напої можна пити дітям до 5 років, а які – категорично ні"/>
    <meta property="og:description" content="Чи треба давати дітям чай, з якого віку допустимі соки та чи є сенс пити дітям компот. Такі питання часто турбують батьків і не дарма. Адже харчування дітей важлива справа, у ранньому віці формуються харчові звички, що в майбутньому матиме вплив на здоров'я дитини."/>
  </head>
  <body>
    <article>
      <h1>Які напої можна пити дітям до 5 років, а які – категорично ні</h1>
      <address><time datetime="2019-11-20T19:47:00+00:00">20 Nov 2019, 19:47</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Чи треба давати дітям чай, з якого віку допустимі соки та чи є сенс пити дітям компот. Такі питання часто турбують батьків і не дарма. Адже харчування дітей важлива справа, у ранньому віці формуються харчові звички, що в майбутньому матиме вплив на здоров'я дитини.</b>
      </p>
      <p>Про здоровий вибір напоїв для дітей до 5 років розповів гастроентеролог, педіатр <a href="https://www.instagram.com/dr_kozhevin/">Роман Кожевин.</a></p>
      <blockquote>Читайте також: <a href="https://24tv.ua/health/sindrom_sdug__koli_ne_slid_zvinuvachuvati_u_nevihovanosti_a_varto_likuvati__suprun_n1235852">Синдром СДУГ: коли діти не просто гіперактивні, а потребують лікування – Супрун</a></blockquote>
      <h3>Які напої пити дітям: вікові рекомендації</h3>
      <p>Важливо пам'ятати, що у віці до 6 місяців діти повинні пити тільки грудне молоко або суміш.</p>
      <p>До 6 місяців крім води категорично не можна нічого.</p>
      <p>Діти від 6 до 12 місяців можуть пити воду під час їжі з і після моменту введення прикорму; соки не рекомендуються в цьому віці.</p>
      <p>У віці від 12 до 24 місяців діти можуть пити незбиране молоко і воду, невеликий обсяг 100% фруктового соку.</p>
      <p>У віці від 2 до 5 років молоко та вода все ще є потрібними напоями, а також 100% фруктовий сік (фреш).</p>
      <figure>
        <img src="https://24tv.ua/resources/photos/news/620_DIR/201911/1236678_10165497.jpg?201911144147"/>
        <figcaption>Соки слід давати дітям з 12 місяців</figcaption>
      </figure>
      <h3>Скільки соку пити дітям</h3>
      <p>Для дітей 1-3 років не більше 120 мл;</p>
      <p>Діти 3-5 років не більше 240 мл.</p>
      <p>Раніше соки рекомендували з 6 міс у вигляді догодовування (фруктові пюре/соки), <b>за новими рекомендаціями соки вводимо після 12 міс.</b></p>
      <p>У віці до 5 років не рекомендується ароматизоване молоко (зі смаком полуниці, шоколаду), напої, що містять кофеїн, доданий цукор або замінники цукру.</p>
      <h3>Куди ж віднести улюблений компот</h3>
      <p>Традиційно всі діти люблять компот – напій з фруктів, ягід або сухофруктів. Якщо компот без додавання цукру – його можна віднести до низькокалорійних напоїв. Компот може замінювати частину добової потреби рідини, але залишаємо акцент на воді.</p>
      <figure>
        <img src="https://24tv.ua/resources/photos/news/620_DIR/201911/1236678_10165522.jpg?201911144352"/>
        <figcaption>Компот якщо й давати дитині, то без цукру</figcaption>
      </figure>
      <p>Напої грають важливу роль у здоров'ї маленьких дітей, тому, що вони складають більшу частину раціону в ранньому віці.</p>
      <p>Формування правильних вподобань щодо напоїв у дитячому віці може допомогти знизити ризик несприятливих наслідків для здоров'я, таких як зубний карієс і ожиріння.</p>
      <blockquote>Читайте також: <a href="https://24tv.ua/health/mrt_dovelo_smartfoni_zminyuyut_mozok_ditey_n1229659">МРТ довело: смартфони змінюють мозок дітей</a></blockquote>
      <h3>Чому малюкам не варто давати чай</h3>
      <p>Чай не рекомендовано вводити в раціон малят раннього віку. Адже до його складу входять речовини, які здатні знижувати здатність організму всмоктувати залізо. Як результат у малюка <b>може розвинутися залізодефіцитна анемія.</b></p>
      <figure>
        <img src="https://24tv.ua/resources/photos/news/620_DIR/201911/1236678_10165565.jpg?201911144651"/>
        <figcaption>Чай слід обмежити в раціоні малюка</figcaption>
      </figure>
      <p>Чай <b>гальмує процеси утворення вітаміну D</b> і викликає накопичення сечової кислоти, яка погано виводиться дитячими нирками.</p>
      <p>Ромашковий чай, наприклад, подібно до зеленого чаю знижує здатність дитячого організму засвоювати залізо з харчових продуктів.</p>
      <p>Крім того, на сьогодні не вистачає науково обґрунтованих даних про вплив різноманітних трав та їхніх комплексів на організм малюків.</p>
      <p>Хоча сам по собі чай не характеризується високим ступенем алергенності, іноді він може <b>провокувати виникнення головних болів.</b></p>
      <p>До того ж, у процесі виробництва чаю до нього можуть потрапити дріжджі, на які у деяких малюків може проявлятися алергія.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>