<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/almanya-buyukelciliginin-turk-avukat-casusluk-suclamas-yla-gozalt-na-al-nd"/>
    <meta property="og:site_name" content="euronews"/>
    <meta property="article:published_time" content="2019-11-20T19:33:57+00:00"/>
    <meta property="og:title" content="Almanya'nın Ankara Büyükelçiliği'nin avukatı gözaltına alındı"/>
    <meta property="og:description" content="Almanya'nın Ankara Büyükelçiliği avukatının 'casusluk' şüphesiyle gözaltına alındığı bildirildi. Almanya'nın önde gelen medya kuruluşlarından Spiegel tarafından ortaya atılan iddia Almanya Dışişleri Bakanlığı tarafından doğrulandı."/>
  </head>
  <body>
    <article>
      <h1>Almanya'nın Ankara Büyükelçiliği'nin avukatı gözaltına alındı</h1>
      <address><time datetime="2019-11-20T19:33:57+00:00">20 Nov 2019, 19:33</time> by <a rel="author">euronews </a></address>
      <p>Almanya'nın Ankara Büyükelçiliği avukatının 'casusluk' şüphesiyle gözaltına alındığı bildirildi.</p>
      <p>Almanya'nın önde gelen medya kuruluşlarından Spiegel tarafından ortaya atılan iddia Almanya Dışişleri Bakanlığı tarafından doğrulandı.</p>
      <p>Haberde, 'Alman hükümetinin, avukatın elindeki Türk muhaliflere ait hassas bilgilerin MİT'in eline geçmesinden endişe edildiği' bilgisi yer aldı.</p>
      <p>"Alman-Türk ilişkileri başka ciddi bir sınavla karşı karşıya" başlığıyla verilen haberin detayında, Büyükelçilik, Türk avukatı, Almanya'daki Türk vatandaşlarının iltica işlemleriyle ilgili olarak Türkiye'de bilgi toplaması için görevlendirdi.</p>
      <p>Görevli avukatın 'Almanya'da iltica talebinde bulunan muhaliflerin Türkiye'ye döndüklerinde ceza alıp almayacakları, eğer dönerlerse cezaevine konulup konulmayacağı' gibi konularda bilgi edinmeye çalışıyordu.</p>
      <p>Haberde ayrıca Alman Dışişleri Bakanlığı'nın daha sonra bu 'hassas' bilgi ve bulguları iltica işlemlerine karar veren Federal Göçmen ve Mülteciler Dairesine (Bamf) ilettiği yer aldı.</p>
      <p>Alman medyası, aralarında Gülen cemaati üyeleri ve bazı Kürtlerin bulunduğu 50 kadar Türk vatandaşının bilgilerinin Türk istihbarat biriminin eline geçmiş olmasından endişe duyulduğunu aktardı.</p>
      <p>Adı açıklanmayan Türk avukatın eylül ayı ortalarında gözaltına alındığı ve Almanya'nın Ankara Büyükelçiliğinin avukatın serbest bırakılması için Türk makamları nezdinde birkaç defa girişimde bulunduğu kaydedildi.</p>
      <p>Bu bağlamda Büyükelçi Martin Erdmann'ın Türk yetkililere, bu durumun rutin bir süreç olduğunu dile getirdiği yer aldı. Ancak olumlu bir sonuç alınmadığı belirtildi.</p>
      <p>Gözaltını kınayan Almanya Dışişleri Bakanlığı'nın avukatın derhal salınmasını istediği ortaya çıktı.</p>
      <p>Alman DPA Haber Ajansı, Almanya Dışişleri'nden adı açıklanmayan bir yetkiliye dayandırdığı haberinde, olayın doğruluğunu teyit etti.</p>
    </article>
  </body>
</html>