<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%a1%d7%a4%d7%95%d7%a8%d7%98/%d7%91%d7%a9%d7%9c-%d7%a1%d7%99%d7%91%d7%95%d7%aa-%d7%a8%d7%a4%d7%95%d7%90%d7%99%d7%95%d7%aa-%d7%a8%d7%95%d7%a0%d7%99-%d7%90%d7%95%d7%95%d7%90%d7%98-%d7%99%d7%99%d7%a2%d7%93%d7%a8-%d7%9e%d7%a9%d7%91%d7%95%d7%a2-%d7%90%d7%99%d7%9e%d7%95%d7%a0%d7%99%d7%9d-%d7%a9%d7%9c-%d7%9e-%d7%a1-%d7%90%d7%a9%d7%93%d7%95%d7%93-419026/2"/>
    <meta property="og:site_name" content="אשדוד נט"/>
    <meta property="article:published_time" content="2019-11-20T19:51:00+00:00"/>
    <meta property="og:title" content="בשל סיבות רפואיות: רוני אוואט ייעדר משבוע אימונים של מ.ס אשדוד"/>
    <meta property="og:description" content="בשל סיבות רפואיות ובעצת הרופאים, רוני אוואט מאמן מ.ס אשדוד הצטווה לנוח שבוע בביתו. מי שיעביר את האמונים בינתיים עד המשחק מול כפ&quot;ס הוא משה אוחיון. מאשדוד נמסר: &quot;בשל סיבות רפואיות, רוני אוואט מאמן הקבוצה ייעדר מהאימונים בשבוע הקרוב על פי המלצת רופאיו וישהה בביתו. הקבוצה תמשיך בהכנותיה ואת האימונים באופן רגיל&quot;"/>
  </head>
  <body>
    <article>
      <h1>בשל סיבות רפואיות: רוני אוואט ייעדר משבוע אימונים של מ.ס אשדוד</h1>
      <address><time datetime="2019-11-20T19:51:00+00:00">20 Nov 2019, 19:51</time> by <a rel="author">שחר כחלון</a></address>
      <h3>בשל סיבות רפואיות ובעצת הרופאים, רוני אוואט מאמן מ.ס אשדוד הצטווה לנוח שבוע בביתו. מי שיעביר את האמונים בינתיים עד המשחק מול כפ"ס הוא משה אוחיון. מאשדוד נמסר: "בשל סיבות רפואיות, רוני אוואט מאמן הקבוצה ייעדר מהאימונים בשבוע הקרוב על פי המלצת רופאיו וישהה בביתו. הקבוצה תמשיך בהכנותיה ואת האימונים באופן רגיל"</h3>
      <p>מאמן <a href="https://www.ashdodnet.com/%d7%a1%d7%a4%d7%95%d7%a8%d7%98/%d7%9b%d7%93%d7%95%d7%a8%d7%92%d7%9c">מ.ס. אשדוד</a>, רוני אוואט, הצטווה לנוח בימים הקרובים ולא יעביר את אימוני הקבוצה. הבקשה הגיע כמובן מ<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A8%D7%95%D7%A4%D7%90%D7%99%D7%9D">רופא</a>יו של אוואט שחוששים לשלומו ולכן ביקשו ממנו שינוח בבית בשבוע הקרוב.<br/>כזכור בקיץ האחרון אוואט אושפז למשך שבועיים בעקבות <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">אירוע</a> לבבי ובאותה תקופה היה חשש שלא יוכל לשוב לאמן. <br/>באשדוד מקווים שההעדרות שלו תהיה קצרה ושאחרי מנוחה בת שבוע הוא יחזור לעמוד על הקווים. בימים האחרונים אוואט הרגיש לא טוב, עבר בדיקות, עבר <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A8%D7%95%D7%A4%D7%90%D7%99%D7%9D">טיפול רפואי</a> והתבקש לנוח בביתו. </p>
      <figure>
        <img src="https://www.ashdodnet.com/dyncontent/2019/9/16/7b233b87-b937-470e-a469-12ee70e66eeb.JPG"/>
      </figure>
      <p>באשדוד ימתינו לפחות כשבוע להתאוששות של אוואט ולהחלטת ה<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A8%D7%95%D7%A4%D7%90%D7%99%D7%9D">רופאים</a> אם ומתי יוכל לשוב לעמדת המאמן או שיהיה זקוק לתקופת החלמה ארוכה יותר.<br/>לעוזרו של אוואט משה אוחיון אין תעודת פרו, והבעלים ג'קי בן זקן יחליט על דרך הפעולה יחד עם אוואט בימים הקרובים.</p>
      <p>בהודעת המועדון נכתב היום: "בשל סיבות רפואיות, המאמן רוני אוואט ייעדר מהאימונים בשבוע הקרוב על פי המלצת <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A8%D7%95%D7%A4%D7%90%D7%99%D7%9D">רופא</a>יו וישהה בביתו. הקבוצה תמשיך בהכנותיה באופן רגיל ואת האימונים יעביר עוזרו של אוואט, משה אוחיון".</p>
      <p>בעוד כשבוע וחצי במוצ"ש (30/11) בשעה 18:00 תארח הקבוצה את הפועל כפר סבא.</p>
      <p>
        <b>
          <u>צילום: אורי קריספין</u>
        </b>
      </p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>