<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829154.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T19:30:00+00:00"/>
    <meta property="og:title" content="پاریس باز هم نگران اغتشاش‌گران شد!"/>
    <meta property="og:description" content="به گزارش مهر به نقل از رویترز، «آگنس ون در مول» (Agnes von der Muhll) سخنگوی وزارت امور خارجه فرانسه امروز چهارشنبه با دخالت در امور داخلی ایران ادعا کرد که از گزارش  های منتشره پیرامون تعداد تلفات کشته شدگان اغتشاش گران در ایران نگران است!"/>
  </head>
  <body>
    <article>
      <h1>پاریس باز هم نگران اغتشاش‌گران شد!</h1>
      <address>
        <time datetime="2019-11-20T19:30:00+00:00">20 Nov 2019, 19:30</time>
      </address>
      <p>سخنگوی وزارت امور خارجه فرانسه با ابراز نگرانی درباره اغتشاش‌گران حوادث اخیر در ایران از تهران خواست تا به تعهدات حقوق بشری خود احترم بگذارد!</p>
      <p>به گزارش مهر به نقل از رویترز، «آگنس ون در مول» (Agnes von der Muhll) سخنگوی وزارت امور خارجه فرانسه امروز چهارشنبه با دخالت در امور داخلی ایران ادعا کرد که از گزارش  های منتشره پیرامون تعداد تلفات کشته شدگان اغتشاش گران در ایران نگران است!</p>
      <p>سخنگوی وزارت امور خارجه فرانسه در این باره اعلام کرد: از این گزارش ها عمیقاً نگران هستیم. پاریس از تهران می خواهد تا به تعهدات حقوق بشری خود احترم بگذارد.</p>
      <p>این در حالیست که وزارت خارجه فرانسه ۲ روز پیش در اظهاراتی مداخله جویانه مدعی «لزوم احترام به آزادی بیان و حق اعتراضات مسالمت‌آمیز» در ایران شده بود.</p>
      <p>درخواست برای آن چه وزارت خارجه فرانسه «اعتراض مسالمت‌آمیز» در ایران عنوان کرده، در حالی است که تنها چند روز پیش از این، تظاهرات جلیقه زردها در فرانسه با دخالت پلیس به خشونت کشیده شد.</p>
      <p>پیش از فرانسه، دیگر مقامات غربی از جمله مقامات آمریکایی و آلمانی نیز در اظهارات مداخله آمیز مشابهی به تحولات ایران واکنش نشان داده بودند.</p>
      <p>این در حالی است که طی چند روز گذشته در نتیجه تحرکات اغتشاش‌گران در برخی نقاط ایران، آسیب‌های قابل توجهی به اموال عمومی وارد شده و برخی ساختمان‌ها دچار آسیب شده‌اند. اعتراضات در ایران به نرخ جدید بنزین صورت گرفت که توسط عده ای آشوبگر به خشونت کشیده شد.</p>
    </article>
  </body>
</html>