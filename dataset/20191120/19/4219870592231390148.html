<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831427-Svirali-za-ajkule-one-nisu-dosle-Neobican-koncert-grupe-Kis"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T19:30:00+00:00"/>
    <meta property="og:title" content="Svirali za ajkule, one nisu došle: Neobičan koncert grupe &quot;Kis&quot;"/>
    <meta property="og:description" content="Ideja je bila da publika budu velike bele ajkule, koje vole niskofrekventne zvuke rokenrola"/>
  </head>
  <body>
    <article>
      <h1>Svirali za ajkule, one nisu došle: Neobičan koncert grupe "Kis"</h1>
      <address><time datetime="2019-11-20T19:30:00+00:00">20 Nov 2019, 19:30</time> by <a rel="author">V.N.</a></address>
      <p>
        <b>Ideja je bila da publika budu velike bele ajkule, koje vole niskofrekventne zvuke rokenrola</b>
      </p>
      <p>AMERIČKI rokeri "Kis" otkazali su turneju po Australiji i Novom Zelandu, jer se gitarista i pevač Pol Stenli razboleo od gripa. Međutim, preostala tri člana - bas gitarista i pevač Džin Simons, drugi gitarista Tomi Tajer i bubnjar Erik Singer, ipak su se uputili u Zemlju kengura, kako bi odsvirali koncert na brodu, usidrenom kod Port Linkolna, u znak podrške Australijskom društvu za zaštitu mora. Ideja je bila da publika budu velike bele ajkule, koje vole niskofrekventne zvuke rokenrola.</p>
      <p>Ali, ajkule se nisu pojavile! "Kis" je rokao, brod se ljuljao, bilo je reflektora i mašina za dim, sve što se podrazumeva na koncertu ove grupe. Na brodu je sa članovima grupe "Kis" bilo još osam ljudi koji su platili za ovo zadovoljstvo, kao i nekoliko medija. Na čamcima koji su okruživali brod bilo je ukupno oko 50 ljudi.</p>
      <p>- Ljudi, ovo je verovatno najzanimljiviji koncert koji smo ikada odsvirali. Želim svoj autogram nakon ovoga - rekao je Džin Simons, vođa grupe "Kis", koja će u decembru nastaviti oproštajnu turneju "Kraj puta" u Japanu, a zatim 2020. i u Americi i Evropi.</p>
      <p>
        <i>
          <b>Pročitajte i: </b>
        </i>
        <a href="http://www.novosti.rs/vesti/scena.147.html:831214-Cunetova-zelja-sad-je-ispunjena-Promovisan-album-cerki-Predraga-Gojkovica-Katarine-i-Natase-FOTO">Cunetova želja sad je ispunjena: Promovisan album ćerki Predraga Gojkovića, Katarine i Nataše (FOTO)</a>
      </p>
      <figure>
        <img src="http://www.novosti.rs/upload/images/2019b//11/21n/16-svirali-foto-epa%20(2).jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/reportaze/aktuelno.293.html:807341-Pronadjena-nova-vrsta---dzepna-ajkula"/>
        <a href="http://www.novosti.rs/vesti/scena.147.html:764861-TUZBA-ZA-SEKSUALNO-UZNEMIRAVANjE-Zena-tvrdi-da-je-Dzin-Simons-hvatao-za-medjunozje"/>
        <a href="http://www.novosti.rs/vesti/planeta.300.html:743027-U-JADRAN-STIGLE-NOVE-OPASNE-VRSTE-AJKULA-Evo-zasto-brojne-morske-vrste-menjaju-staniste"/>
        <a href="http://www.novosti.rs/vesti/naslovna/zanimljivosti/aktuelno.288.html:741601-Amerikancu-ce-suditi-jer-ukrao---ajkulu"/>
      </related>
    </article>
  </body>
</html>