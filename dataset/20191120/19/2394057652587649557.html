<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/star-wars-jedi-fallen-order-uwazajcie-na-ten-blad-bo-utkniecie.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T19:27:00+00:00"/>
    <meta property="og:title" content="Star Wars Jedi: Fallen Order - uważajcie na ten błąd, bo utkniecie"/>
    <meta property="og:description" content="Star Wars Jedi: Fallen Order zawiera rozmaite błędy i niedociągnięcia, ale jedno z nich może okazać się szczególnie uciążliwe dla graczy. Lepiej uważajcie!"/>
  </head>
  <body>
    <article>
      <h1>Star Wars Jedi: Fallen Order - uważajcie na ten błąd, bo utkniecie</h1>
      <h2>Star Wars Jedi: Fallen Order zawiera rozmaite błędy i niedociągnięcia, ale jedno z nich może okazać się szczególnie uciążliwe dla graczy. Lepiej uważajcie!</h2>
      <address><time datetime="2019-11-20T19:27:00+00:00">20 Nov 2019, 19:27</time> by <a rel="author">pepsi</a></address>
      <figure>
        <img src="https://img6.gram.pl/txku20191120192801730sdso.jpg"/>
      </figure>
      <p>Jeśli zawierzyć <a href="https://www.gram.pl/news/2019/11/15/pierwsze-oceny-star-wars-jedi-fallen-order-arcydzielo-nie-ale-recenzenci-i-tak-pokochali-singlowe-star-wars.shtml">ocenom recenzentów</a> (średnie powyżej 80 punktów na 100), <b>Star Wars Jedi: Fallen Order</b> to bardzo udana gra. Nie zmienia to jednak faktu, że swoje za uszami ma, a jeden z błędów może sprawić użytkownikom wyjątkowo dużo kłopotu.</p>
      <p>Po pierwszej wizycie na planecie Bogano gracze mogą udać się na Zeffo (co zresztą sugeruje sama gra) lub Dathomir, gdzie czeka pewna interesująca zdobycz. Problem w tym, że aby uzyskać do niej dostęp, główny bohater musi mieć już opanowane określone umiejętności specjalne, co na tym etapie nie ma racji bytu. Większość planety staje się przez to niedostępna.</p>
      <p>W pewnym miejscu gracze muszą przeskoczyć między dwiema platformami, co udaje się dzięki zastosowaniu podwójnego skoku. Tej umiejętności Cal Kestis jeszcze nie posiadł. Zwykle użytkownicy w tym momencie decydują się zawrócić, ale niektórym desperatom udaje się pokonać uskok. I w tym miejscu zaczynają się prawdziwe schody. Dalej trzeba bowiem wciąż korzystać z bardziej zaawansowanej Mocy, do której nie ma dostępu. Nie można też zawrócić. Tak oto dochodzimy do punktu, z którego nie da się wydostać.</p>
      <p><b>Electronic Arts </b>na szczęście jest świadome istnienia tego błędu i pracuje już nad jego rozwiązaniem. “<i>Będziemy nadal pracować nad wydajnością gry i wypuszczać łatki w ramach potrzeb, by gracze mogli w pełni cieszyć się czasem spędzonym przy grze</i>” – przekazali przedstawiciele firmy redakcji <i>Kotaku</i>. Na razie pozostaje natomiast unikać przedwczesnej wyprawy na Dathomir.</p>
      <p>gallery:13345</p>
      <p>
        <a href="https://www.sferis.pl/gaming-2011?q=star+wars+jedi">Gry Star Wars w sklepie sferis.pl</a>
      </p>
    </article>
  </body>
</html>