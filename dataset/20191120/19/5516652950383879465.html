<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426131/tha-dikastei-45xronos-gia-thn-katoxh-xasis"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T19:50:02+00:00"/>
    <meta property="og:title" content="Θα δικαστεί 45χρονος για την κατοχή χασίς"/>
    <meta property="og:description" content="Στο εδώλιο του Τριμελούς Εφετείου επί Κακουργημάτων Δωδεκανήσου θα καθίσει στις αρχές Δεκεμβρίου, 45χρονος κατηγορούμενος για διακίνηση ναρκωτικών ουσιών."/>
  </head>
  <body>
    <article>
      <h1>Θα δικαστεί 45χρονος για την κατοχή χασίς</h1>
      <address>
        <time datetime="2019-11-20T19:50:02+00:00">20 Nov 2019, 19:50</time>
      </address>
      <p>
        <b>Στο εδώλιο του Τριμελούς Εφετείου επί Κακουργημάτων Δωδεκανήσου θα καθίσει στις αρχές Δεκεμβρίου, 45χρονος κατηγορούμενος για διακίνηση ναρκωτικών ουσιών.</b>
      </p>
      <p>Ο 45χρονος από το Σουφλί κατηγορείται για 60 γραμμάρια χασίς που είχαν βρεθεί στην κατοχή του, κατά το ταξίδι του στην Πάτμο, πριν από επτά χρόνια.</p>
      <p>Σημειώνεται πως η υπόθεση θα εκδικαστεί στις 4 Δεκεμβρίου σε δεύτερο βαθμό, καθώς την Άνοιξη του 2018, είχε εξεταστεί από το Μονομελές Εφετείο επί Κακουργημάτων Δωδεκανήσου. Αν και ο 45χρονος δεν είχε εμφανιστεί στο δικαστήριο, εντούτοις η δίκη είχε γίνει κανονικά και μάλιστα του επιβλήθηκε ποινή κάθειρξης 8 ετών και χρηματικό πρόστιμο 10.000 ευρώ με την έφεση να μην έχει αναστέλλουσα δύναμη. Κατά της απόφασης αυτής ο 45χρονος άσκησε έφεση η οποία θα εκδικαστεί από το Τριμελές Εφετείο επί Κακουργημάτων Δωδεκανήσου. αλλά η υπόθεσή του εκδικάστηκε κανονικά ωσεί παρών.</p>
      <p>Σύμφωνα με το κατηγορητήριο, η σύλληψη του 45χρονου είχε γίνει τις πρώτες πρωινές ώρες στις 2 Αυγούστου 2012, από προσωπικό του Γραφείου Ασφαλείας του Υπολιμεναρχείου Πάτμου, με τη συνδρομή αστυνομικού σκύλου ανίχνευσης ναρκωτικών ουσιών, όταν κατά την αποβίβασή του από Ε/Γ–Ο/Γ πλοίο στο λιμάνι της Σκάλας Πάτμου, βρέθηκε να κατέχει, εντός των αποσκευών του, μία (01) συσκευασία η οποία περιείχε ακατέργαστη κάνναβη βάρους 61,4 γραμμαρίων.</p>
      <p>Ο 45χρονος παραπέμφθηκε στη δικαιοσύνη με τη δικογραφία που σχηματίστηκε από τη Λιμενική Αρχή Πάτμου ενώ οι ναρκωτικές ουσίες κατασχέθηκαν.</p>
    </article>
  </body>
</html>