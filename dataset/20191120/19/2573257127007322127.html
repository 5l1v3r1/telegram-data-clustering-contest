<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/samsung-galaxy-note-10-arriva-ledizione-speciale-a-tema-star-wars-626750"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T19:00:42+00:00"/>
    <meta property="og:title" content="Samsung Galaxy Note 10+, arriva l’edizione speciale a tema Star Wars"/>
    <meta property="og:description" content="Samsung ha realizzato un'edizione speciale del Galaxy Note 10+ che farà felici tutti i fan di Star Wars e non solo"/>
  </head>
  <body>
    <article>
      <h1>Samsung Galaxy Note 10+, arriva l’edizione speciale a tema Star Wars</h1>
      <h2>Samsung ha realizzato un'edizione speciale del Galaxy Note 10+ che farà felici tutti i fan di Star Wars e non solo</h2>
      <address><time datetime="2019-11-20T19:00:42+00:00">20 Nov 2019, 19:00</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/samsung-galaxy-star-wars.jpg"/>
      </figure>
      <p>Samsung ha avviato da qualche giorno una campagna pubblicitaria creata in <a href="https://www.tecnoandroid.it/2019/11/14/samsung-si-prepara-per-un-natale-a-tema-star-wars-624161">collaborazione con Lucasfilm basata su Star Wars</a>. Il lancio della partnership è avvenuto con un video pubblicitario che di fatto va ad <b>unire la “Galassia lontana lontana” con la linea Galaxy</b> del produttore coreano.</p>
      <p>Oggi invece, <a href="https://www.tecnoandroid.it/2019/11/12/samsung-galaxy-s10-in-arrivo-due-nuovi-tagli-di-memoria-per-il-device-623465">Samsung Electronics ha ufficializzato il debutto</a> di una<b> versione speciale di Galaxy Note10+ sempre basata su Star Wars</b>. La data di lancio è prevista <b>per il 10 dicembre in alcuni mercati selezionati</b>. Al momento Samsung ha confermato Australia, Danimarca, Finlandia, Francia, Germania, Norvegia, Russia, Spagna, Inghilterra e USA.</p>
      <p>Purtroppo,<b> l’Italia non rientra nella fase iniziale del lancio</b> ma il produttore potrebbe introdurre il device in un secondo momento considerando i molti paesi europei presenti in elenco. La data del lancio non è casuale, infatti <a href="https://www.tecnoandroid.it/2019/11/17/samsung-galaxy-s11-il-comparto-fotografico-sara-incredibile-625830">Samsung vuole sfruttare la finestra temporale</a> che precede <b>l’arrivo nelle sale di “Star Wars: L’Ascesa di Skywalker”</b> il prossimo 20 dicembre.</p>
      <p>Se<a href="https://news.samsung.com/global/samsung-announces-galaxy-note10plus-star-wars-special-edition"> l’annuncio della collaborazione</a> tra le due “Galassie” ha entusiasmato i fan, <a href="https://www.tecnoandroid.it/2019/11/13/honor-v30-ecco-la-prima-fotografia-scattata-con-il-nuovo-camera-phone-623929">questo device li farà letteralmente impazzire</a>. Le caratteristiche hardware del Galaxy Note10+ resteranno invariate, ma il device subirà delle interessanti modifiche estetiche e software. Saranno presenti dei richiami alla saga creata da George Lucas<b> sul retro dello smartphone con modifiche alla S Pen</b>. Samsung ha deciso anche di personalizzare gli sfondi, le icone e le animazioni, rendendole <b>tutte facilmente riconoscibili per gli amanti di Star Wars</b>.</p>
      <p>Inoltre, la confezione di vendita sarà caratterizzata da chiari riferimenti a Star Wars con una targhetta in metallo <a href="https://www.tecnoandroid.it/2019/11/15/soundcore-liberty-2-pro-e-apple-airpods-pro-ecco-il-teardown-624702">che la contraddistingue come edizione limitata</a>. All’interno saranno presenti anche una cover e le cuffie wireless Galaxy Buds per rendere questa edizione ancora più speciale. Purtroppo,<b> al momento non è stato comunicato il prezzo di lancio</b>.</p>
    </article>
  </body>
</html>