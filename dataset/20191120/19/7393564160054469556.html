<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2579633/andrij-hlivnuk-rozpoviv-u-lvovi-pro-ostannij-albom-ta-novu-bas-gitaristku-bumboksu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-20T19:21:00+00:00"/>
    <meta property="og:title" content="Андрій Хливнюк розповів у Львові про останній альбом та нову бас-гітаристку “Бумбоксу”"/>
    <meta property="og:description" content="Андрій Хливнюк розповів у Львові про останній альбом &quot;Таємний код: Рубікон&quot; та нову бас-гітаристку “Бумбоксу” Інну Невойт"/>
  </head>
  <body>
    <article>
      <h1>Андрій Хливнюк розповів у Львові про останній альбом та нову бас-гітаристку “Бумбоксу”</h1>
      <address><time datetime="2019-11-20T19:21:00+00:00">20 Nov 2019, 19:21</time> by <a rel="author">Юлія Лавришин</a></address>
      <p>
        <i>Фронтмен гурту “Бумбокс” Андрій Хливнюк напередодні свого концерту в межах туру на підтримку альбому “Таємний код: Рубікон” зустрівся з львівськими журналістами та розповів про новий альбом та суттєві зміни у складі гурту, зокрема про те, що вперше за 15 років до гурту приєдналась жінка — бас-гітаристка Інна Невойт.</i>
      </p>
      <p>Як розповів Андрій Хливнюк почав із новогу альбому, а саме пояснив його незвичну назву.</p>
      <p>“Таємний код, тому що в альбомі достатньо запозичень в інших гуртів і музикантів, згадок різних однієї з хвиль української музики. Рубікон, тому що довелося перелаштувати і знайти абсолютно нові актуальні сенси існування цієї команди як такої”, сказав Андрій Хливнюк.</p>
      <p>Із запозичень він зокрема мав на увазі пісню “Ангела” — рімейк на пісню гурту Крихітка Цахес  “Ангела як я”, у якому використали приспів з оригіналу й дописали до нього хіп-хопові куплети, аранжування.</p>
      <figure>
        <img src="https://s.032.ua/section/newsInText/upload/images/news/intext/000/051/465/1571739772-6623-900x600_5dd590a6c4545.jpeg"/>
      </figure>
      <p>Андрій Хливнюк також розповів про зміни у складі гурту. Зокрема колектив покинули гітаристи Андрій “Муха” Самойло, басист Денис Левченко, а також звукоінженер гурту Ігор Мельник. Їх замінили гітаристи Дмитро Кувалін, Олег Аджибаєв та бас-гітаристка Інна Невойт, яка стала першою жінкою у складі гурту, що проіснував уже 15 років.</p>
      <p>Жартуючи, фронтмен “Бумбоксу” підкреслив, що поява жінки вплинула на увесь колектив.</p>
      <p>“Це віртуозна музикантка з досвідом, лінгвістка, цікава, інтелігентна людина, гарна, — сказав Андрій Хливнюк про Інну Невойт. — Хлопці в мене і так гарні всі, а тепер такі щодня, як щойно з барбер-шопу. Але наша країна, на жаль, крім всіх інших проблем, має проблему гендерної нерівності, коли рожеві предмети в аптеці зазвичай удвічі дорожчі, ніж сині, коли жінка має нижчу зарплату лише тому, що вона жінка. Тому я хочу наголосити, що в нас не дівчина у команді з’явилась, а класний бас-гітарист. І вже потім якісь спідниці, підбори і все інше...”</p>
      <p>“Таємний код: Рубікон” — це восьмий альбом гурту “Бумбокс”, що складається з двох частину, другу з яких мають найближчим часом опублікувати. До альбому увійшли 11 пісень, зокрема “Тримай мене”, “Дрантя”, “Ангела”, записана в дуеті з Тіною Кароль “Безодня”, російськомовна пісня “ДШ”, а також “Твій на 100%” та “Побачимось”. Альбом записували в Україні, Франції та США.</p>
      <figure>
        <img src="https://s.032.ua/section/newsInText/upload/images/news/intext/000/051/465/ps20193503_5dd591db8e721.jpg"/>
      </figure>
      <p>Тур на підтримку цього триває з 19 вересня та охоплює 15 міст. У відповідь на запитання журналістки 032.ua Андрій Хливнюк сказав, що після закінчення цього туру менеджмент гурту почне працювати над організацією турне країнами Західної Європи, а також США та Канадою.</p>
      <p>У Львові відбудуться два концерти — 21 та 22 листопада у клубі “Малевич”. На обидва продано 100% квитків.</p>
      <p>Нагадаємо, 7 грудня, у Львові в нічному клубі Split <a href="https://www.032.ua/news/2578282/u-lvovi-na-cest-vidkritta-novogo-zalu-v-klubi-split-vistupit-spivacka-z-niderlandiv">виступить</a> виконавиця із Нідерландів Єва Сімонс.</p>
    </article>
  </body>
</html>