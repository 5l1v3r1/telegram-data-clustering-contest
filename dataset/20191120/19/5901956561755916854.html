<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/ti-ljudje-se-ne-zaljubljajo-zlahka-251869"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T19:19:00+00:00"/>
    <meta property="og:title" content="Ti ljudje se ne zaljubljajo zlahka"/>
    <meta property="og:description" content="Sodite med tiste, ki se na mah zaljubijo, ali one, ki so zelo odporni proti Kupidovim puščicam? To, da se le težko zaljubite, znanstveniki z univerze Ontario utemeljujejo z dejstvom, da ste nadpovp..."/>
  </head>
  <body>
    <article>
      <h1>Ti ljudje se ne zaljubljajo zlahka</h1>
      <h2>Obstaja lastnost, ki nekatere ovira pri tem, da bi podarili svoje srce.</h2>
      <address><time datetime="2019-11-20T19:19:00+00:00">20 Nov 2019, 19:19</time> by <a rel="author">M. F.</a></address>
      <p>Sodite med tiste, ki se na mah zaljubijo, ali one, ki so zelo odporni proti Kupidovim puščicam? To, da se le težko zaljubite, znanstveniki z univerze Ontario utemeljujejo z dejstvom, da ste nadpovprečno inteligentni.<br/><br/>​Kot so namreč dokazali v svoji študiji, je inteligenca pomemben dejavnik pri zaljubljenosti. Natančneje: višji, kot je inteligenčni količnik, težje nekdo podari srce. Zakaj? Izvajalci omenjene raziskave imajo na to vprašanje štiri odgovore.</p>
      <h3>Preveč razmišljajo</h3>
      <p>Inteligentni posamezniki vedno analizirajo svoja čustva, dejanja in posledice. Kar ne govori v prid temu, da bi se zgolj prepustili občutkom. ​Ko njihovo pozornost nekdo ujame, se jim poraja nešteto vprašanj: <i>Je samo simpatičen ali se zaljubljam? Kaj bi to, da bi se zaljubil, pomenilo zame? Si želim nekaj več ali le prijatelja? Zakaj bi se sploh zaljubil? Kako bi to vplivalo na moje življenje in delo?</i> Takšna in podobna vprašanja ter dileme pa jim neredko preprečijo, da bi brez pomisleka uživali v zaljubljenosti.</p>
      <h3>Težko se odprejo</h3>
      <p>Inteligentni posamezniki so neredko bolj zadržani in se težko odprejo ter pokažejo svoja čustva. Strah jih je, da bi bili prizadeti, previdni so, ker nočejo doživeti razočaranja, druga stran pa njihovo obnašanje in omahovanje največkrat razume kot ravnodušnost in zavračanje.</p>
      <h3>Dlje si zapomnijo razočaranja</h3>
      <p>V vsakem življenju se pojavijo tudi razočaranja in nekateri jih hitro pozabijo ter si dajo drugo priložnost, drugi pa jih pomnijo dlje in zato omahujejo pri snovanju novih intimnih odnosov. Uganili ste, v drugo skupino sodijo tisti, ki se ponašajo z višjim inteligenčnim kvocientom.</p>
      <h3>Izbirčni so</h3>
      <p>Zavestno izbirajo posameznike, katerih inteligenčni količnik je, tako kot njihov, višji, kajti težijo k popolnosti, zato imajo visoka merila ter od njih ne odstopajo. Če ne najdejo nekoga, ki bi izpolnil njihova pričakovanja, raje ostanejo sami. In to se jim ne zdi prav nič strašnega.</p>
    </article>
  </body>
</html>