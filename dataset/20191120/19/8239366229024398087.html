<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/yavorivchany_perezhyvayut_chy_nadiyna_protypozhezhna_bezpeka_u_24_mehanizovani_brygadi_331265.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T19:34:00+00:00"/>
    <meta property="og:title" content="Яворівчани переживають, чи надійна протипожежна безпека у 24 механізовані бригаді"/>
    <meta property="og:description" content="Трагедія, що сталася у військовій частині, що в селі Старичах Яворівського району Львівської області, де під час пожежі загинув офіцер, засмутила місто Яворів. Водночас мешканці занепокоїлися тим, чи надійна протипожежна безпека у 24 механізованій бригаді імені Короля Данила, дислокованій у райцентрі."/>
  </head>
  <body>
    <article>
      <h1>Яворівчани переживають, чи надійна протипожежна безпека у 24 механізовані бригаді</h1>
      <h2>Трагедія, що сталася у військовій частині, що в селі Старичах Яворівського району Львівської області, де під час пожежі загинув офіцер, засмутила місто Яворів. Водночас мешканці занепокоїлися тим, чи надійна протипожежна безпека у 24 механізованій бригаді імені Короля Данила, дислокованій у райцентрі.</h2>
      <address>
        <time datetime="2019-11-20T19:34:00+00:00">20 Nov 2019, 19:34</time>
      </address>
      <figure>
        <img src="https://galinfo.com.ua/media/gallery/intxt/7/4/74791169_2343946345869276_10201612479889408_n.jpg"/>
      </figure>
      <p>Як довідався сьогодні, 20 листопада власкор Гал-інфо від старшого офіцера відділення морально-психологічного забезпечення 24 окремої механізованої бригади імені Короля Данила, майора Руслана Ліщука, для командування Королівської бригади протипожежна безпека на території військової частини стоїть серед першочергових завдань.</p>
      <p>«Інспекція з цього приводу була ще на минулому тижні: все гаразд, будівлі відповідають нормам. Про це доповів командуванню головний інспектор, підполковник Василь Багров. Цілодобово перебуває у бойовій готовності пожежний взвод, до якого входять: особовий склад – 25 військовослужбовців, три пожежні автомобілі, проблем з пальним немає», – пояснив майор.</p>
      <p>На запитання журналіста, чи оснащені у випадку біди офіцерський гуртожиток, чотири казарми, розташовані за територією військової частини – біля житлових будинків, – старший офіцер Руслан Ліщук відповів ствердно. Мовляв: у там, де проживають контрактники, – сучасні протипожежні системи та вогнегасники, наявні пожежні гідранти.</p>
    </article>
  </body>
</html>