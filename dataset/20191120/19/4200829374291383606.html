<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/basketbol/2019/11/20/mac-sonucu-tofas-73-80-umana-reyer-venice-ozet"/>
    <meta property="og:site_name" content="FotoMaç"/>
    <meta property="article:published_time" content="2019-11-20T19:41:15+00:00"/>
    <meta property="og:title" content="MAÇ SONUCU TOFAŞ 73-80 Umana Reyer Venice | ÖZET"/>
    <meta property="og:description" content="7Days EuroCup B Grubu 8’inci hafta mücadelesinde TOFAŞ Basketbol Takımı, İtalyan temsilcisi Reyer Venezia’ya sahasında 80-73 mağlup oldu. Bu sonucun ardından TOFAŞ gruptaki 4’üncü mağlubiyetini alarak, 4 galibiyette kaldı. İtalyan ekibi ise 6’ncı galibiyetini elde etti."/>
  </head>
  <body>
    <article>
      <h1>MAÇ SONUCU <u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u> 73-80 <u><a href="https://www.fotomac.com.tr/haberleri/umana-reyer-venice?id=f4b9eb35-4920-432d-ac89-2829ff6635c6">Umana Reyer Venice</a></u> | ÖZET</h1>
      <h2>7Days <u><a href="https://www.fotomac.com.tr/haberleri/eurocup?id=b017a878-21b8-4582-816e-1f4fea749b1f">EuroCup</a></u> B Grubu 8’inci hafta mücadelesinde <u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u> <u><a href="https://www.fotomac.com.tr/haberleri/basketbol-takimi?id=ee01b339-af39-49f2-939e-807eae1f797f">Basketbol Takımı</a></u>, <u><a href="https://www.fotomac.com.tr/haberleri/italyan?id=7d99492c-d5d2-4a9f-ac2a-1d9351ffa269">İtalyan</a></u> temsilcisi <u><a href="https://www.fotomac.com.tr/haberleri/reyer-venezia?id=14916a7d-6840-4d82-b8fc-18e58e894d5a">Reyer Venezia</a></u>’ya sahasında 80-73 mağlup oldu. Bu sonucun ardından TOFAŞ gruptaki 4’üncü mağlubiyetini alarak, 4 galibiyette kaldı. İtalyan ekibi ise 6’ncı galibiyetini elde etti.</h2>
      <address>
        <time datetime="2019-11-20T19:41:15+00:00">20 Nov 2019, 19:41</time>
      </address>
      <p>7Days <u><a href="https://www.fotomac.com.tr/haberleri/eurocup?id=b017a878-21b8-4582-816e-1f4fea749b1f">EuroCup</a></u> B Grubu 8'inci hafta mücadelesinde <u><a href="https://www.fotomac.com.tr/haberleri/tofas?id=3f7ecfc8-0c06-445f-b8c9-7a78118a2237">TOFAŞ</a></u> <u><a href="https://www.fotomac.com.tr/haberleri/basketbol-takimi?id=ee01b339-af39-49f2-939e-807eae1f797f">Basketbol Takımı</a></u>, <u><a href="https://www.fotomac.com.tr/haberleri/italyan?id=7d99492c-d5d2-4a9f-ac2a-1d9351ffa269">İtalyan</a></u> temsilcisi <u><a href="https://www.fotomac.com.tr/haberleri/reyer-venezia?id=14916a7d-6840-4d82-b8fc-18e58e894d5a">Reyer Venezia</a></u>'yı konuk etti.</p>
      <p>Maça Jeremy Chappell'in dış atış isabetiyle başlayan konuk ekip ilk bölümlerde etkili oldu. TOFAŞ pota altını iyi savunan rakibi karşısında Sammy Mejia'nın sayılarıyla ayakta durmasına karşın ilk periyodu 19-22 geride tamamladı.</p>
      <p>11'inci dakikada Muhsin Yaşar'ın orta mesafe basketiyle 23-22 öne geçen TOFAŞ oyuna ortak olurken, periyodun ortalarına doğru İtalyan ekibi yeniden hücumdaki etkinliğini artırdı ve 17'nci dakikada Michael Bramos'un basketi sonrası skor 32-39'a geldi. Kalan dakikalarda avantajını koruyan İtalyan temsilcisi, Bramos'un son saniyede kaydettiği iki sayılık basketle soyunma odasına 38-41 önde gitti.</p>
      <p>İlk yarıdaki dış atışlardaki yüksek yüzdesini üçüncü periyotta da koruyan <u><a href="https://www.fotomac.com.tr/haberleri/umana-reyer-venice?id=f4b9eb35-4920-432d-ac89-2829ff6635c6">Umana Reyer Venice</a></u>, üst üste bulduğu üç sayılık basketlerle hücum ritmini buldu ve kader periyoduna da 55-60 üstün girdi. Son periyodun başlarında Mitchell Watt ve Ariel Filloy'un dış isabetleriyle fark 10'a çıktı (57-67).</p>
      <p>Ardından TOFAŞ, rakibini yakalamakta güçlük çekerken bu bölümde yaptığı top kayıpları ve hücumlarından boş dönmesiyle ritmini kaybetti. Karşılaşma İtalyan ekibinin 73-80'lik üstünlüğü ile sona erdi.</p>
      <related>
        <a href="https://www.fotomac.com.tr/basketbol/2019/11/19/mac-sonucu-asvel-84-90-anadolu-efes-mac-ozeti"/>
      </related>
    </article>
  </body>
</html>