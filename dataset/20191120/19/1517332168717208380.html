<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/morto-il-linguista-massimo-pittau-ha-perso-lequilibrio-ed-e-precipitato-dal-balcone-di-casa/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T19:02:05+00:00"/>
    <meta property="og:title" content="Morto il linguista Massimo Pittau: ha perso l’equilibrio ed è precipitato dal balcone di casa"/>
    <meta property="og:description" content="Lutto a Sassari per la morte di Massimo Pittau. Aveva 98 anni. Famoso linguista, è stato preside della Facoltà di Magistero dal 1975 al 1978. Pare abbia avuto un malore ed abbia perso l'equilibrio cadendo dal balcone del suo appartamento al primo piano di via Roma."/>
  </head>
  <body>
    <article>
      <h1>Morto il linguista Massimo Pittau: ha perso l’equilibrio ed è precipitato dal balcone di casa</h1>
      <h2>Lutto a Sassari per la morte di Massimo Pittau. Aveva 98 anni. Famoso linguista, è stato preside della Facoltà di Magistero dal 1975 al 1978. Pare abbia avuto un malore ed abbia perso l’equilibrio cadendo dal balcone del suo appartamento al primo piano di via Roma.</h2>
      <address><time datetime="2019-11-20T19:02:05+00:00">20 Nov 2019, 19:02</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Lutto a <b>Sassari</b> dove oggi, mercoledì 21 novembre, è morto il linguista<b> Massimo Pittau</b>. Aveva 98 anni. Il decesso si è verificato dopo che l'esperto è precipitato dal terrazzino del suo appartamento, al primo piano di un edificio in <b>via Roma</b> davanti alla Camera di Commercio. Secondo i riscontri della Polizia, accorsa sul posto insieme al personale medico del 118, il docente e scrittore originario di <b>Nuoro</b> pare abbia avuto un <b>malore</b> mentre si trovava sul balcone, ha perso l'equilibrio ed è caduto al suolo.</p>
      <p>Classe 1921, Pittau era conosciuto in tutta Italia per i suoi studi di glottologia, lingua etrusca e lingua sarda. Dopo la laurea in Lettere conseguita a Torino, è stato professore universitario all'<b>Ateneo di Sassari</b> ed anche <b>preside</b> della Facoltà di Magistero dal 1975 al 1978, oltre ad aver pubblicato numerosi saggi sulla civiltà nuragica sulla storia della Sardegna. È stato uno studioso che sostiene la funzione esclusivamente religiosa dei nuraghi, la cui origine egli addita in un influsso di origine anatolica e specificamente "lidia", da cui il termine "sardiano", dalla capitale Sardi, per indicare questi influssi asiatici nel sardo.</p>
    </article>
  </body>
</html>