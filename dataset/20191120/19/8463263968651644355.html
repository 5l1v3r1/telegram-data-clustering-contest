<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855424/eliminacje-euro-2020-premier-mateusz-morawiecki-zapowiedzial-interwencje-w-spraw"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T19:51:23+00:00"/>
    <meta property="og:title" content="Eliminacje Euro 2020. Premier Mateusz Morawiecki zapowiedział interwencję w sprawie murawy na Narodowym"/>
    <meta property="og:description" content="Wściekli piłkarze po meczu ze Słowenią poskarżyli się premierowi na stan murawy na PGE Narodowym. Poskutkowało, bo Mateusz Morawiecki obiecał zająć się sprawą."/>
  </head>
  <body>
    <article>
      <h1>Eliminacje Euro 2020. Premier Mateusz Morawiecki zapowiedział interwencję w sprawie murawy na Narodowym</h1>
      <address><time datetime="2019-11-20T19:51:23+00:00">20 Nov 2019, 19:51</time> by <a rel="author" href="https://sportowefakty.wp.pl/autor/robert-czykiel" target="_blank">Robert Czykiel</a></address>
      <h4>Wściekli piłkarze po meczu ze Słowenią poskarżyli się premierowi na stan murawy na PGE Narodowym. Poskutkowało, bo Mateusz Morawiecki obiecał zająć się sprawą.</h4>
      <related>
        <a href="https://sportowefakty.wp.pl/pilka-nozna/855265/eliminacje-euro-2020-polska-slowenia-pawel-kapusta-skandaliczny-stan-murawy-czas"/>
      </related>
      <p>Murawa na stadionie PGE Narodowym stała się jednym z największych problemów w kraju po meczu Polska - Słowenia (3:2) w eliminacjach Euro 2020. Piłkarze byli wściekli z powodu stanu nawierzchni, ponieważ w takich warunkach mogli doznać kontuzji. Dlatego wykorzystali fakt, że po spotkaniu odwiedził ich premier .</p>
      <p><a href="https://sportowefakty.wp.pl/pilka-nozna/855298/eliminacje-euro-2020-polska-slowenia-premier-mateusz-morawiecki-niech-sie-nas-bo"><b>Eliminacje Euro 2020. Polska - Słowenia. Premier Mateusz Morawiecki: Niech się nas boi Europa &gt;&gt;</b><br/></a><br/>Jest szansa, że skargi przyniosą efekt. Jeden z najważniejszych polityków w państwie w programie "Gość Wydarzeń" w Polsacie News przyznał, że będzie interweniować w tej sprawie.</p>
      <p>- Jako minister sportu na pewno zajmę się sprawą murawy na Stadionie Narodowym. To bardzo ważna sprawa. Nasza drużyna narodowa daje nam tyle radości i tyle dumy, że musimy zapewnić im, jak najlepsze warunki - mówił Morawiecki.</p>
      <p>W wywiadzie nie zabrakło innych wątków sportowych. Premier w środę spotkał się z Łukaszem Piszczkiem, z którym rozmawiał o szkoleniu kolejnych piłkarzy. Dziennikarz zażartował, że może to jest dobry kandydat na nowego ministra sportu.</p>
      <p>- Zdaje się, że jeszcze chce przez jakiś czas grać w Borussii Dortmund, jak mi powiedział. Z tego punktu widzenia nie będzie łatwo pogodzić te dwa stanowiska - odpowiedział polityk.</p>
      <p>Z nowym ministrem sportu jednak problem jest, bo nadal go nie znamy po odejściu Witolda Bańki. Morawiecki uspokaja, że nie ma powodów do niepokoju, a rozmowy z kandydatami cały czas trwają.</p>
      <p>- Mamy parę kandydatur i rozmawiamy zarówno z tymi kandydatami, jak i kandydatkami, bo jest tam również kobieta. Jeszcze jakiś czas, ale mam nadzieję bardzo krótki to nam zajmie, to są również decyzje osobiste, związane ze zmianą miejsca zamieszkania, decyzjami życiowymi. Dagmara Gerasimuk? Rozmów było wiele, ale trudno powiedzieć, że ktoś zrezygnował, bo do takiego stanu te rozmowy nie zostały doprowadzone. Ale myślę, że w ciągu tygodnia lub dwóch zamkniemy ten temat - skomentował.</p>
      <p><a href="https://sportowefakty.wp.pl/pilka-nozna/855374/eliminacje-euro-2020-mateusz-morawiecki-spotkal-sie-z-lukaszem-piszczkiem-wiadom"><b>Eliminacje Euro 2020. Mateusz Morawiecki spotkał się z Łukaszem Piszczkiem. Wiadomo, o czym rozmawiali &gt;&gt;</b><br/></a><br/>Na razie zatem trzeba czekać. Zarówno w kwestii rozwiązania problemu murawy na PGE Narodowym, jak i nowego ministra sportu.<br/><br/><b><a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a></b></p>
      <p>WP SportoweFakty</p>
    </article>
  </body>
</html>