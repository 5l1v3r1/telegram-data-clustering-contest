<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829153.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T19:24:00+00:00"/>
    <meta property="og:title" content="وعده وزارت آموزش و پرورش درباره مصوبه رتبه‌بندی معلمان"/>
    <meta property="og:description" content="علی الهیار ترکمن معاون برنامه ریزی و توسعه منابع وزارت آموزش و پرورش در حاشیه افتتاح اولین درمانگاه فرهنگیان در منطقه جنوبشرق استان تهران در جمع خبرنگاران، اظهار داشت: امروز توفیقی شد برای افتتاح صد و بیست و سومین درمانگاه فرهنگیان کشور که در سطح شهرستان‌های استان تهران، سومین درمانگاه محسوب می شود افتخار حضور در شهرستان قرچک را پیدا کردیم تا نسبت به افتتاح آن اقدام کنیم."/>
  </head>
  <body>
    <article>
      <h1>وعده وزارت آموزش و پرورش درباره مصوبه رتبه‌بندی معلمان</h1>
      <address>
        <time datetime="2019-11-20T19:24:00+00:00">20 Nov 2019, 19:24</time>
      </address>
      <p>معاون برنامه ریزی و توسعه منابع وزارت آموزش و پرورش گفت: بزودی مصوبه آن از سوی دولت صادر خواهد شد و ما کار رتبه بندی فرهنگیان عزیزمان را که بر اساس آئین نامه ای که در راستای برنامه ششم توسعه تبیین شده است شروع می کنیم.</p>
      <p>علی الهیار ترکمن معاون برنامه ریزی و توسعه منابع وزارت آموزش و پرورش در حاشیه افتتاح اولین درمانگاه فرهنگیان در منطقه جنوبشرق استان تهران در جمع خبرنگاران، اظهار داشت: امروز توفیقی شد برای افتتاح صد و بیست و سومین درمانگاه فرهنگیان کشور که در سطح شهرستان‌های استان تهران، سومین درمانگاه محسوب می شود افتخار حضور در شهرستان قرچک را پیدا کردیم تا نسبت به افتتاح آن اقدام کنیم.</p>
      <p>اللهیارترکمن خاطرنشان کرد: این درمانگاه به عنوان اولین درمانگاه فرهنگیان در منطقه جنوبشرق استان تهران محسوب می شود و انشالله کار خودش را شروع و خدمات رسانی را انجام می دهد.</p>
      <p>معاون برنامه ریزی و توسعه وزارت آموزش و پرورش، گفت: ما برنامه های متعددی در دست اقدام داریم باتوجه به شرایط اجرایی کشور و مقدوراتی که موجود است به تدریج به بهره برداری می رسد.</p>
      <p>وی با بیان اینکه مهم ترین خبری که می توان امروز به فرهنگیان کشور داد بحث رتبه بندی است، بیان کرد: بزودی مصوبه آن از سوی دولت صادر خواهد شد و ما کار رتبه بندی فرهنگیان عزیزمان را که بر اساس آئین نامه ای که در راستای برنامه ششم توسعه تبیین شده است شروع می کنیم.</p>
      <p>این مسئوول گفت: این درمانگاه، درمانگاهی است که به همه اقشار مختلف جامعه می تواند خدمات رسانی کند اما با اولویت فرهنگیان و تعرفه هایی که ما اینجا استفاده می کنیم و بر اساس مصوبه سازمان بهداشت است که با امکان تخفیفاتی که به فرهنگیان ارائه می شود می توانند از این مهم استفاده کنند.</p>
    </article>
  </body>
</html>