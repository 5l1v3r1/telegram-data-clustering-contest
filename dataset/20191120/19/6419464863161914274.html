<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/apisteyto-echasan-trichrono-koritsaki-se-paidiko-stathmo-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T19:33:42+00:00"/>
    <meta property="og:title" content="Απίστευτο: Έχασαν τρίχρονο κοριτσάκι σε παιδικό σταθμό (video)"/>
    <meta property="og:description" content="Λίγες εβδομάδες μετά το περιστατικό με το αγοράκι που ξέχασαν μέσα σε σχολικό, άλλο ένα συμβάν με παιδάκι που «έχασαν» υπεύθυνοι παιδικού σταθμού, είδε το φ"/>
  </head>
  <body>
    <article>
      <h1>Απίστευτο: Έχασαν τρίχρονο κοριτσάκι σε παιδικό σταθμό (video)</h1>
      <address>
        <time datetime="2019-11-20T19:33:42+00:00">20 Nov 2019, 19:33</time>
      </address>
      <p>Λίγες εβδομάδες μετά το περιστατικό με το <b>αγοράκι</b> που ξέχασαν μέσα σε <b>σχολικό</b>, άλλο ένα συμβάν με<b> παιδάκι</b> που «έχασαν» <b>υπεύθυνοι <a href="https://neaselida.gr/tag/paidikos-stathmos/">παιδικού σταθμού</a></b>, είδε το φως της δημοσιότητας.</p>
      <p>Το μόλις <b>τριών ετών κοριτσάκι</b>, το οποίο φέρεται να βγήκε στον δρόμο χωρίς κανείς να το αντιληφθεί.</p>
      <p>Σύμφωνα με το <b>ρεπορτάζ του Star</b>, η μικρούλα διέτρεξε μεγάλο κίνδυνο.</p>
      <p>Βρισκόταν σε <b>παιδικό σταθμό</b> από όπου χάθηκαν ξαφνικά τα ίχνη της.</p>
      <p>Η μικρή διέφυγε, σύμφωνα με το ρεπορτάζ, της προσοχής των υπευθύνων, βγήκε στο δρόμο και διέσχισε 200 μέτρα! Ευτυχώς, εκείνη τη στιγμή δεν περνούσαν αυτοκίνητα.</p>
      <p>«Σε διαφορετική περίπτωση θα μπορούσαμε να μιλάμε για κηδεία», ανέφερε στην κάμερα ο πατέρας της τρίχρονης Ηλέκτρας.</p>
      <p>Τη μικρούλα εντόπισε στο δρόμο κάτοικος της περιοχής και την επέστρεψε στον παιδικό σταθμό. «Ήταν η κυρία στο σπίτι της, την είδε κατέβηκε και την ξαναπήγε στον παιδικό σταθμό».</p>
      <p>Εντολή για Ένορκη Διοικητική Εξέταση έδωσε ο δήμαρχος Βύρωνα, Γρηγόρης Κατωπόδης.</p>
      <p>
        <b>Δείτε το ρεπορτάζ του Star από το 27:40 του βίντεο που ακολουθεί:</b>
      </p>
      <figure>
        <iframe src="https://www.youtube.com/embed/rXWsaswTtr4" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/kostas-passaris-ti-zitoyn-oi-roymanoi-gia-na-ton-steiloyn-piso-stin-ellada-video/"/>
      </related>
    </article>
  </body>
</html>