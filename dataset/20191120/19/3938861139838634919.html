<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_u-rosiyi-zayavili-pro-zatrimannya-ukrayinskogo-shpiguna/939108"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T19:03:00+00:00"/>
    <meta property="og:title" content="У Росії заявили про затримання &quot;українського шпигуна&quot;"/>
    <meta property="og:description" content="У Росії співробітники ФСБ затримали військовослужбовця Південного військового округу за звинуваченнями в шпигунстві на користь Укараїни. Російські силовики стверджують, що затриманий збирав секретні відомості за завданням Головного управління розвідки Міноборони України. Про це повідомляє ..."/>
  </head>
  <body>
    <article>
      <h1>У Росії заявили про затримання "українського шпигуна"</h1>
      <address><time datetime="2019-11-20T19:03:00+00:00">20 Nov 2019, 19:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939108_w_300.jpg?v=0"/>
        <figcaption>ФСБ затримала військовослужбовця за підозрою у шпигунстві на користь України. Фото: lb.ua</figcaption>
      </figure>
      <p>У Росії співробітники ФСБ затримали військовослужбовця Південного військового округу за звинуваченнями в шпигунстві на користь Укараїни.</p>
      <p>Російські силовики стверджують, що затриманий збирав секретні відомості за завданням Головного управління розвідки Міноборони України. Про це повідомляє прес-служба ФСБ.</p>
      <p>"ФСБ РФ в місті Аксай Ростовської області за підозрою в державній зраді затримано громадянина Росії військовослужбовця Південного військового округу. За наявними даними, вказаний військовослужбовець, виконуючи завдання Головного управління розвідки Міноборони України, цілеспрямовано збирав секретні відомості військового характеру щодо Збройних сил Росії, витік яких за кордон міг завдати шкоди обороноздатності держави", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_rosijski-shpiguni-mogli-pidsluhati-rozmovu-trampa-pro-ukrayinu/938361"/>
      </related>
      <p>Проти затриманого порушили кримінальну справу за статтею 275 КК РФ "державна зрада".</p>
      <blockquote>В Австрії затримали полковника армії за підозрою у <a href="https://gazeta.ua/articles/world-life/_se-odnogo-nakrili-rosijskij-shpigun-25-rokiv-sluzhiv-avstrijskij-armiyi/937415">шпигунстві на користь Росії</a>. Його підривна діяльність тривала 25 років.</blockquote>
    </article>
  </body>
</html>