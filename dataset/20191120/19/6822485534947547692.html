<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829150.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T19:07:00+00:00"/>
    <meta property="og:title" content="موسوی: دخالت در امور داخلی کشورها تبدیل به رکن سیاست خارجی آمریکاشده است"/>
    <meta property="og:description" content=" به گزارش مهر، سید عباس موسوی سخنگوی وزارت خارجه با اشاره به تصویب لایحه دموکراسی و حقوق بشر هنگ کنگ در سنای آمریکا و دخالت آشکار در امور داخلی چین اظهار داشت: پس از روند خروج از معاهدات بین‌المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است."/>
  </head>
  <body>
    <article>
      <h1>موسوی: دخالت در امور داخلی کشورها تبدیل به رکن سیاست خارجی آمریکاشده است</h1>
      <address>
        <time datetime="2019-11-20T19:07:00+00:00">20 Nov 2019, 19:07</time>
      </address>
      <p>سخنگوی وزارت خارجه گفت: پس از روند خروج از معاهدات بین المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است.</p>
      <p> به گزارش مهر، سید عباس موسوی سخنگوی وزارت خارجه با اشاره به تصویب لایحه دموکراسی و حقوق بشر هنگ کنگ در سنای آمریکا و دخالت آشکار در امور داخلی چین اظهار داشت: پس از روند خروج از معاهدات بین‌المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است.</p>
      <p>سخنگوی وزارت امور خارجه با تاکید بر اینکه سرقت مفاهیم حقوق بشری، مشروعیتی برای سیاست خارجی گستاخانه آمریکا ایجاد نمی کند افزود: جمهوری اسلامی ایران تصویب لایحه دموکراسی و حقوق بشر هنگ کنگ در سنای آمریکا را در این چارچوب ارزیابی نموده و قاطعانه محکوم می کند و هشدار می دهد روند نقض هنجارهای بین المللی از طریق اینگونه اقدامات توسط این رژیم تبدیل به یک تهدید جدی علیه ثبات بین المللی شده است.</p>
    </article>
  </body>
</html>