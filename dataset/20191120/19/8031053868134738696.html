<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%cf%85%cf%81%cf%89%cf%80%ce%b1%cf%8a%ce%ba%cf%8c-%ce%bb%ce%b1%cf%8a%ce%ba%cf%8c-%ce%ba%cf%8c%ce%bc%ce%bc%ce%b1-%ce%b5%ce%be%ce%b5%ce%bb%ce%ad%ce%b3%ce%b7-%ce%bd%ce%ad%ce%bf%cf%82-%cf%80%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T19:53:26+00:00"/>
    <meta property="og:title" content="Ευρωπαϊκό Λαϊκό Κόμμα: Εξελέγη νέος πρόεδρος ο Ντόναλντ Τουσκ!"/>
    <meta property="og:description" content="Ο Ντόναλντ Τουσκ, απερχόμενος πρόεδρος του Ευρωπαϊκού Συμβουλίου σήμερα εξελέγη νέος πρόεδρος του Ευρωπαϊκού Λαϊκού Κόμματος."/>
  </head>
  <body>
    <article>
      <h1>Ευρωπαϊκό Λαϊκό Κόμμα: Εξελέγη νέος πρόεδρος ο Ντόναλντ Τουσκ!</h1>
      <address>
        <time datetime="2019-11-20T19:53:26+00:00">20 Nov 2019, 19:53</time>
      </address>
      <p>
        <b>Ο Ντόναλντ Τουσκ, απερχόμενος πρόεδρος του Ευρωπαϊκού Συμβουλίου σήμερα εξελέγη νέος πρόεδρος του Ευρωπαϊκού Λαϊκού Κόμματος.</b>
      </p>
      <p>Η εκλογή του από το 13ο συνέδριο του ΕΛΚ που πραγματοποιείται στο Ζάγκρεμπ, εξελίχθηκε σε τυπική διαδικασία, καθώς ήταν ο μοναδικός υποψήφιος. Στην ψηφοφορία που πραγματοποιήθηκε σήμερα κατά την πρώτη ημέρα του συνεδρίου του ΕΛΚ, ο Ντόναλντ Τουσκ εξελέγη με 93% των ψήφων.</p>
      <p>Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ.</p>
      <p>Σημειώνεται πως ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης.</p>
      <p>Αύριο, δεύτερη ημέρα του συνεδρίου, θα διεξαχθεί η ψηφοφορία για την εκλογή των 10 νέων αντιπροέδρων του ΕΛΚ και του νέου ταμία. Μεταξύ των 12 υποψήφιων για τις 10 θέσεις αντιπροέδρου του ΕΛΚ είναι ο πρόεδρος του κυπριακού κόμματος ΔΗΣΥ Αβέρωφ Νεοφύτου και ο πρώην πρόεδρος του Ευρωπαϊκού Κοινοβουλίου Αντόνιο Ταγιάνι.</p>
      <p>Για τη θέση του ταμία του κόμματος έχει καταθέσει υποψηφιότητα ο Γερμανός βουλευτής των Χριστιανοκοινωνιστών, Κρίστιαν Σμιτ.</p>
    </article>
  </body>
</html>