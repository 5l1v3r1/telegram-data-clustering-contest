<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90120"/>
    <meta property="og:site_name" content="Denník politika"/>
    <meta property="article:published_time" content="2019-11-20T19:35:10+00:00"/>
    <meta property="og:title" content="Edin Džeko by sa mohol vrátiť do Manchestru, kouč Solskjaer hľadá strelca do tímu United"/>
    <meta property="og:description" content="20.11.2019 (Webnoviny.sk) – Futbalový reprezentant Bosny a Hercegoviny útočník Edin Džeko by sa v januári mohol vrátiť do anglického Manchestru. Tridsaťtriročný rodák zo Sarajeva od leta 2015 pôsobí v Taliansku v AS Rím, predtým strávil viac ako štyri sezóny v Manchestri City. V prípade Džeka by nešlo o návrat do kádra „The Citizens“, ale o prestup ku konkurenčnému klubu Manchester United."/>
  </head>
  <body>
    <article>
      <h1>Edin Džeko by sa mohol vrátiť do Manchestru, kouč Solskjaer hľadá strelca do tímu United</h1>
      <address><time datetime="2019-11-20T19:35:10+00:00">20 Nov 2019, 19:35</time> by <a rel="author">Webnoviny</a></address>
      <p>20.11.2019 (Webnoviny.sk) – Futbalový reprezentant Bosny a Hercegoviny útočník Edin Džeko by sa v januári mohol vrátiť do anglického Manchestru. Tridsaťtriročný rodák zo Sarajeva od leta 2015 pôsobí v Taliansku v AS Rím, predtým strávil viac ako štyri sezóny v Manchestri City. V prípade Džeka by nešlo o návrat do kádra „The Citizens“, ale o prestup ku konkurenčnému klubu Manchester United.</p>
      <p>Práve „Red Devils“ sa zaujímajú o služby skúseného zakončovateľa. Informáciu priniesol portál goal.com s odvolaním sa na ESPN.</p>
      <p>K transferu by mohlo prísť už v januári 2020. Kouč United Ole Gunnar Solskjaer by rád vo svojom tíme privítal útočníka s čuchom na góly, pretože v lete 2019 prišiel o Romelua Lukakua a Alexisa Sáncheza.</p>
      <p>Kormidelník „červených diablov“ mal záujem o Chorváta Maria Mandžukiča z Juventusu Turín, no táto stopa už nie je až tak horúca. Teraz je jeho favoritom Džeko.</p>
      <p>Viac k témam: <a href="https://www.webnoviny.sk/tag/premier-league/"><u>Premier League</u></a><br/>Zdroj: Webnoviny.sk – <a href="https://www.webnoviny.sk/edin-dzeko-by-sa-mohol-vratit-do-manchestru-kouc-solskjaer-hlada-strelca-do-timu-united/"><u>Edin Džeko by sa mohol vrátiť do Manchestru, kouč Solskjaer hľadá strelca do tímu United</u></a> © SITA Všetky práva vyhradené.</p>
    </article>
  </body>
</html>