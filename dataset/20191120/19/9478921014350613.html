<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/kosmos/adynamia-schimatismoy-kyvernisis-sto-israil/"/>
    <meta property="og:site_name" content="ert.gr"/>
    <meta property="article:published_time" content="2019-11-20T19:21:14+00:00"/>
    <meta property="og:title" content="Αδυναμία σχηματισμού κυβέρνησης στο Ισραήλ"/>
    <meta property="og:description" content="Δεν έγινε εφικτός ο σχηματισμός κυβέρνησης συνασπισμού στο Ισραήλ, όπως ανακοίνωσε το κόμμα του «Μπλε- Λευκό». Την εντολή είχε λάβει ο Μπένι Γκαντς, αντίπαλος του απερχόμενου πρωθυπουργού Μπενιαμίν Νετανιάχου."/>
  </head>
  <body>
    <article>
      <h1>Αδυναμία σχηματισμού κυβέρνησης στο Ισραήλ</h1>
      <address><time datetime="2019-11-20T19:21:14+00:00">20 Nov 2019, 19:21</time> by <a rel="author">Νάσος Μπράτσος</a></address>
      <p>Δεν έγινε εφικτός ο σχηματισμός κυβέρνησης συνασπισμού στο Ισραήλ, όπως ανακοίνωσε το κόμμα του «Μπλε- Λευκό». Την εντολή είχε λάβει ο Μπένι Γκαντς, αντίπαλος του απερχόμενου πρωθυπουργού Μπενιαμίν Νετανιάχου.</p>
      <p>Η ανακοίνωση του κεντρώου κόμματος ήρθε πριν τη λήξη της διορίας σήμερα τα μεσάνυχτα (τοπική ώρα και ώρα Ελλάδας) που είχε δοθεί στον Γκαντς από τον Ισραηλινό πρόεδρο Ρέουβεν Ρίβλιν για να παρουσιάσει τα σχέδιά του για τον σχηματισμό κυβέρνησης συνασπισμού.</p>
      <p>«Ο ηγέτης του Μπλε- Λευκού κόμματος Μπένι Γκαντς μίλησε με τον πρόεδρο Ρέουβεν Ρίβλιν για να του δηλώσει ότι δεν κατόρθωσε να σχηματίσει κυβέρνηση», υπογράμμισε η ανακοίνωση.</p>
      <p>Στις εκλογές του Σεπτεμβρίου, το κόμμα Λικούντ του Νετανιάχου και Μπλε- Λευκό κέρδισαν σχεδόν ίδιο αριθμό εδρών και δεν διαθέτουν επαρκή αριθμό βουλευτών, ακόμη και με τη στήριξη των συμμάχων τους, για να διεκδικήσουν την πλειοψηφία.</p>
      <p>Ο πρόεδρος Ρίβλιν είχε δώσει πρώτα εντολή σχηματισμού κυβέρνησης στον Νετανιάχου.</p>
      <p>Μετά την αποτυχία των ηγετών των δύο κομμάτων για το σχηματισμό της κυβέρνησης, ανοίγει ο δρόμος για τη διεξαγωγή νέων εκλογών.</p>
      <p>Πηγές: ΑΠΕ-ΜΠΕ-Reuters-AFP-dpa</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/frontpage/epitheseis-toy-israilinoy-stratoy-enantion-theseon-toy-syriakoy-stratoy/"/>
        <a href="https://www.ert.gr/eidiseis/diethni/kosmos/ekrixeis-sto-aerodromio-tis-damaskoy-anachaitiseis-pyraylon-apo-ti-syria-anakoinosan-oi-israilinoi/"/>
        <a href="https://www.ert.gr/featured/oi-ipa-krinoyn-pleon-nomimi-tin-epoikistiki-drastiriotita-toy-israil-sti-d-ochthi-antidraseis/"/>
        <a href="https://www.ert.gr/eidiseis/diethni/kosmos/anaflexi-sti-gaza-israilina-pyra-kata-tis-islamikis-tzichant/"/>
        <a href="https://www.ert.gr/eidiseis/diethni/kosmos/israil-o-netaniachoy-epestrepse-tin-entoli-schimatismoy-kyvernisis-ston-proedro-rivlin/"/>
        <a href="https://www.ert.gr/featured/israil-adiexodo-stis-synomilies-gia-schimatismo-kyvernisis-ereyna-eis-varos-toy-mp-netaniachoy/"/>
      </related>
    </article>
  </body>
</html>