<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/akadimies/294048-egkainia-gia-th-sxolh-toy-olympiakoy-sth-xio"/>
    <meta property="og:site_name" content="gavros.gr"/>
    <meta property="article:published_time" content="2019-11-20T19:46:00+00:00"/>
    <meta property="og:title" content="Εγκαίνια για τη Σχολή του Ολυμπιακού στη Χίο"/>
    <meta property="og:description" content="Παρουσία αντιπροσωπείας της Ακαδημίας των Πειραιωτών έγιναν τα εγκαίνια της νέας «ερυθρόλευκης» Σχολής στο νησί του Βόρειου Αιγαίου."/>
  </head>
  <body>
    <article>
      <h1>Εγκαίνια για τη Σχολή του Ολυμπιακού στη Χίο</h1>
      <address>
        <time datetime="2019-11-20T19:46:00+00:00">20 Nov 2019, 19:46</time>
      </address>
      <p>Παρουσία αντιπροσωπείας της Ακαδημίας των Πειραιωτών έγιναν τα εγκαίνια της νέας «ερυθρόλευκης» Σχολής στη Χίο.</p>
      <p>Στο νησί του Βόρειου Αιγαίου έδωσαν το «παρών» για δύο ημέρες αρκετοί άνθρωποι της Ακαδημίας του Ολυμπιακού, πραγματοποιώντας μία σειρά από δράσεις.</p>
      <p>Πιο συγκεκριμένα, πραγματοποιήθηκε επίσκεψη στην Περιφέρεια Βορείου Αιγαίου, με τον Αντιπεριφερειάρχη, κ. Παντελή Μπουγδάνο να δεσμεύεται για την πραγματοποίηση τουρνουά με τη συμμετοχή ομάδων από Τουρκία, Μυτιλήνη αλλά και την Ακαδημία του Ολυμπιακού.</p>
      <p>Aκόμα, η επίσκεψη στον Μητροπολίτη Χίου, Μάρκο, φανέρωσε την αγάπη του σεβασμιότατου για τον Ολυμπιακό και τον Αριέλ Ιμπαγάσα, που ως επικεφαλής τμήματος scouting συνόδευε την αποστολή.</p>
      <p>Τη δεύτερη ημέρα, η αποστολή της Ακαδημίας του Ολυμπιακού επισκέφθηκε τη Στέγη Υποστηριζόμενης Διαβίωσης και το Κέντρο Διημέρευσης Ημερήσιας Φροντίδας, προσφέροντας δώρα και δείχνοντας έτσι έμπρακτα τη στήριξή της ενώ μετά την επίσκεψη στη Θύρα 7 Χίου, όπου ο Αριέλ Ιμπαγάσα γνώρισε την αποθέωση από τους φίλους των «ερυθρολεύκων», οι άνθρωποι της Ακαδημίας μας παρακολούθησαν το παιχνίδι ανάμεσα στην Κ10 του Ολυμπιακού και την Θύελλα Χαλκειούς.</p>
      <p>Μάλιστα, τα παιδιά της Σχολής προσκλήθηκαν να έρθουν να παρακολουθήσουν στο Καραϊσκάκη το παιχνίδι με την ΑΕΛ για το πρωτάθλημα, στις 18/12!</p>
      <related>
        <h4>Διαβάστε επίσης</h4>
        <a href="https://www.gavros.gr/article/akadimies/293928-sthn-k17-ths-albanias-oi-soykfa-kai-roytsi"/>
        <a href="https://www.gavros.gr/article/akadimies/293929-dekapente-xronia-h-sxolh-toy-alimoy"/>
        <a href="https://www.gavros.gr/article/akadimies/293854-tessera-gkol-oi-mikroi-toy-thryloy-me-thn-ethnikh-ellados"/>
        <a href="https://www.gavros.gr/article/akadimies/293819-plhrwse-tis-polles-xamenes-eykairies"/>
      </related>
    </article>
  </body>
</html>