<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653955/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T19:04:00+00:00"/>
    <meta property="og:title" content="Разумков: морально людям важко уявити 200 тисяч гектарів в одних руках"/>
    <meta property="og:description" content="Дискусії, які розгортаються навколо земельного питання у регіонах, свідчать про те, що влада не донесла якісно інформацію до землевласників."/>
  </head>
  <body>
    <article>
      <h1>Разумков: морально людям важко уявити 200 тисяч гектарів в одних руках</h1>
      <address>
        <time datetime="2019-11-20T19:04:00+00:00">20 Nov 2019, 19:04</time>
      </address>
      <p>Дискусії, які розгортаються навколо земельного питання у регіонах, свідчать про те, що влада не донесла якісно інформацію до землевласників.</p>
      <p>Про це сказав голова Верховної Ради Дмитро Разумков на брифінгу у Дніпрі, повідомляє <a href="https://www.ukrinform.ua/rubric-economy/2822180-zakon-pro-rinok-zemli-se-ne-dopracuvali-spiker-vr.html">Укрінформ</a>.</p>
      <p>"Що стосується дискусії, яка йде в регіонах, то ми все тут не допрацювали. Чи не донесли якісну інформацію до людей, які сьогодні володіють землею. Будемо це виправляти", - зазначив <a href="https://www.ukrinform.ua/tag-razumkov">Разумков.</a></p>
      <p>Спікер Ради нагадав, про референдум анонсований Зеленським, та заявив що про розмір землі на одну особу буде точитися дискусія.</p>
      <p>"Тільки після референдуму буде вирішуватися питання про відкриття ринку для іноземців, як фізичних, так і юридичних осіб. Про обсяг землі в одних руках буде йти дискусія. Морально людям важко уявити 200 тисяч гектарів в одних руках, хоча сьогодні деякі компанії розпоряджаються набагато більшими площами", - додав очільник парламенту.</p>
      <p><b>Нагадаємо</b>: </p>
      <p>
        <i>Раніше Разумков вже наголошував, що парламент <a href="https://www.epravda.com.ua/news/2019/11/18/653848/">має намір переглянути обмеження щодо володіння землею</a> при підготовці до другого читання законопроєкту про ринок землі.</i>
      </p>
      <p>
        <i>Уповноважений президента із земельних питань Роман Лещенко також заявляв, що компроміс із питання граничної концентрації сільгоспземлі в одних руках після зняття мораторію на її продаж знайдуть <a href="https://www.epravda.com.ua/news/2019/11/18/653851/">після дискусій з усіма учасниками процесу.</a></i>
      </p>
      <p>
        <i>13 листопада, Верховна Рада проголосувала  в першому читанні за законопроєкт <a href="http://w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10"><b>2178-10</b></a>, який<a href="https://www.epravda.com.ua/news/2019/11/13/653662/"> скасовує заборону на продаж </a><a href="https://www.epravda.com.ua/news/2019/11/13/653662/">земель</a> сільськогосподарського призначення.</i>
      </p>
      <p>
        <i>Законопроект передбачає обмеження на купівлю землі у 200 тисяч гектарів в одні руки.</i>
      </p>
      <p>
        <i>Згідно з законом концентрація землі у власності визначена на рівні 35% ОТГ, 8% області та 0,5% країни.</i>
      </p>
      <p><b>Знати більше</b>: <a href="https://www.epravda.com.ua/publications/2019/11/16/653788/">"Спартанці", "медвечуківці", "соросята", "єжовщина" і не тільки: депутатські "перли" про земельну реформу</a></p>
      <p>
        <a href="https://www.epravda.com.ua/publications/2019/11/13/653650/">Рада голосує за ринок землі: чи вдалось Зеленському вмовити "своїх"</a>
      </p>
      <p>Економічна правда</p>
      <p>:</p>
    </article>
  </body>
</html>