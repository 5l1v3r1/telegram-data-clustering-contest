<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/prostheti-paremvasi-olimpiakou-stin-epo-gia-savva-theodoridi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T19:00:00+00:00"/>
    <meta property="og:title" content="Πρόσθετη παρέμβαση Ολυμπιακού στην ΕΠΟ για Σάββα Θεοδωρίδη"/>
    <meta property="og:description" content="Κίνηση των «ερυθρολεύκων» ενόψει της απολογίας του επιτίμου προέδρου της ομάδας στην Πειθαρχική Επιτροπή της Ομοσπονδίας"/>
  </head>
  <body>
    <article>
      <h1>Πρόσθετη παρέμβαση Ολυμπιακού στην ΕΠΟ για Σάββα Θεοδωρίδη</h1>
      <h2>Κίνηση των «ερυθρολεύκων» ενόψει της απολογίας του επιτίμου προέδρου της ομάδας στην Πειθαρχική Επιτροπή της Ομοσπονδίας</h2>
      <address><time datetime="2019-11-20T19:00:00+00:00">20 Nov 2019, 19:00</time> by <a rel="author">Metrosport.gr Team</a></address>
      <p>Πρόσθετη παρέμβαση ενόψει της της απολογίας του Σάββα Θεοδωρίδη στην Πειθαρχική Επιτροπή της Ομοσπονδίας ετοιμάζει η ΠΑΕ Ολυμπιακός.</p>
      <p>Σκοπός του νομικού τμήματος των «ερυθρολεύκων» είναι να πείσουν ότι η ΠΑΕ δεν έχει έννομη σχέση με τον κ. Θεοδωρίδη ώστε να μην μπορούν οι ποδοσφαιρικοί εισαγγελείς να ασκούν πειθαρχικές διώξεις στον επίτιμο πρόεδρο της ομάδας βάσει του άρθρου 20 Α του Πειθαρχικού Κώδικα περί δημόσιων δυσμενών κρίσεων και δυσφήμισης ποδοσφαιρικών αρχών και οργάνων.</p>
      <p>Ο Σάββας Θεοδωρίδης απολογείται αύριο Πέμπτη (21/11) στην Πειθαρχική Επιτροπή της Ομοσπονδίας για <b><u><a href="http://www.metrosport.gr/article/../../article/episimes-dilosis-anekdoto-theodoridi-gia-paok-ke-tin-xanthi">τις δηλώσεις του περί «στημένου Πρωταθλήματος</a></u>»</b> μετά τον αγώνα με τη Ξάνθη. Αρχικά η απολογία του επίτιμου προέδρου της ΠΑΕ Ολυμπιακού ήταν για την Πέμπτη 7 Νοεμβρίου <u><a href="http://www.metrosport.gr/article/../../article/anavoli-pire-dioxi-gia-ton-savva-theodoridi">αλλά πήρε αναβολή</a></u>.</p>
      <p>Την ίδια μέρα θα απολογηθεί και ο Κώστας Καραπαπάς, επίσης <b><u><a href="http://www.metrosport.gr/article/../../article/proklitiki-epithesi-karapapa-se-paok-meta-to-0-0-stin-xanthi">για δηλώσεις που είχε κάνει</a></u></b> μετά τον αγώνα των Πειραιωτών με την θρακική ομάδα. Η απολογία του αντιπροέδρου της ΠΑΕ Ολυμπιακός ήταν προγραμματισμένη για την προηγούμενη Πέμπτη (14/11) αλλά <b><u><a href="http://www.metrosport.gr/article/../../article/anavoli-stin-ekdikasi-tis-dioxis-karapapa-logo-osfialgias">αναβλήθηκε λόγω της οσφυαλγίας</a></u></b> που τον ταλαιπωρούσε.</p>
      <p>Σε απολογία έχει κληθεί και η ΠΑΕ ΝΠΣ Βόλος για <b><u><a href="http://www.metrosport.gr/article/../../article/nps-volos-lipiro-na-ekprosopi-mia-megali-omada-enas-karamlks">την ανακοίνωση-απάντηση</a></u></b> που εξέδωσε προς τον Κώστα Καραπαπά.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/epithesi-marinaki-se-kokkali-sokrati-ise-acharistos"/>
        <a href="http://www.metrosport.gr/article/kokkalis-se-marinaki-mikrenis-ton-osfp-ton-chrisimopiis-os-aspida"/>
        <a href="http://www.metrosport.gr/article/emfilios-marinaki-kokkali-menete"/>
        <a href="http://www.metrosport.gr/article/olimpiakos-se-fifa-uefa-ateliota-dietitika-lathi-ola-se-varos-mas"/>
        <a href="http://www.metrosport.gr/article/amfivolos-gkigierme-gia-paok"/>
        <a href="http://www.metrosport.gr/article/tha-paretithite-tha-dialefkanete-oles-tis-ipothesis"/>
      </related>
    </article>
  </body>
</html>