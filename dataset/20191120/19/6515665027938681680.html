<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361615/putin-predvidja-raspad-evropske-unije-nakon-velike-britanije-i-zemlje-istocne-evrope-mogu-pozeleti-da-izadju"/>
    <meta property="og:site_name" content="kurir.rs"/>
    <meta property="article:published_time" content="2019-11-20T19:09:00+00:00"/>
    <meta property="og:title" content="PUTIN PREDVIĐA RASPAD EVROPSKE UNIJE: Nakon Velike Britanije i zemlje istočne Evrope mogu poželeti da izađu"/>
    <meta property="og:description" content="Predsednik Rusije Vladimir Putin nije isključio mogućnost da kroz nekoliko godina i zemlje istočne Evrope počnu da razmišljaju o izlasku iz Evropske unije."/>
  </head>
  <body>
    <article>
      <h6 class="kicker">PROGNOZA</h6>
      <h1>PUTIN PREDVIĐA RASPAD EVROPSKE UNIJE: Nakon Velike Britanije i zemlje istočne Evrope mogu poželeti da izađu</h1>
      <address>
        <time datetime="2019-11-20T19:09:00+00:00">20 Nov 2019, 19:09</time>
      </address>
      <p>
        <b>Predsednik Rusije Vladimir Putin nije isključio mogućnost da kroz nekoliko godina i zemlje istočne Evrope počnu da razmišljaju o izlasku iz Evropske unije.</b>
      </p>
      <p>On kaže da su nesuglasice u EU nastale zbog načina raspodele poreza, jer veliki deo novca naprednih evropskih zemalja odlazi na "pružanje podrške onima koji još nisu dostigli određeni nivo ekonomskog razvoja, a to se broji desetinama milijardi evra".</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3351855/francuska-ministarka-za-evropske-poslove-porucila-nema-vise-odlaganja-bregzita"/>
      </related>
      <p>"Negde krajem 2028. godine neke zemlje Istočne Evrope dostići će takav nivo ekonomskog razvoja, kada više neće dobijati grantove i razne vrste podrške iz evropskog budžeta, a moraće da plate isto kao Velika Britanija. Nisam siguran da i njima neće pasti na um isto što i Velikoj Britaniji danas (’bregzit‘)", istakao je Putin.</p>
      <p>On kaže da je Rusija zainteresovana za očuvanje EU jer želi da ima posla sa partnerima koje poznaje.</p>
      <p>"Sa zabrinutošću pratimo ono što se tamo dešava, jer je značajan deo naših deviznih rezervi u evrima. Uprkos padu trgovinskog prometa nakon različitih odluka o sankcijama, Evropska unija ostaje za nas najveći trgovinski i ekonomski partner. Stoga smo zainteresovani za to da se sve održi i efikasno funkcioniše", naglasio je Putin.</p>
      <p>On je dodao da u Rusiji analiziraju sve šta se dešava sa EU.</p>
      <p>"Ne znam da li će biti moguće sačuvati EU u njenom sadašnjem obliku, ali ja znam da su evropski lideri takođe svesni toga, da razmišljaju o tome i da imaju razne scenarije kako da konsoliduju članice EU i postignu više održive forme integracije. Da li će uspeti u toj nameri ili ne — ja ne znam, ali u svakom slučaju im želim uspeh", zaključio je Putin.</p>
      <p>
        <b>(Kurir.rs/<a href="https://rs-lat.sputniknews.com/rusija/201911201121205043-putin-predvidja-i-zemlje-istocna-evropa-mogu-napustiti-eu-rusija-velika-britanija-bregzit/">Sputnjik Srbija</a>/Foto: AP/Pavel Golovkin/Pool)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3352751/krece-frka-oko-britanskih-parlamentarnih-izbora-a-jedno-pitanje-muci-sve-da-li-ce-kraljica-nekoga-podrzati-video"/>
        <a href="https://www.kurir.rs/planeta/3351481/dzonson-se-izvinjava-zao-mi-je-sto-britanija-nije-izasla-iz-eu-31-oktobra-kao-sto-sam-obecao"/>
        <a href="https://www.kurir.rs/planeta/3350497/najdzel-faraz-opleo-po-dzonsonu-zbog-sporazuma-sa-eu-boris-nam-kaze-da-je-ovo-sjajna-stvar-nije-to-jednostavno-nije-bregzit-video"/>
      </related>
    </article>
  </body>
</html>