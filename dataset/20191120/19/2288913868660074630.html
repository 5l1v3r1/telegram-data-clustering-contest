<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727499"/>
    <meta property="og:site_name" content="De Standaard"/>
    <meta property="article:published_time" content="2019-11-20T19:56:00+00:00"/>
    <meta property="og:title" content="Nederland uitgeschakeld op Davis Cup na thriller tegen Groot-Brittannië"/>
    <meta property="og:description" content="Groot-Brittannië heeft woensdag in groep E van de Davis Cup tennis in Madrid met 2-1 van Nederland gewonnen. Voormalig nummer één van de wereld Andy Murray..."/>
  </head>
  <body>
    <article>
      <h1>Nederland uitgeschakeld op Davis Cup na thriller tegen Groot-Brittannië</h1>
      <address>
        <time datetime="2019-11-20T19:56:00+00:00">20 Nov 2019, 19:56</time>
      </address>
      <p>
        <b>Groot-Brittannië heeft woensdag in groep E van de Davis Cup tennis in Madrid met 2-1 van Nederland gewonnen. Voormalig nummer één van de wereld Andy Murray (ATP 126) moest wel verrassend lang zwoegen tegen Tallon Griekspoor (ATP 179), maar haalde het uiteindelijk met 6-7 (5/7), 6-4 en 7-6 (7/5).</b>
      </p>
      <p>Griekspoor speelde nog nooit een grandslam en leek op papier een vogel voor de kat, maar hij gaf zich niet zomaar gewonnen en sloeg 24 aces. Na 2u51 tennis wist Murray de match dan toch naar zich toe te trekken. Robin Haase (ATP 163) hing daarna de bordjes gelijk met een al even felbetwitste zege tegen Daniel Evans (ATP 42): 3-6, 7-6 (7/5) en 6-4.</p>
      <p>Het dubbelspel moest de winnaar aanduiden, en daarin klopten Jamie Murray en Neal Skupski hun Nederlandse tegenstanders Wesley Koolhof en Jean-Julien Roger met 6-4 en 7-6 (8/6). Kazachstan haalde het eerder ook al van Nederland, en dus strijdt het donderdag tegen de Britten voor groepswinst.</p>
    </article>
  </body>
</html>