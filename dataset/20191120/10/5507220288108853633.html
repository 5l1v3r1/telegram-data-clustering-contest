<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187345/"/>
    <meta property="og:site_name" content="Janam TV"/>
    <meta property="article:published_time" content="2019-11-20T10:07:45+00:00"/>
    <meta property="og:title" content="ഇനി പ്രത്യാക്രമണം രാത്രിയിലും ; പൃഥ്വി മിസൈൽ കുതിച്ചു ഇരുട്ടിനെ ഭേദിച്ച് , പരീക്ഷണം വിജയകരം"/>
    <meta property="og:description" content="ഭുവനേശ്വര്‍ : ഇന്ത്യ തദ്ദേശീയമായി വികസിപ്പിച്ച ഭൂതല മിസൈലായ പൃഥ്വി–2 പരീക്ഷണ വിക്ഷേപണം വിജയം. സാധാരണയിൽ നിന്നും വ്യത്യസ്തമായി കഴിഞ്ഞ ദിവസം രാത്രിയാണ്"/>
  </head>
  <body>
    <article>
      <h1>ഇനി പ്രത്യാക്രമണം രാത്രിയിലും ; പൃഥ്വി മിസൈൽ കുതിച്ചു ഇരുട്ടിനെ ഭേദിച്ച് , പരീക്ഷണം വിജയകരം</h1>
      <address><time datetime="2019-11-20T10:07:45+00:00">20 Nov 2019, 10:07</time> by <a rel="author">Janam TV Web Desk</a></address>
      <p>ഭുവനേശ്വര്‍ : ഇന്ത്യ തദ്ദേശീയമായി വികസിപ്പിച്ച ഭൂതല മിസൈലായ പൃഥ്വി–2 പരീക്ഷണ വിക്ഷേപണം വിജയം.</p>
      <p>സാധാരണയിൽ നിന്നും വ്യത്യസ്തമായി കഴിഞ്ഞ ദിവസം രാത്രിയാണ് പരീക്ഷണം നടന്നത്.ഒഡീഷ തീരത്താണ് പരീക്ഷണം നടന്നത് . ഇന്ത്യൻ സൈന്യത്തിന്റെ സ്ട്രാറ്റജിക്ക് ഫോഴ്സ് കമാൻഡാണ് പരീക്ഷണത്തിനു ചുക്കാൻ പിടിച്ചത്.</p>
      <p>മിസൈലിന് 300 കിലോമീറ്റര്‍ ദൂരെവരെ പ്രഹരശേഷിയുണ്ട്. 500 മുതൽ 1000 കിലോഗ്രാം വരെ ഭാരം വഹിക്കാൻ കഴിയുന്ന പൃഥ്വി 2 വിൽ ദ്രവീകൃത ഇന്ധനം ഉപയോഗിക്കുന്ന ഇരട്ട എഞ്ചിനാണുള്ളത്.</p>
      <p>ലക്ഷ്യസ്ഥാനത്ത് എത്തിച്ചേരുന്നതിനായി അത്യാധുനിക സാങ്കേതിക വിദ്യയാണ് മിസൈലിൽ ഉപയോഗിക്കുന്നത്.2018 ലും പൃഥ്വി മിസൈല്‍ വിജയകരമായി പരീക്ഷിച്ചിരുന്നു.</p>
    </article>
  </body>
</html>