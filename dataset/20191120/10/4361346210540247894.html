<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-honap-kozepen-olcsobbak-a-szallasok-hasznos-tippek-az-ev-eleji-utazashoz/186969"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="A hónap közepén olcsóbbak a szállások - hasznos tippek az év eleji utazáshoz"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A hónap közepén olcsóbbak a szállások - hasznos tippek az év eleji utazáshoz</mark>
      </h1>
      <address><time datetime="2019-11-20T10:00:00+00:00">20 Nov 2019, 10:00</time> by <a rel="author">Bors</a></address>
      <p>
        <b>Még a hazai szállodák és panziók is megtelnek karácsonykor és szilveszterkor. Induljon pihenni jövő év elején, megéri, mert akár fele annyiból is megvan a hetes nyaralás. </b>
        <b>Még a hazai szállodák és panziók is megtelnek karácsonykor és szilveszterkor. Induljon pihenni jövő év elején, megéri, mert akár fele annyiból is megvan a hetes nyaralás.</b>
      </p>
      <p>
        <b>Kerülje az ünnepeket, fesztiválokat!</b>
      </p>
      <p>Ahhoz, hogy rengeteg pénzt spóroljon meg az év eleji nyaraláson, fontos, hogy amint kinézte az úti célt, <u><b>keressen rá a neten arra, hogy abban az időszakban van-e ott valamilyen ünnep</b></u>, mert még az is drágítja a repülőjegyek és a szállások árát.</p>
      <p>Mivel rengetegen utaznak a világ összes országába, szinte már alig lehet szezonon kívüli időszakról beszélni. Olcsóbbak a repülőjegyek akkor, ha egy országban vagy területen éppen nincs semmiféle kiemelkedő rendezvény – árulta el a szakújságíró. <b>Például a tripláját is kifizetheti, ha éppen egy fesztivál, vagy vallási ünnep kellős közepébe csöppen</b>, ráadásul a tömeg és a hangzavar miatt nem biztos, hogy pihentető lesz az utazása.</p>
      <p>
        <b>Kedd, szerda, szombat a legolcsóbb</b>
      </p>
      <h3>A legolcsóbb repülőjegyet akkor szerezhetjük be, ha a péntek éjszakát is a városban töltjük.</h3>
      <p>A társaságok a rövid, hétközi utakat gyakran magasabb tarifával árazzák az üzletemberek miatt, akik igyekeznek minél hamarabb hazaérni, és ők a magasabb tarifát is hajlandóak kifizetni.</p>
      <figure>
        <img src="http://media.borsonline.hu/cikk/20/192574/gallery-picture/645w/2029260_liszt-ferenc-2-mti1.jpg"/>
        <figcaption>© MTI</figcaption>
      </figure>
      <p>Mivel az üzleti ingázók általában hétfőn indulnak, pénteken már mennek haza, a turisták pedig csütörtökön-pénteken utaznak és vasárnap este térnek haza, ezért a hét napjai közül nagy átlagban a <b>kedd, szerda és szombati napokra lehet a legolcsóbb jegyeket megvenni.</b></p>
      <p>
        <b>Ne csak Budapestről!</b>
      </p>
      <p>Ha távolabbi helyekre szeretnénk repülni, akkor érdemes megnézni a milánói, római, pisai, osloi, koppenhágai, berlini és müncheni indulásokat is, ugyanis ezeken a repülőtereken alacsonyabb a reptéri adó, így nagyobb eséllyel találunk alacsonyabb áru jegyeket.</p>
      <figure>
        <img src="http://media.borsonline.hu/cikk/20/192574/gallery-picture/645w/2029266_shutterstock-3350867901.jpg"/>
        <figcaption>Az interneten számos gyüjtőoldal van, szállásokkal és repülőjegyekkel foglalkoznak © shutterstock</figcaption>
      </figure>
      <h3>Ha nem megyünk messzire, akkor a debreceni repülőtér mellett a környező országok nagyvárosainak indulásait is érdemes megnézni, mert olykor jó kiárusítások vannak.</h3>
      <p><b>Társasággal megéri a kulcsosház</b><br/><br/>Mindenképpen szállásgyűjtő oldalakon nézelődjön, hogy megtalálja a legolcsóbbat. Ha megfigyeli, a hónap közepén és vége- felé kedvezőbb árakon adják ki a szobákat.</p>
      <figure>
        <img src="http://media.borsonline.hu/cikk/20/192574/gallery-picture/645w/2029264_shutterstock-1503492681.jpg"/>
        <figcaption>© shutterstock</figcaption>
      </figure>
      <p><b>Nagycsaládosként és társasággal jobban járhat, ha szállodai szobák helyett egy apartmant vagy kulcsosházat bérel.</b> Ezek önellátóak általában.</p>
      <p>
        <b>Spóroljon ingyenes belépőkkel</b>
      </p>
      <p>A látványosságok belépői általában télen-nyáron egy árban vannak, de családosként akár több tízezer forint is a zsebében maradhat, ha az interneten utánanéz pár akciónak.</p>
      <figure>
        <img src="http://media.borsonline.hu/cikk/20/192574/gallery-picture/645w/2029256_roma-afp1.jpg"/>
        <figcaption>© AFP</figcaption>
      </figure>
      <p>Például<b> Olaszországban minden hónap első vasárnapján ingyenesek az állami múzeumok és egy-egy templom.</b> Érdemes úgy időzíteni az utazást, hogy pont belecsússzon. A görögországi Rodosz szigetén pedig csütörtökönként féláron étkezhetünk a „Gastro csütörtök” keretein belül.</p>
      <p>
        <b>A tél kedvence: Thaiföld</b>
      </p>
      <p>Amennyiben repülőjegygyűjtő oldalakon nézelődünk és messzi tájra utaznánk, akkor jobban járunk, ha nem a végcélt írjuk be. Például, ha a thaiföldi Phuketre mennénk, akkor Budapest–Phuket helyett keressünk rá a végcélhoz közeli nagyvárosokra.</p>
      <figure>
        <img src="http://media.borsonline.hu/cikk/20/192574/gallery-picture/645w/2029258_shutterstock-4862248211.jpg"/>
        <figcaption>© shutterstock</figcaption>
      </figure>
      <p>Ebben az esetben Bangkokra. Az egy forgalmas város, rengeteg társaság megy oda, jobbak az árak. Onnan pedig számos helyi fapados van, amelyek akár tízezer forintért is továbbvisznek bennünket Phuketre. A repülőjegygyűjtő oldalak nem mindig a legolcsóbb verziót rangsorolják az első helyekre.</p>
    </article>
  </body>
</html>