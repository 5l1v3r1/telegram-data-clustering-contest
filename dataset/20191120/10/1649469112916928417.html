<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/kaledos-sostineje/sostine-puosiasi-kaledoms-pradedamas-irengineti-rotuses-kaledinis-miestelis/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T10:29:37+00:00"/>
    <meta property="og:title" content="Sostinė puošiasi Kalėdoms: pradedamas įrenginėti Rotušės Kalėdinis miestelis (nuotraukos)"/>
    <meta property="og:description" content="Kalėdos jau ne už kalnų ir sostinė jau taip pat junta kalėdinę nuotaiką. Šią savaitę organizatoriai jau pradeda ruoštis šių metų „Kalėdos sostinėje“ renginiams. Pirmieji darbai jau matomi Rotušės aikštėje, kitą savaitę prasidės darbai ir Katedros aikštėje. Šiomis dienomis, Rotušės aikštėje yra montuojamas eglutės karkasas, surenkami Kalėdinės mugės pavilionai. Pasak..."/>
  </head>
  <body>
    <article>
      <h1>Sostinė puošiasi Kalėdoms: pradedamas įrenginėti Rotušės Kalėdinis miestelis (nuotraukos)</h1>
      <address><time datetime="2019-11-20T10:29:37+00:00">20 Nov 2019, 10:29</time> by <a rel="author">Donatas Andrijauskas</a></address>
      <p>Kalėdos jau ne už kalnų ir sostinė jau taip pat junta kalėdinę nuotaiką. Šią savaitę organizatoriai jau pradeda ruoštis šių metų „Kalėdos sostinėje“ renginiams. Pirmieji darbai jau matomi Rotušės aikštėje, kitą savaitę prasidės darbai ir Katedros aikštėje.</p>
      <p>Šiomis dienomis, Rotušės aikštėje yra montuojamas eglutės karkasas, surenkami Kalėdinės mugės pavilionai.</p>
      <p>Pasak renginio organizatorių, Rotušės eglutė bus ne mažiau įspūdinga, jauki ir žavinga. Taip pat kaip ir pernai tai bus metalinio kūgio formos karkaso meninė instaliacija. Kūrėjai žada, kad žaliaskarė bus visai kitokia negu ankstesniais metais. Pagrindinė kalėdinės kompozicijos Rotušės aikštėje tema – „Miškas”.</p>
      <p>Žaisminga Kalėdų eglutės Rotušės aikštėje įžiebimo šventė vyks lapkričio 30 d., šeštadienį, 17.00 val.</p>
      <p>Šventės dalyvius džiugins Artūro Noviko džiazo mokyklos vokalinis ansamblis COLOR JAZZ.</p>
      <p>Vilniečius ir miesto svečius tradiciškai įvairiomis pasaulio kalbomis sveikino Tarptautinėje Kalėdų labdaros mugėje dalyvaujančių ambasadų atstovai.</p>
      <p>„Kalėdos sostinėje“ yra ryškiausias ir daugiausiai lankytojų sulaukiantis sostinės festivalis, kuris prasideda gruodžio pradžioje ir džiugina iki pat Trijų Karalių. Tai mažiausiai 5–6 savaitės išskirtinių kalėdinių renginių ir ypatingos gera nuotaika užkrečiančios atmosferos ne tik įvairiose sostinės širdyje esančiose erdvėse, bet ir nuo centro nutolusiuose Vilniaus kampeliuose.</p>
      <slideshow>
        <figure>
          <img src="https://cdn3.hellovilnius.lt/wp-content/uploads/2019/11/DSC_6616-2-585x390.jpg"/>
          <figcaption>Nuotrauka: Evaldo Čingos</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/DSC_6618-2-585x390.jpg"/>
          <figcaption>Nuotrauka: Evaldo Čingos</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/DSC_6615-2-585x390.jpg"/>
          <figcaption>Nuotrauka: Evaldo Čingos</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/DSC_6612-2-585x390.jpg"/>
          <figcaption>Nuotrauka: Evaldo Čingos</figcaption>
        </figure>
        <figure>
          <img src="https://cdn3.hellovilnius.lt/wp-content/uploads/2019/11/DSC_6611-2-585x390.jpg"/>
          <figcaption>Nuotrauka: Evaldo Čingos</figcaption>
        </figure>
        <figure>
          <img src="https://cdn1.hellovilnius.lt/wp-content/uploads/2019/11/DSC_6610-2-e1574253160664-585x300.jpg"/>
          <figcaption>Nuotrauka: Evaldo Čingos</figcaption>
        </figure>
      </slideshow>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>5 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/kaledos-sostineje/lukiskiu-aiksteje-prasidejo-kaledines-ciuozyklos-irengimas/"/>
        <a href="https://madeinvilnius.lt/pramogos/kaledos-sostineje/vilnius-ruosiasi-kaledoms-kokios-pagrindines-miesto-egles-bus-siemet/"/>
        <a href="https://madeinvilnius.lt/pramogos/kaledos-sostineje/paaiskejo-siu-metu-kaledines-3d-pasakos-tema-ir-seansu-laikas/"/>
        <a href="https://madeinvilnius.lt/pramogos/kaledos-sostineje/kaledu-egles-sostineje-bus-iziebtos-paskutine-lapkricio-diena/"/>
        <a href="https://madeinvilnius.lt/pramogos/kaledos-sostineje/kaledos-arteja-grizta-tradicinis-konkursas-vilniaus-kaledine-vitrina-2019/"/>
        <a href="https://madeinvilnius.lt/pramogos/renginiai/paaiskejo-kada-katedros-aiksteje-bus-iziebta-kaledu-egle/"/>
      </related>
    </article>
  </body>
</html>