<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/miestas/konkursas-50-tukst-eur-uz-unikalias-idejas-vilniui/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T10:26:47+00:00"/>
    <meta property="og:title" content="Konkursas: 50 tūkst. Eur už unikalias idėjas Vilniui"/>
    <meta property="og:description" content="Vilnius skatina pažangių technologijų ir inovacijų plėtrą mieste – savivaldybė netrukus paskelbs konkursą turintiems unikalių idėjų – kvies burtis į technines kūrybines dirbtuves ir jose konstruoti, modeliuoti, projektuoti, gaminti prototipus. Konkursas prasidės lapkričio 25 dieną, iš viso laimėtojams bus paskirstyta net 50 tūkst. eurų. „Jau ne pirmus metus ieškome įvairių..."/>
  </head>
  <body>
    <article>
      <h1>Konkursas: 50 tūkst. Eur už unikalias idėjas Vilniui</h1>
      <address><time datetime="2019-11-20T10:26:47+00:00">20 Nov 2019, 10:26</time> by <a rel="author">Made in Vilnius</a></address>
      <p>Vilnius skatina pažangių technologijų ir inovacijų plėtrą mieste – savivaldybė netrukus paskelbs konkursą turintiems unikalių idėjų – kvies burtis į technines kūrybines dirbtuves ir jose konstruoti, modeliuoti, projektuoti, gaminti prototipus. Konkursas prasidės lapkričio 25 dieną, iš viso laimėtojams bus paskirstyta net 50 tūkst. eurų.</p>
      <p>„Jau ne pirmus metus ieškome įvairių būdų, kaip įtraukti pačius vilniečius į technologijų pasaulį, kuriant idėjas savo miestui, rajonui, kiemui. Norime suburti turinčius nestandartinių, unikalių idėjų, gebančius modeliuoti, projektuoti, gaminti atvirose kūrybinėse dirbtuvėse. Remdami kūrėjus, mes skatinam pažangių technologijų plėtrą, verslumą ir kūrybiškumą“, – sako Administracijos direktorius Povilas Poderskis.</p>
      <p>Pernai konkurse dalyvavo ir finansavimą iki 5 tūkst. eurų gavo net 17 inovacijas, ekologiškumą ir kūrybiškumą skatinančių projektų. Konkurse dalyvavo labai įvairios viešosios įstaigos, meno inkubatoriai, darželiai ir mokyklos, universitetas, technines erdves turinčios bendruomenės. Per metus jos visos kūrė, eksperimentavo, organizavo atviras technines dirbtuves įvairioms amžiaus grupėms – nuo vaikų iki senjorų, pasitelkdami pažangias technologijas, vaikai kūrė išmaniuosius žaislus, moksleiviai kūrė išmanių daiktų prototipus, kiti gilinosi į atsinaujinančius energijos šaltinius bei plastiko perdirbimą.</p>
      <p>Konkurse kviečiami dalyvauti juridiniai asmenys arba organizacijos. Projektai turėtų būti vykdomi Vilniaus mieste. Į konkursą kviečiamos ne pelno siekiančios organizacijos.</p>
      <p>Paraiškos projektams finansuoti su priedais turi būti pateiktos iki 2020 m. vasario 5 d. naudojantis savivaldybės elektroninių paslaugų valdymo sistema paslaugos.vilnius.lt Laimėtojai bus išrinkti iki balandžio 30 d.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>1 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/miestas/lukiskiu-aikstes-istatymo-projekta-prasoma-perduoti-svarstyti-svietimo-ir-mokslo-komitetui/"/>
        <a href="https://madeinvilnius.lt/naujienos/miestas/savivaldybe-atmete-plana-snipiskese-statyti-apzvalgos-boksta/"/>
        <a href="https://madeinvilnius.lt/naujienos/miestas/vienas-po-kito-sostineje-atidaromi-nauji-moduliniai-darzeliai-nuotraukos/"/>
        <a href="https://madeinvilnius.lt/naujienos/miestas/naujamiescio-bendruomene-kas-nutiko-per-50-tukstanciu-metu/"/>
        <a href="https://madeinvilnius.lt/naujienos/miestas/naujininkuose-planuojama-irengti-pesciuju-tuneli-po-gelezinkeliu/"/>
        <a href="https://madeinvilnius.lt/naujienos/miestas/teismas-lukiskiu-aikstes-projektas-laisves-kalva-konkursa-laimejo-teisetai/"/>
      </related>
    </article>
  </body>
</html>