<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829038.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T10:15:00+00:00"/>
    <meta property="og:title" content="گمانه‌زنی‌ها از استعفای مایک پمپئو"/>
    <meta property="og:description" content="به گزارش ایسنا، مجله تایم شامگاه سه‌شنبه به نقل از سه منبع مطلع جمهوری‌خواه گزارش داد، مایک پمپئو در نظر دارد تا سمتش به عنوان وزیر امور خارجه آمریکا را تا دست‌کم اوایل بهار ۲۰۲۰ حفظ کند."/>
  </head>
  <body>
    <article>
      <h1>گمانه‌زنی‌ها از استعفای مایک پمپئو</h1>
      <address>
        <time datetime="2019-11-20T10:15:00+00:00">20 Nov 2019, 10:15</time>
      </address>
      <p>براساس گزارش‌ها، مایک پمپئو قصد دارد از سمتش به عنوان وزیر امور خارجه آمریکا کناره‌گیری کند تا سال آتی نامزد تصدی کرسی در سنای کشورش از ایالت کانزاس شود.</p>
      <p>به گزارش ایسنا، مجله تایم شامگاه سه‌شنبه به نقل از سه منبع مطلع جمهوری‌خواه گزارش داد، مایک پمپئو در نظر دارد تا سمتش به عنوان وزیر امور خارجه آمریکا را تا دست‌کم اوایل بهار ۲۰۲۰ حفظ کند.</p>
      <p>به گزارش تایم، در میان دلایلی که پشت استعفای احتمالی پمپئو هست، می‌توان به تحقیق استیضاح علیه دونالد ترامپ، رئیس‌جمهوری آمریکا اشاره کرد که می‌تواند وجهه سیاسی این وزیر خارجه را تخریب کند و موجب تیرگی روابط شخصی او با رئیس‌جمهوری آمریکا شود.</p>
      <p>به گفته منابع مطلع جمهوری‌خواه، استعفای مایک پمپئو با توانایی او برای مدیریت، نرم‌ترین خروج ممکن از دولت ترامپ تعیین خواهد شد. با این حال، هیچ نشانه‌ای نیست که او با ترامپ درباره طرح‌هایش صحبت کرده باشد. دستیاران پامپئو طرح‌های او برای استعفا را تکذیب کرده‌اند. براساس گزارش تایم، شایعات درباره استعفای پامپئو برای کمپین سنا ماه‌هاست که شنیده می‌شود.</p>
      <p>یک منبع نزدیک به پمپئو به تایم گفت: «وزیر خارجه تنها روی اجرای اهداف سیاست خارجی دولت ترامپ و تکمیل این ماموریت برای مردم آمریکا در وزارت خارجه متمرکز است. هر شخصی که غیر از این بگوید، اشتباه می‌کند.»</p>
    </article>
  </body>
</html>