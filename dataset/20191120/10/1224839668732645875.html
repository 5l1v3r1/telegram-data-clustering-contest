<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/epimorfwsi-eklegmenwn-ypiresiakwn-paragontwn-a-113581.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-20T10:09:00+00:00"/>
    <meta property="og:title" content="Επιμόρφωση εκλεγμένων και υπηρεσιακών παραγόντων του Δήμου Κορυδαλλού"/>
    <meta property="og:description" content="Με επιτυχία πραγματοποιήθηκε το πρώτο σεμινάριο του Δήμου Κορυδαλλού, για την επιμόρφωση των αιρετών, καθώς και των διοικητικών και οικονομικών στελεχών του Δήμου."/>
  </head>
  <body>
    <article>
      <h1>Επιμόρφωση εκλεγμένων και υπηρεσιακών παραγόντων του Δήμου Κορυδαλλού</h1>
      <address>
        <time datetime="2019-11-20T10:09:00+00:00">20 Nov 2019, 10:09</time>
      </address>
      <p>Με επιτυχία πραγματοποιήθηκε το πρώτο σεμινάριο του Δήμου Κορυδαλλού, για την επιμόρφωση των αιρετών, καθώς και των διοικητικών και οικονομικών στελεχών του Δήμου.</p>
      <p>Η πρωτοβουλία ανήκει στο γραφείο Δημοτικού Συμβουλίου και στην Πρόεδρο Μερόπη Κατσάνου, η οποία ανέφερε ότι πρόκειται για το πρώτο σειράς σεμιναρίων με σκοπό την επιμόρφωση εκλεγμένων και υπηρεσιακών παραγόντων του Δήμου Κορυδαλλού.</p>
      <p>Το σεμινάριο παρακολούθησε με ιδιαίτερο ενδιαφέρον η πλειοψηφία των αιρετών, των Διευθυντών και Προϊσταμένων του Δήμου.</p>
      <p>Στόχος του σεμιναρίου ήταν να παράσχει στους συμμετέχοντες βασικές διοικητικές γνώσεις για την άσκηση των αρμοδιοτήτων διοίκησης, με σκοπό τη νομιμότητα και την αποτελεσματική λειτουργία του Δήμου.</p>
      <p>Ανάμεσα στα θέματα που παρουσιάστηκαν ήταν γενικά θέματα εφαρμογής του κώδικα διοικητικής διαδικασίας, όπως η έννοια της αρμοδιότητας, η διάκριση των αρμοδιοτήτων, οι αποφάσεις και ο τρόπος λήψης τους, καθώς και θέματα που αφορούν τα όργανα διοίκησης.</p>
    </article>
  </body>
</html>