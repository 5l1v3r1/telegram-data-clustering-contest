<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/za_dobu_na_terytorii_brodivskogo_rayonu_trychi_vyyavlyaly_zastarili_boieprypasy_331201.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="За добу на території Бродівського району тричі виявляли застарілі боєприпаси"/>
    <meta property="og:description" content="Як повідомили Гал-інфо у прес-службі ДСНС Львівської області, за добу на території Бродівського району тричі виявляли боєприпаси часів ІІ Світової війни"/>
  </head>
  <body>
    <article>
      <h1>За добу на території Бродівського району тричі виявляли застарілі боєприпаси</h1>
      <h2>Як повідомили Гал-інфо у прес-службі ДСНС Львівської області, за добу на території Бродівського району тричі виявляли боєприпаси часів ІІ Світової війни</h2>
      <address>
        <time datetime="2019-11-20T10:39:00+00:00">20 Nov 2019, 10:39</time>
      </address>
      <slideshow>
        <figure>
          <img src="https://galinfo.com.ua/media/gallery/full/b/r/brodivshchyna_boyeprypasy.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/b/r/brodivshchyna_boyeprypasy1.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/b/r/brodivshchyna_boyeprypasy2.jpg"/>
          <figcaption>Фото: ДСНС</figcaption>
        </figure>
      </slideshow>
      <p>19 листопада на території Бродівського району зафіксовано три випадки виявлення вибухонебезпечних предметів часів ІІ Світової війни. Так, зокрема:</p>
      <p>Об 11:37 до Служби порятунку «101» надійшло повідомлення про те, що в с. Косарщина Бродівського району під час проведення земляних робіт в полі виявлено 2 одиниці предметів ззовні схожих на артилерійські снаряди часів ІІ Світової війни.</p>
      <p>Об 11:39 надійшло повідомлення про те, що в м. Броди, на вул. Храпая, під час проведення земляних робіт в лісі виявлено предмет ззовні схожий на артилерійський снаряд часів ІІ Світової війни.</p>
      <p>Та о 13:52 до рятувальників надійшло повідомлення про те, що в с. Гаї-Дітковецькі Бродівського району під час проведення земляних робіт в полі, виявлено 4 одиниці предметів ззовні схожих на ручні гранати часів ІІ Світової війни.</p>
      <p>По факту виявлення боєприпасів повідомлено правоохоронні органи. Подано заявку начальнику 2-го спеціального центру швидкого реагування ДСНС України на вилучення та знищення боєприпасів.</p>
      <p>Головне управління ДСНС України у Львівській області звертається до громадян з проханням дотримуватися правил безпечного поводження з вибухонебезпечними або невідомими предметами!</p>
      <p>Пам'ятайте, що у разі виявлення вибухонебезпечних предметів необхідно відразу повідомити про це за номером «101» або «102», а також ні в якому разі їх не можна чіпати. Не намагайтеся самостійно ідентифікувати та знешкоджувати знайдені боєприпаси.</p>
    </article>
  </body>
</html>