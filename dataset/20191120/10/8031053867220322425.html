<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%ac%ce%b3%ce%ba%ce%b1%cf%82-%ce%bf%ce%b9-%ce%b3%ce%b5%cf%81%ce%bc%ce%b1%ce%bd%ce%bf%ce%af-%ce%b4%ce%b5%ce%bd-%ce%ad%cf%86%cf%85%ce%b3%ce%b1%ce%bd-%cf%80%ce%bf%cf%84%ce%ad-%ce%b1%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:33:38+00:00"/>
    <meta property="og:title" content="Τράγκας: Οι Γερμανοί δεν έφυγαν ποτέ από την Αθήνα! Ο Τσουκάτος μου τα είχε πει όλα για τη Siemens"/>
    <meta property="og:description" content="Ο στρατηγός του Σημίτη απαλλάχθηκε λόγω παραγραφής. Μετά από 14 χρόνια ουσιαστικά τίποτα δεν άγγιξε τη Ζίμενς και όσα έκανε στην Ελλάδα. Οι Γερμανοί δεν έφυγαν ποτέ. Ήταν πάντα εδώ. Ο Θεόδωρος Τσουκάτος τα έχει πει όλα σε εμένα. Με το Ν και με το Σ. Ποτέ οι συνάδελφοί μου, κανένα μέσο στην Ελλάδα δεν αναπαρήγαγε την πολυσέλιδη συνέντευξη που μου παραχώρησε στο γραφείο του."/>
  </head>
  <body>
    <article>
      <h1>Τράγκας: Οι Γερμανοί δεν έφυγαν ποτέ από την Αθήνα! Ο Τσουκάτος μου τα είχε πει όλα για τη Siemens</h1>
      <address>
        <time datetime="2019-11-20T10:33:38+00:00">20 Nov 2019, 10:33</time>
      </address>
      <p>
        <b>Ο στρατηγός του Σημίτη απαλλάχθηκε λόγω παραγραφής. Μετά από 14 χρόνια ουσιαστικά τίποτα δεν άγγιξε τη Ζίμενς και όσα έκανε στην Ελλάδα. Οι Γερμανοί δεν έφυγαν ποτέ. Ήταν πάντα εδώ. Ο Θεόδωρος Τσουκάτος τα έχει πει όλα σε εμένα. Με το Ν και με το Σ. Ποτέ οι συνάδελφοί μου, κανένα μέσο στην Ελλάδα δεν αναπαρήγαγε την πολυσέλιδη συνέντευξη που μου παραχώρησε στο γραφείο του.</b>
      </p>
      <p>Δίπλα στην Ομόνοια. Κανένας δεν ασχολήθηκε με τις αποκαλύψεις ενός ανθρώπου που έζησε από τόσο κοντά τον αρχιερέα της διαπλοκής και όσα εγκλήματα έκανε σε αυτή τη χώρα. Ο Τσουκάτος μου είχε περιγράψει πως παρέλαβε μια καθιερωμένη πρακτική δωροδοκίας των μεγάλων κομμάτων από επιχειρηματίες και τραπεζίτες. Όπως και από τους Γερμανούς της Ζίμενς που κέρδιζαν όλους τους διαγωνισμούς στην Αθήνα, κατεβαίνοντας στους περισσότερους μαζί με την Intracom του Σωκράτη Κόκκαλη. ΠΑΣΟΚ και ΝΔ ήταν αποδέκτες παραλαβής μεγάλων ποσών.</p>
      <p>Μάλιστα τα μέλη της επιτροπής που αναλάμβαναν να μαζέψουν τα εκατομμύρια προτιμούσαν τη μεταφορά τους τις ημέρες των μεγάλων προεκλογικών συγκεντρώσεων. Και αυτό γιατί γνώριζαν ότι όλα τα στελέχη του κόμματος ήταν συγκεντρωμένα στην πλατεία Συντάγματος ή στην πλατεία Αριστοτέλους και μειωνόταν έτσι ο κίνδυνος να πέσουν πάνω στους μεταφορείς των βαλιτσών. Ο Θεόδωρος Τσουκάτος μου είχε περιγράψει έναν εμμονικό, φοβικό Σημίτη που έτρεμε το συγκρότημα Λαμπράκη. Την ημέρα που έφυγε από το γραφείο του, αυτά που του είπε έκαναν τους τοίχους να κοκκινίζουν. Άλλωστε είχαμε πρωθυπουργό έναν άνθρωπο των Γερμανών, πράκτορα σύμφωνα με τις αφηγήσεις του Ανδρέα Παπανδρέου στη σύζυγό του Δήμητρα και αδελφό καθηγητού που υπήρξε αρχηγός μυστικής υπηρεσίας του Γερμανικού κράτους. Δεν πρέπει να ξεχνάμε ποτέ ότι ο αδελφός του ήταν επικεφαλής της ομοσπονδιακής υπηρεσίας προστασίας Συντάγματος της Γερμανίας. Δηλαδή του Γερμανικού FBI. Αδελφή υπηρεσία των γερμανικών μυστικών υπηρεσιών, της BND, πλήρως συνεργαζόμενοι με τη Ζίμενς.</p>
      <p>Πηγή: crashonline.gr</p>
      <p>Εκεί στη Ζίμενς υπήρχε ο Μιχάλης Χριστοφοράκος, γιός του δοσιλόγου της κατοχής. Πρόεδρος της Ζίμενς ήταν απόστρατος των μυστικών υπηρεσιών της Γερμανίας, ο οποίος όταν αναζητήθηκε από τις ελληνικές αρχές δραπέτευσε από τη νήσο Πάρο. Η πρώην σύζυγος του κου Χριστοφοράκου στενή φίλη συζύγου κορυφαίου Έλληνα πολιτικού. Με το διαζύγιό της ασχολήθηκε σύζυγος κορυφαίου Έλληνα δημοσιογράφου. Ο κος Μιχάλης Χριστοφοράκος μαγνητοσκοπούσε όλες τις συνομιλίες του με τους Έλληνες πολιτικούς σε δωμάτιο της Μεγάλης Βρετάνιας. Επίσης, εκεί στη Ζίμενς κάτω από το γραφείο του είχε μαγνητόφωνο συνδεδεμένο με το τηλέφωνό του στο οποίο κατέγραφε όλες τις τηλεφωνικές συνομιλίες του με τους Έλληνες πολιτικούς. Η κα Τσακάλου παρέδωσε στις ελληνικές αρχές ένα πλήρες αρχείο με τα ραντεβού του κου Χριστοφοράκου. Αντίγραφο έδωσε σε εμένα. Οι ημερομηνίες και οι ώρες των ραντεβού του Χριστοφοράκου δημοσιοποιήθηκαν στο Crash. Οι Γερμανοί δεν έφυγαν ποτέ από την Αθήνα. Για να θυμούνται οι μεγαλύτεροι και να μαθαίνουν οι νεότεροι θα αφιερώσω ένα μεγάλο κομμάτι του ‘Ελεύθερου Σκοπευτή’ αυτή την Κυριακή στην τηλεοπτική εκπομπή μου στο Νέο Κανάλι Έψιλον.</p>
      <p>Αυτό που συμβαίνει στην πατρίδα μας με την ανοχή του πολιτικού προσωπικού της χώρας δεν μπορεί να συμβεί σε κανένα πολιτισμένο κράτος και μάλιστα μέλος ισχυρών ενώσεων όπως η Ευρωπαϊκή και η Ατλαντική συμμαχία. Ούτε έχει συμβεί στην παγκόσμια ιστορία να αντικαθίσταται πληθυσμός με πλήρη αποδοχή μιας κυβέρνησης, ενός πολιτικού προσωπικού που έφερε στη χώρα ενσυνείδητα, με μπόλικο δοσιλογικό τρόπο, οικονομική κατοχή και μεγάλη συμφορά.</p>
      <p>Η Τουρκία θα επιτεθεί στην Ελλάδα. Η Τουρκία περιμένει τη στιγμή που θα είμαστε εντελώς παράλυτοι. Είναι εντελώς άφρονες όσοι πιστεύουν ότι αυτή η σήψη, η παραλυσία, η ανεπάρκεια του πολιτικού προσωπικού και η κατοχή θα συνεχίζεται επ’ άπειρον και η εδαφική ακεραιότητα της χώρας θα παραμένει ίδια. Δυστυχώς η παρούσα κυβέρνηση λειτουργεί με ειδικές οδηγίες του Βερολίνου, για την παραλαβή και αποθήκευση όλων των μεταναστών. Αυτά που λέγονται στους περιφερειάρχες και στους δημάρχους των νησιών είναι ανατριχιαστικά. Θα φτιάξουν νέα HotSpot κλειστού τύπου στα νησιά του Ανατολικού Αιγαίου και θα τοποθετήσουν χιλιάδες σε όλες τις περιοχές της χώρας.</p>
      <p>Η Τουρκία θα επιτεθεί στην Ελλάδα. Μαθαίνω ότι ο Τραμπ είπε του Ερντογάν ότι δεν πρέπει να αγγίξει χώρα του ΝΑΤΟ και ο Ερντογάν του απάντησε ότι η Κύπρος δεν είναι μέλος του ΝΑΤΟ και ότι αν εμπλακεί η Ελλάδα τότε η Τουρκία θα δράσει ως εγγυήτρια δύναμη. Η Τουρκία θα επιτεθεί στην Ελλάδα και πολύ σύντομα θα φανεί ότι θα μείνει ακάλυπτη από τους Γερμανούς. Η παρούσα πολιτική ηγεσία εμφανίζεται όχι απλά αδύναμη αλλά και φαιδρή στα μάτια των ξένων. Ο Πρώην πρέσβης των ΗΠΑ, Νίκολας Μπερνς σε συνέδριο που διεξάγεται στην Ουάσιγκτον είπε : ότι αν χρειαστεί η Ελλάδα στήριξη των ΗΠΑ σε ένα θερμό επεισόδιο με την Τουρκία δεν θα την έχει από τον Πρόεδρο Τραμπ. Ο κος Μπερνς πρόσθεσε ότι δεν μπορεί να φανταστεί ένα υποθετικό σενάριο έντασης, όπου η Ελλάδα θα είναι επιτιθέμενος, αφήνοντας να εννοηθεί πως ενδεχόμενη κρίση θα έχει αφετηρία την Τουρκία.</p>
      <p>H παρούσα κυβέρνηση εμφανίζεται να ζει σε treschic ατμόσφαιρα τένις κλαμπ, χωρίς να αντιλαμβάνεται ότι καθημερινά εισέρχονται χιλιάδες ανέλεγκτοι ξένοι καθ’ όλο το μήκος των συνόρων. Εκεί στον Έβρο είναι ασύλληπτο αυτό που συμβαίνει. Δεν υπάρχει καμία φύλαξη και κανένας έλεγχος. Είναι σύνορα χωρίς έλεγχο διαβατηρίων. Ομάδες ολόκληρες μεταναστών, μπορεί να είναι ανάμεσά τους και Τούρκοι κομάντος όλων των ειδικοτήτων, εισέρχονται πεζοί και περπατούν κατά μήκος της Εγνατίας οδού, με προορισμό μουσουλμανικές κοινότητες της Θράκης ή τη Θεσσαλονίκη. Έχουν μαζί τους σχεδιαγράμματα και σημειώσεις.</p>
      <p>Ενώ η κυβέρνηση καθυστερεί να ανακοινώσει, όπως γίνεται γνωστό στους περιφερειάρχες, αποσπασματικά μέτρα, η χώρα γεμίζει από αλλόθρησκους και πράκτορες. Όσα λέγονται για τα θέματα νομοθεσίας περί ασύλου και από σοβαρά χείλη, όπως αυτά του υπουργού Εσωτερικών είναι δυστυχώς φληναφήματα σκέψης, ένα παραπέτασμα καπνού για να μην καταλαβαίνουν οι πολλοί Έλληνες που πηγαίνουμε. Μετρημένοι στα δάχτυλα είναι οι μετανάστες που θα επιστρέψουν στην πατρίδα τους. Για λόγους αποπροσανατολισμού. Δηλαδή να λέει η κυβέρνηση ότι μπαίνουν αλλά στη συνέχεια φεύγουν. Έχει αποφασιστεί να παραμείνουν εντός Ελλάδος και για αυτό το λόγο ο Μητσοτάκης απλά υποτονθορύζει προς την πλευρά των Ευρωπαίων.</p>
      <p>Η Τουρκία θα επιτεθεί. Διεξάγει αυτόν τον εκτεταμένο υβριδικό πόλεμο, προκειμένου να πείσει τους Έλληνες να παζαρέψουν ευκολότερα τόσο τα κοιτάσματα του πετρελαίου και του φυσικού αερίου, όσο την κυριαρχία στην Κύπρο και την Ανατολική Μεσόγειο. Ουδείς Γερμανός, ουδείς Ευρωπαίος θα κουνήσει δάχτυλο υπέρ της Ελλάδος. Με ανακοινώσεις, ευχολόγια και υποταγή, ο ακρωτηριασμός θα είναι ακόμη μεγαλύτερος. Οι άφρονες των Αθηνών οδηγούν τα πράγματα ταχύτερα στο σημείο ΜΗΔΕΝ.</p>
      <p>Η τελευταία ηλιθιότητα των Αθηνών είναι το άνοιγμα προς τη Σαγκάη. Τόσο η γερμανόφιλη τάση, όσο και τα κίτρινα ανοίγματα έχουν προκαλέσει τη δυσφορία των Αμερικανών και έχουν ανοίξει τη διάθεση της αμερικανικής διοίκησης για μεγαλύτερη συνεργασία με την Τουρκία και για εξεύρεση λύσεων στις αντιθέσεις μαζί της.</p>
      <p>Πραγματικά, δεν υπάρχει μεγαλύτερη ανοησία από το να πιστεύεις ότι οι ΗΠΑ, είτε είναι ρεπουμπλικάνοι, είτε είναι δημοκρατικοί, θα αγνοήσουν τα συμφέροντά τους και ενώ εσύ βλακωδώς και ηλιθίως πηγαίνεις προς το Πεκίνο, αυτοί θα σε στηρίξουν με την Τουρκία.</p>
    </article>
  </body>
</html>