<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/previsioni-meteo-da-venerdi-nel-weekend-pericoloso-vortice-ciclonico-638346.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T10:28:00+00:00"/>
    <meta property="og:title" content="Previsioni meteo, da venerdì e nel weekend pericoloso vortice ciclonico"/>
    <meta property="og:description" content="Nuovo e intenso peggioramento a partire da venerdì e per tutto il fine settimana"/>
  </head>
  <body>
    <article>
      <h1>Previsioni meteo, da venerdì e nel weekend pericoloso vortice ciclonico</h1>
      <h2>Nuovo e intenso peggioramento a partire da venerdì e per tutto il fine settimana</h2>
      <address>
        <time datetime="2019-11-20T10:28:00+00:00">20 Nov 2019, 10:28</time>
      </address>
      <p><b>Maltempo</b> infinito sull’Italia. Dopo una parziale e non certo totale pausa dalle piogge tra mercoledì e giovedì (regioni tirreniche e Nordovest ancora molto instabili), da venerdì si avvicinerà all’Italia un nuovo ciclone che dispenserà piogge molto forti su molte regioni.</p>
      <p>Il team del sito https://www.ilmeteo.it/ avverte che da venerdì 22 l’avvicinarsi del vortice attiverà ancora una volta venti meridionali forieri di piogge al Nord (esclusa l’Emilia Romagna) e sulle regioni tirreniche. Le precipitazioni, entro sera, aumenteranno d’intensità sulla Liguria con primi possibili nubifragi.</p>
      <p>Sabato il ciclone raggiungerà la Costa Azzurra, i venti di Scirocco cominceranno a soffiare fino a 80 km/h sul mar Tirreno e sull’Adriatico centrale. Piogge abbondanti colpiranno la Liguria e il Piemonte, mentre risulteranno un po' meno intense sul resto del Nord. Inizierà a peggiorare sulla Sicilia e sulla Calabria con temporali.</p>
      <p>Il team del sito https://www.ilmeteo.it/ avvisa che, stando alle ultime uscite dei modelli meteorologic,i la giornata di domenica potrebbe essere caratterizzata da eventi piuttosto intensi. Particolare attenzione su Sicilia orientale, su tutta la Calabria, poi sulla Basilicata e sul salernitano, dove sono attesi temporali e piogge molto abbondanti con rischio allagamenti e alluvioni lampo. Continuerà a piovere su Liguria e Piemonte, ma con tendenza  a miglioramento. Il tempo peggiorerà inoltre su Marche, Abruzzo e Molise con nubifragi e altre piogge interesseranno il Nordest.<br/> </p>
    </article>
  </body>
</html>