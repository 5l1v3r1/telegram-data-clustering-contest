<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718863/apple-100cameras-studenti-chicago"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T10:34:03+00:00"/>
    <meta property="og:title" content="Apple annuncia una nuova iniziativa con 100cameras a favore degli studenti di Chicago"/>
    <meta property="og:description" content="Presentata una nuova iniziativa sociale di Apple che, in collaborazione con 100cameras, offrirà diversi iPhone agli studenti di Chicago."/>
  </head>
  <body>
    <article>
      <h1>Apple annuncia una nuova iniziativa con 100cameras a favore degli studenti di Chicago</h1>
      <address>
        <time datetime="2019-11-20T10:34:03+00:00">20 Nov 2019, 10:34</time>
      </address>
      <p>In un nuovo <a href="https://www.apple.com/newsroom/2019/11/apple-partners-with-100cameras-to-teach-chicago-students-photography-with-iphone/">comunicato stampa</a> pubblicato poche ore fa, Apple ha annunciato una nuova collaborazione con l’organizzazione no profit 100cameras per offrire agli studenti di Chicago il nuovo iPhone 11. Attraverso questa partnership, agli studenti viene insegnato come esprimersi attraverso lo storytelling visivo utilizzando un iPhone.</p>
      <p>Gli iPhone 11 sono stati distribuiti agli studenti del <b>DRW College Prep</b> nell’ambito di un corso sull’uso delle foto per raccontare la storia di come “<i>crescere a Chicago in un momento in cui la sua storia viene cancellata da aspetti come la violenza armata e la gentrificazione</i>“. Come parte del programma, <b>100cameras</b> venderà le stampe delle foto degli studenti e il ricavato tornerà alle organizzazioni della comunità locale partner dell’iniziativa.</p>
      <figure>
        <img src="https://static.iphoneitalia.com/wp-content/uploads/2019/11/Apple_DRW-College-Prep-Students-student-photo-2_110619_carousel.jpg.large_.jpg"/>
      </figure>
      <p>Ecco come Apple descrive la novità:</p>
      <blockquote>Questo autunno, 100cameras, un’organizzazione no profit che insegna agli adolescenti gli strumenti della fotografia e il potere di auto-espressione attraverso lo storytelling visivo, ha collaborato con Apple per dotare gli studenti DRW del nuovo iPhone 11 con le sue avanzate funzionalità di fotocamera, progettate per essere utilizzate dai narratori. Dopo ogni programma, le stampe delle foto degli studenti vengono vendute tramite 100cameras, e il 100 percento dei proventi ritorna alle organizzazioni partner della comunità locale.</blockquote>
      <p>Kaiann Drance, vice presidente Worldwide Marketing di Apple, ha affermato che la partnership ha messo in mostra la creatività degli studenti grazie alle ultime funzionalità della fotocamera di iPhone 11:</p>
      <blockquote>È stato fantastico collaborare con 100cameras e gli studenti talentuosi e creativi del DRW. La fotocamera dell’iPhone 11, con tutte le sue capacità intuitive proprio lì tra le mani, è uno strumento narrativo molto potente. Vedere le foto che gli studenti hanno catturato sui modi in cui vedono il mondo che li circonda è stato davvero stimolante.</blockquote>
      <p>Come parte del programma, gli studenti del DRW College Prep hanno seguito otto lezioni e completato una serie di esercitazioni e passeggiate fotografiche. Puoi vedere alcune delle immagini da <a href="https://www.apple.com/newsroom/2019/11/apple-partners-with-100cameras-to-teach-chicago-students-photography-with-iphone/">questo link</a>.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>