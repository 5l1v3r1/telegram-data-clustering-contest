<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ismet-no-a-migransok-szama-a-szerb-magyar-hatar-kozeleben/"/>
    <meta property="og:site_name" content="lokál"/>
    <meta property="article:published_time" content="2019-11-20T10:08:48+00:00"/>
    <meta property="og:title" content="Nő a migránsok száma a szerb-magyar határ közelében"/>
    <meta property="og:description" content="Egyre több illegális bevándorló van Szerbiában a magyar határ közelében, évek óta nem volt annyi migráns a határ mellett fekvő Magyarkanizsán, mint az utóbbi hetekben - közölték az illetékesek."/>
  </head>
  <body>
    <article>
      <h1>Nő a migránsok száma a szerb-magyar határ közelében</h1>
      <address><time datetime="2019-11-20T10:08:48+00:00">20 Nov 2019, 10:08</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/04/D_KZG20160920001-1280x852.jpg"/>
      </figure>
      <p>
        <b>Egyre több illegális bevándorló van Szerbiában a magyar határ közelében, évek óta nem volt annyi migráns a határ mellett fekvő Magyarkanizsán, mint az utóbbi hetekben – közölték az illetékesek.</b>
      </p>
      <p>Fejsztámer Róbert magyarkanizsai polgármester a szabadkai Pannon RTV-nek nyilatkzva elmondta, hogy válságstábot állítottak fel, gyakoribbá tették a rendőrségi ellenőrzést és járőrözést a településen, és hamarosan a kormánytól is támogatást kérnek a helyzet kezelésére.</p>
      <p>Biljana Popovic Ivkovic belügyi államtitkár közölte, hogy az év eleje óta több mint 12 ezer migránst regisztráltak Szerbiában. Közülük valamivel több mint 11 ezren adtak be menedékkérelmet. Az idén eddig több mint 17 ezer ember illegális határátlépését akadályozták meg a hatóságok, valamivel több mint 4400 migránst értek tetten a határ törvénytelen átlépése közben, és majdnem 13 ezret fordítottak vissza még az illegális határátlépés megkísérlése előtt – ismertette az adatokat az államtitkár. Hozzátette: jelenleg körülbelül négyezer illegális bevándorló tartózkodik az országban, a legtöbben a horvát határ mentén vannak, de Belgrádban és a magyar határ mellett is lehet migránscsoportokkal találkozni.</p>
      <p>Biljana Popovic Ivkovic felhívta a figyelmet arra, hogy Szerbia elkötelezett a migránsválság kezelése és megoldása mellett, és mindent megtesz annak érdekében, hogy védje a saját határait, ezzel pedig az Európai Unió külső határaira nehezedő nyomást is csökkentse.</p>
      <p>A magyar határ mentén már évek óta nem lehetett annyi illegális bevándorlót látni, mint mostanában. A legutóbb 2015-ben volt kritikus a helyzet. A magyar határon felállított műszaki határzár felállítását követően a migránsok új útvonalakat kerestek, és Horvátország irányából próbáltak meg bejutni az Európai Unió területére, a legtöbben most is arra igyekeznek Szerbiából továbbhaladni.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-eu-tisztujitas-bar-mindent-megprobaltak-a-magyar-ellenzek-beavatkozasa-szanalmasan-megbukott/">EU-tisztújítás: A magyar ellenzék beavatkozása szánalmasan megbukott</a>
        </li>
        <li>
          <a href="https://www.lokal.hu/2019-11-titkos-megbeszelest-folytatott-soros-gyorgy-es-frans-timmermans/">Titkos megbeszélést folytatott Soros György és Frans Timmermans</a>
        </li>
        <li>
          <a href="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/">Rátámadt a rendőrökre egy idegenrendészeti őrizetben lévő szír férfi</a>
        </li>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
        <li>
          <a href="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/">Várhelyi Olivér lesz az unió bővítésért felelős biztosa</a>
        </li>
      </ul>
    </article>
  </body>
</html>