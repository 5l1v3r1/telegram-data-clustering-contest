<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/paul-mccartney-arriva-a-napoli-il-10-giugno-concerto-a-piazza-del-plebiscito/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-20T10:30:04+00:00"/>
    <meta property="og:title" content="Paul McCartney arriva a Napoli: il 10 giugno concerto a Piazza del Plebiscito"/>
    <meta property="og:description" content="Grande attesa a Napoli per il concerto di Paul McCartney che si esibirà il 10 giugno 2020 con un concerto a Piazza del Plebiscito."/>
  </head>
  <body>
    <article>
      <h1>Paul McCartney arriva a Napoli: il 10 giugno concerto a Piazza del Plebiscito</h1>
      <address><time datetime="2019-11-20T10:30:04+00:00">20 Nov 2019, 10:30</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Grande attesa a Napoli per il concerto di <b>Paul McCartney</b> che si esibirà il <b>10 giugno 2020 con un concerto a Piazza del Plebiscito.</b></p>
      <p>Ex Beatles torna a Napoli dopo 29 anni dal suo ultimo e unico concerto nella città di Partenope. Il concerto fa parte del Freshen up tour, che vedrà McCartney impegnato in due date italiane, a Napoli e a Lucca per il Summer Festival.</p>
      <p>La conferenza stampa di presentazione dell’evento è attesa a Palazzo San Giacomo il prossimo 27 novembre. Intanto il sindaco di Napoli, Luigi de Magistris, ha mostrato tutto il suo entusiamo con un post pubblicato sulla propria pagina Facebook in cui si legge: <i>“Paul ti aspettavamo da tanto. Siamo orgogliosi che tu abbia scelto Napoli come prima tappa del tuo tour 2020 a piazza del Plebiscito. Welcome back!”.</i></p>
      <p>Soddisfatto anche per Mimmo D’Alessandro, promoter che ha reso possibile il ritorno di McCartney a Napoli: <i>«Far esibire la leggenda più leggenda che c’è nelle mie due città: Napoli, da cui sono partito alla ricerca di fortuna e di musica, e Lucca, dove ho trovato credibilità e spazio e fortuna e abbiamo messo in piedi un festival con quella musica. Terrà una conferenza stampa il 27 novembre a Napoli».</i></p>
      <p>Durante il concerto a Napoli McCartney canterà brani come <b>“Michelle”, “Yesterday”, “Eleanor Rigby”, “Let It Be”</b> ma in scaletta ci saranno anche molte delle canzoni scritte da Paul dal 1970 a oggi. Tra cui sicuramente quelle dell’ultimo album <b>“Egypt Station”</b>, pubblicato l’anno scorso e presentato dal vivo nella Grand Central Station di New York.</p>
      <p><b>I biglietti saranno in vendita da venerdì 22 novembre alle ore 10</b>,<b> con prevendita online per gli ascoltatori di Virgin Radio</b> (bisognerà registrarsi sul sito per ricevere il codice che renderà possibile l’acquisto su www.ticketone.it/virginradio), mentre <b>da lunedì 25 novembre saranno a disposizione di tutti sui siti di TicketOne e di D’Alessandro e Galli</b>.</p>
    </article>
  </body>
</html>