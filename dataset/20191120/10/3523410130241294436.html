<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640902/%D8%A8%D8%A7-%DB%8C%DA%A9-%D8%A8%D8%A7%D8%AE%D8%AA-%D9%86%D8%A8%D8%A7%DB%8C%D8%AF-%D8%AF%D8%B1-%D9%85%D9%88%D8%B1%D8%AF-%D8%AA%DB%8C%D9%85-%D8%A7%D9%85%DB%8C%D8%AF-%D9%86%DA%AF%D8%B1%D8%A7%D9%86-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:51:00+00:00"/>
    <meta property="og:title" content="با یک باخت نباید در مورد تیم امید نگران بود"/>
    <meta property="og:description" content="بازیکن تیم فوتبال امید ایران می‌گوید که اگر چه به اندونزی باخته‌اند اما نباید نگران بود چرا که این تیم از پتانسیل بالایی برخودار است."/>
  </head>
  <body>
    <article>
      <h1>
        <a href="https://www.bultannews.com/fa/news/640902/%D8%A8%D8%A7-%DB%8C%DA%A9-%D8%A8%D8%A7%D8%AE%D8%AA-%D9%86%D8%A8%D8%A7%DB%8C%D8%AF-%D8%AF%D8%B1-%D9%85%D9%88%D8%B1%D8%AF-%D8%AA%DB%8C%D9%85-%D8%A7%D9%85%DB%8C%D8%AF-%D9%86%DA%AF%D8%B1%D8%A7%D9%86-%D8%A8%D9%88%D8%AF">با یک باخت نباید در مورد تیم امید نگران بود</a>
      </h1>
      <h2>بازیکن تیم فوتبال امید ایران می‌گوید که اگر چه به اندونزی باخته‌اند اما نباید نگران بود چرا که این تیم از پتانسیل بالایی برخودار است.</h2>
      <address><time datetime="2019-11-20T10:51:00+00:00">20 Nov 2019, 10:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علی شجاعی با اشاره به دو دیدار دوستانه تیم فوتبال امید برابر اندونزی که با یک شکست و یک تساوی همراه بود گفت: این دو بازی برای تیم ملی مفید و از لحاظ شرایط آب و هوایی و تغییر ساعت، بهترین فرصت برای شبیه‌سازی مسابقات انتخابی المپیک 2020 در تایلند بود. این دو بازی به ما کمک خواهد کرد تا با آمادگی بیشتری به بازی‌های تایلند فکر کنیم. در هر دو بازی اگر فرصت‌ها را تبدیل به گل می‌کردیم نتایج بهتری می‌گرفتیم و می توانستیم با اختلاف دو یا سه گل برنده شویم.</p>
      <p>وی ادامه داد: در بازی اول موقعیت‌های زیادی داشتیم و هفت، هشت فرصت را از دست دادیم. اندونزی در بازی اول دفاع می‌کرد و چشم به ضد حملات داشت، آنها با اینکه اسم بزرگی در آسیا ندارند ولی بسیار تیم حرفه‌ای و خوبی ساخته‌اند و در بازی‌های قبلی هم در شرایط بازی گل نخورده بودند و دروازه این تیم فقط روی ضربات ایستگاهی باز شده بود. ما در این دو بازی بدشانس بودیم و اگر می‌خواهیم موفق باشیم باید از موقعیت‌ها استفاده کنیم. </p>
      <p>شجاعی تصریح کرد: تیم‌هایی مثل ازبکستان و کره جنوبی چنین موقعیت‌هایی را به ما نخواهند داد و باید از تک فرصت‌ها نهایت استفاده را ببریم تا بتوانیم موفق باشیم. این دو بازی با اینکه نتیجه لازم را برای ما در بر نداشت ولی درس خوبی به ما داد که نباید حریفان را دست کم بگیریم و از موقعیت‌ها به بهترین شکل استفاده کنیم. حتی باید از یک فرصت نهایت استفاده را استفاده ببریم. </p>
      <p>بازیکن تیم امید گفت: با یک باخت نباید در مورد تیم امید نگران بود و ایجاد حواشی اصلا جالب نیست. تیمی که می‌خواهد به المپیک برود باید مورد حمایت قرار بگیرد، با یک باخت نباید ناامید باشیم و با یک برد هم مغرور نمی‌شویم. فوتبال روز خوب و بد دارد و ما همان تیمی هستیم که استرالیا را شکست دادیم. این تیم شانس زیادی برای صعود به المپیک دارد. امیدوارم نتایج خوبی بگیریم و دل مردم را شاد کنیم.</p>
    </article>
  </body>
</html>