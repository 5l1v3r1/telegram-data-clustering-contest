<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/diablo-iv--tworca-przybliza-konkrety-schematow-sterowania-rozwoju-postaci-i-trybu-endgame.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T10:59:00+00:00"/>
    <meta property="og:title" content="Diablo IV – twórca przybliża konkrety schematów sterowania, rozwoju postaci i trybu endgame"/>
    <meta property="og:description" content="Diablo IV zmierza na PC, PlayStation 4 i Xboksa One, ale okazuje się, że wiele podstawowych mechanik rozgrywki jest jeszcze w fazie planowania."/>
  </head>
  <body>
    <article>
      <h1>Diablo IV – twórca przybliża konkrety schematów sterowania, rozwoju postaci i trybu endgame</h1>
      <h2>Diablo IV zmierza na PC, PlayStation 4 i Xboksa One, ale okazuje się, że wiele podstawowych mechanik rozgrywki jest jeszcze w fazie planowania.</h2>
      <address><time datetime="2019-11-20T10:59:00+00:00">20 Nov 2019, 10:59</time> by <a rel="author">LM</a></address>
      <figure>
        <img src="https://img6.gram.pl/gopc20191120110048031owpb.jpg"/>
      </figure>
      <p>Jak<a href="https://www.gram.pl/news/2019/11/14/diablo-iv-blizzard-tez-ma-obawy-o-system-lupow-w-grze-a-jego-dopracowanie-to-najwiekszy-priorytet.shtml"> zapowiedział wcześniej reżyser gry Diablo IV, Luis Barriga</a>, na oficjalnej stronie gry pojawił się wpis z odpowiedziami na najbardziej nurtujące graczy pytania. <b>Biorąc pod uwagę jego treść, można raczej napisać, że palące graczy wątki zostały zaledwie poruszone we wpisie</b>, bo na wiele pytań odpowiedzi nie znają jeszcze nawet sami twórcy. Na początek konkrety: David Kim z Blizzarda oznajmił, że wbrew temu, co sugerowało demo gry, <b>w Diablo IV pojawi się tzw. Elective Mode, który umożliwi graczom samodzielne przypisywanie umiejętności i zdolności w mapach sterowania; obok tego pewne jest, że wprowadzone w Diablo III Rifty zastąpią tzw. Keyed Dungeons – tym razem gracze będą mogli eksplorować rozmaite zakątki świata gry</b>, a przed podjęciem wyzwania będą mogli odpowiednio się do niego przygotować, dzięki licznym informacjom związanym z konkretnym lochem.<br/><br/>Jednocześnie Kim przyznał, że Blizzard <b>wciąż nie ma jeszcze spójnej wizji dla trybu endgame i rozwoju postaci. Nadal nie wiadomo, czy możliwość wbijania kolejnych poziomów doświadczenia bohatera będzie w jakimś punkcie ograniczona, ale całość ma być zaprojektowana tak, aby dawała satysfakcję graczom nawet po tysiącu godzin zabawy</b> z Diablo IV. Podobnie wygląda temat systemu łupów i otrzymywanego przez graczy wyposażenia. Nieco bardziej klarownie prezentuje się system rozwoju siły protagonisty – ten będzie wypadkową pomiędzy poziomem bohatera, stopniem rozwoju poszczególnych umiejętności, talentów postaci i oczywiście wyposażenia.<br/><br/>Przy okazji deweloper <b>zachęcił do dalszego dzielenia się swoimi opiniami i zapowiedział jeszcze większe zaangażowanie społeczności w projektowanie mechanik</b>. Nie zdradził za to, kiedy możemy spodziewać się kolejnych informacji, więc pozostańmy przy przywołanej nieco wcześniej przez Luisa Barrigę lutowej aktualizacji.<br/><br/><b>Diablo IV</b> zamierza na <b>PC, PlayStation 4 i Xboksa One</b> bez konkretnej daty premiery.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>