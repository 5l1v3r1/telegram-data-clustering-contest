<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259935/volos-mathitis-lipothymise-apo-alkool-se-lykeio"/>
    <meta property="og:site_name" content="LiFO"/>
    <meta property="article:published_time" content="2019-11-20T10:31:00+00:00"/>
    <meta property="og:title" content="Βόλος: Μαθητής λιποθύμησε από αλκοόλ σε λύκειο"/>
    <meta property="og:description" content="Μαθητής σε Λύκειο του Βόλου μέθυσε και λιποθύμησε κατά τη διάρκεια πάρτι στο σχολείο"/>
  </head>
  <body>
    <article>
      <h1>Βόλος: Μαθητής λιποθύμησε από αλκοόλ σε λύκειο</h1>
      <h2>Μαθητής σε Λύκειο του Βόλου μέθυσε και λιποθύμησε κατά τη διάρκεια πάρτι στο σχολείο</h2>
      <address><time datetime="2019-11-20T10:31:00+00:00">20 Nov 2019, 10:31</time> by <a rel="author">NEWSROOM</a></address>
      <p>
        <b>Νέο περιστατικό λιποθυμίας μαθητή σημειώθηκε αυτή τη φορά στο <a href="https://www.lifo.gr/tags/%CE%92%CF%8C%CE%BB%CE%BF%CF%82">Βόλο</a>, έπειτα από κατανάλωση αλκοόλ.</b>
      </p>
      <p>Σύμφωνα με το taxydromos.gr, για τον μαθητή κλήθηκε ασθενοφόρο και διακομίστηκε στο Νοσοκομείο Βόλου, όπου, αφού του παρασχέθηκαν οι πρώτες ιατρικές βοήθειες, πήρε εξιτήριο και είναι καλά στην υγεία του.</p>
      <p>Το περιστατικό σημειώθηκε την περασμένη εβδομάδα στον χώρο σχολικού γυμναστηρίου, όπου έγινε μαθητικό πάρτι, όπως ζήτησε το 15μελές μαθητικό συμβούλιο του Λυκείου από τη διεύθυνση του σχολείου.</p>
      <p>Σύμφωνα με πληροφορίες, παρά την περιφρούρηση της εκδήλωσης από καθηγητές, αλλά και ορισμένους γονείς, στο πάρτι δεν συμμετείχαν μόνο μαθητές του σχολείου και του όμορου Γυμνασίου, αλλά και εξωσχολικοί. Τα μεσάνυχτα και ενώ το πάρτι ήταν σε εξέλιξη στο σχολικό γυμναστήριο, μαθητής λιποθύμησε μετά από χρήση αλκοόλ. Κλήθηκε και επί τόπου έσπευσε ασθενοφόρο για τη διακομιδή του παιδιού στο Νοσοκομείο, που μετά τις φροντίδες των γιατρών πήρε άμεσα εξιτήριο και είναι καλά στην υγεία του.</p>
      <p>Για το συμβάν ενημερώθηκε και η Διεύθυνση Δευτεροβάθμιας Εκπαίδευσης Μαγνησίας.</p>
    </article>
  </body>
</html>