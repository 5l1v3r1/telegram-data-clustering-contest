<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622464/%D8%B2%D9%85%D8%A7%D9%86-%D8%A7%D8%B9%D8%AA%D8%B1%D8%A7%D8%B6-%D8%AC%D8%A7%D9%85%D8%A7%D9%86%D8%AF%DA%AF%D8%A7%D9%86-%D8%A7%D8%B2-%D8%AF%D8%B1%DB%8C%D8%A7%D9%81%D8%AA-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T10:14:00+00:00"/>
    <meta property="og:title" content="زمان اعتراض جاماندگان از دریافت بسته حمایتی اعلام شد"/>
    <meta property="og:description" content="​کمک حمایت معیشتی دولت پس از بررسی‌های انجام شده به حدود ۶۰ میلیون نفر پرداخت می‌شود. پرداخت به این تعداد که بالغ بر ۷۰ درصد جمعیت کشور را در بر می گیرد تا پایان روز شنبه ۲ آذر ۱۳۹۸ به مشمولین ادامه خواهد داشت."/>
  </head>
  <body>
    <article>
      <h1>زمان اعتراض جاماندگان از دریافت بسته حمایتی اعلام شد</h1>
      <address>
        <time datetime="2019-11-20T10:14:00+00:00">20 Nov 2019, 10:14</time>
      </address>
      <p>
        <i>​کمک حمایت معیشتی دولت پس از بررسی‌های انجام شده به حدود ۶۰ میلیون نفر پرداخت می‌شود. پرداخت به این تعداد که بالغ بر ۷۰ درصد جمعیت کشور را در بر می گیرد تا پایان روز شنبه ۲ آذر ۱۳۹۸ به مشمولین ادامه خواهد داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش وزارت تعاون، کار و رفاه اجتماعی، پس از تاریخ مذکور، کسانی که مشمول این طرح نشده اند می توانند مراتب استحقاق خود را با ارسال شماره ملی سرپرست خانوار از طریق شماره‌گیری #۶۳۶۹* اعلام نمایند. تاکید می‌شود که شماره تلفن همراه، می‌بایست به نام سرپرست خانوار باشد.پس از رسیدگی و بررسی استطاعت مالی افراد متقاضی، اقدام لازم برای واریز وجه مذکور صورت خواهد گرفت.</p>
      <p>در صورتی‌که استحقاق متقاضیان تایید شود، مبلغ کمک حمایت معیشتی از ابتدای اجرای طرح به حساب آنان واریز خواهد شد.</p>
      <figure>
        <img src="https://aftabnews.ir/files/fa/news/1398/8/29/361463_117.jpg"/>
      </figure>
      <p>یادآوری می شود، افراد از هرگونه مراجعه حضوری و تماس تلفنی به کلیه وزارتخانه‌ها، دستگاه‌ها و سازمان‌ها در استان‌ها و شهرستان‌ها از جمله این وزارتخانه و سازمان هدفمندی یارانه‌ها خودداری نمایند.</p>
      <p>مرحله اول واریزی به ۲۰ میلیون نفر در حال حاضر انجام شده است و در مرحله دوم نیز واریز بسته حمایتی به حساب ۲۰ میلیون نفر امشب صورت می‌گیرد . دوم آذر اخرین تاریخ پرداخت این اعتبار به بیست میلیون فنر باقیمانده است.</p>
      <p>کمک معیشت دولت برای خانوارهای تک‌نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهارنفره ۱۷۲ هزار تومان و پنج نفره و بیشتر ۲۰۵ هزار تومان است.</p>
      <p>جامعه هدف کمک حمایتی دولت را نیز «مددجویان کمیته امداد، بهزیستی، زنان سرپرست خانوار، بازنشستگان، مستمری بگیران، معلمان، روستاییان و عشایر، کارگران، کارمندان و اقشار کم درآمد» تشکیل می دهند.</p>
    </article>
  </body>
</html>