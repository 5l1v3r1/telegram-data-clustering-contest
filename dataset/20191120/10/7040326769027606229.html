<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/husiler-alikoydugu-guney-koreye-ait-2-gemiyi-serbest-birakti-1389122"/>
    <meta property="og:site_name" content="Karar.com"/>
    <meta property="article:published_time" content="2019-11-20T10:33:00+00:00"/>
    <meta property="og:title" content="Husiler, alıkoyduğu Güney Kore’ye ait 2 gemiyi serbest bıraktı"/>
    <meta property="og:description" content="Yemen’deki Husiler, Kızıldeniz’de alıkoyduğu Güney Kore’ya ait 2 gemiyi serbest bıraktıklarını açıkladı."/>
  </head>
  <body>
    <article>
      <h1>Husiler, alıkoyduğu Güney Kore’ye ait 2 gemiyi serbest bıraktı</h1>
      <address>
        <time datetime="2019-11-20T10:33:00+00:00">20 Nov 2019, 10:33</time>
      </address>
      <p>
        <b>Yemen’deki Husiler, Kızıldeniz’de alıkoyduğu Güney Kore’ya ait 2 gemiyi serbest bıraktıklarını açıkladı.</b>
      </p>
      <p>Husiler tarafından yapılan açıklamada, Sana ve Seul arasındaki dostane ilişkileri çerçevesinde Kızıldeniz’in güneyinde pazartesi günü alıkoydukları Güney Kore’ye ait 2 gemiyi serbest bıraktıkları belirtildi. Açıklamada, gemilerin Güney Kore’ye ait olduğunun ortaya çıkmasının ardından serbest bırakıldığı kaydedildi.</p>
      <p>Güney Kore Dışişleri Bakanlığı da gemilerin sabah saatlerinde serbest bırakıldığını belirterek, mürettebatın durumunun iyi olduğunu ifade etti.</p>
      <p>Husilere bağlı sahil güvenlik birlikleri, pazartesi akşamı kara sularını ihlal ettikleri gerekçesiyle Yemen’in Ukban Adası’nın 3 mil açığında 3 gemiyi alıkoymuştu. Alıkonulan gemiler arasında 2 geminin Güney Kore’ye ait olduğu, diğerinin ise Suudi Arabistan’a ait "Rabigh 3" isimli gemi olduğu bildirilmişti.</p>
      <p>
        <b>İHA</b>
      </p>
      <related>
        <a href="https://www.karar.com/dunya-haberleri/husiler-kizildenizde-3-gemiyi-alikoyduklarini-duyurdu-1387804"/>
      </related>
      <related>
        <a href="https://www.karar.com/dunya-haberleri/yemendeki-savas-en-cok-kadinlari-vurdu-2-milyon-kisi-goc-etti-1384393"/>
      </related>
    </article>
  </body>
</html>