<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/brand-i-gammal-hotellbyggnad-i-vaxjo-kraftig-rok"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T10:45:32+00:00"/>
    <meta property="og:title" content="Oklar orsak till brand i gammal hotellbyggnad i Växjö"/>
    <meta property="og:description" content="En brand bröt under förmiddagen ut i gamla Quality hotells byggnad vid Fagrabäcksrondellen i Växjö. Branden var släckt vid lunchtid, men ännu finns ingen förklaring till varför det började brinna."/>
  </head>
  <body>
    <article>
      <h1>Oklar orsak till brand i gammal hotellbyggnad i Växjö</h1>
      <address><time datetime="2019-11-20T10:45:32+00:00">20 Nov 2019, 10:45</time> by <a rel="author">Erik Nielsen</a></address>
      <p>
        <b>En brand bröt under förmiddagen ut i gamla Quality hotells byggnad vid Fagrabäcksrondellen i Växjö. Branden var släckt vid lunchtid, men ännu finns ingen förklaring till varför det började brinna.</b>
      </p>
      <p>Rök steg från byggnadens fönster och räddningstjänsten skickade in rökdykare. Branden ska enligt räddningstjänsten ha startat i källaren.</p>
      <p>Vid 12-tiden var branden släckt och ingen människa ska ha kommit till skada.</p>
      <p>Vad som orsakade branden är i nuläget oklart.</p>
      <p>Den gamla byggnaden står för tillfället tom och ska rivas för att ge plats åt nya bostäder.</p>
    </article>
  </body>
</html>