<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/il-samsung-galaxy-note-10-star-wars-special-edition/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T10:19:55+00:00"/>
    <meta property="og:title" content="Il Samsung Galaxy Note 10+ “Star Wars Special Edition”"/>
    <meta property="og:description" content="Samsung ha svelato il Galaxy Note 10+ Star Wars Special Edition in occasione dell'imminente arrivo nelle sale di Star Wars: The Rise of Skywalker. Un"/>
  </head>
  <body>
    <article>
      <h1>Il Samsung Galaxy Note 10+ “Star Wars Special Edition”</h1>
      <address><time datetime="2019-11-20T10:19:55+00:00">20 Nov 2019, 10:19</time> by <a rel="author" href="https://leganerd.com/author/newsbot16/" target="_blank">Newsbot16</a></address>
      <p>
        <i>Samsung ha svelato il Galaxy Note 10+ Star Wars Special Edition in occasione dell’imminente arrivo nelle sale di Star Wars: The Rise of Skywalker.</i>
      </p>
      <p>Un tripudio di riferimenti alla Galassia lontana, lontana…, o meglio, ad uno dei nuovi protagonisti della trilogia Disney: il Supremo Leader Kylo Ren. L’effige del Villain compare sulla scatola completamente nera che si apre a cassetto.</p>
      <p>Dentro troviamo anche le cuffiette ufficiali Galaxy Buds con una speciale confezione in nero opaco e rivestitura rosso Sith all’interno.</p>
      <figure>
        <img src="https://leganerd.com/wp-content/uploads/2019/11/samsung-galaxy-star-wars-699x465.jpg"/>
      </figure>
      <p>Il retro del case presenta invece il logo del Primo Ordine, ma nella confezione è inclusa anche una speciale cover con la visiera del casco di Kylo Ren color argento in contrasto sul nero. È incluso anche un badge metallico da collezione. A livello software dovrebbero essere presenti anche sfondi e suoni esclusivi sempre presi dalla Saga di Star Wars.</p>
      <figure>
        <img src="https://leganerd.com/wp-content/uploads/2019/11/galaxy-star-wars-699x393.jpg"/>
      </figure>
      <p>Sempre nella confezione troviamo anche una speciale S-Pen rossa, come la lama della spada di Kylo Ren.</p>
      <aside>La brutta, pessima, avvilente notizia è che non è previsto l’arrivo di questa edizione in Italia.</aside>
      <p>Mentre scriviamo sembra che il Samsung Note 10+ Star Wars Edition sia un’esclusiva di Stati Uniti, Germania, Regno Unito, Francia, Australia, Danimarca, Finlandia, Hong Kong, Corea, Norvegia, Russia, Spagna, Svezia, Turchia e Emirati Arabi Uniti.</p>
      <p>Leggere questa lista fa un certo dispiacere perché sembra davvero che si siano dimenticati solamente di noi. Il prezzo è fissato a 1.300 dollari.</p>
      <p> </p>
      <ul>
        <li><a href="https://news.samsung.com/global/samsung-announces-galaxy-note10plus-star-wars-special-edition">Samsung Announces Galaxy Note10+ Star Wars™ Special Edition</a> (news.samsung.com)</li>
      </ul>
    </article>
  </body>
</html>