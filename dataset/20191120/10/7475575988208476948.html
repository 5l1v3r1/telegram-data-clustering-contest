<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/spor/trabzon-da-atlama-bransi-gelisimi-tum-hiziyla-devam-ediyor-h697814.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T10:23:30+00:00"/>
    <meta property="og:title" content="Trabzon'da atlama branşı gelişimi tüm hızıyla devam ediyor"/>
    <meta property="og:description" content="Trabzon’da yapılan Atlama Branşı Gelişim kampına katılan sporcular, yoğun tempoda çalışıyor"/>
  </head>
  <body>
    <article>
      <h1>Trabzon'da atlama branşı gelişimi tüm hızıyla devam ediyor</h1>
      <h2>Trabzon’da yapılan Atlama Branşı Gelişim kampına katılan sporcular, yoğun tempoda çalışıyor </h2>
      <address>
        <time datetime="2019-11-20T10:23:30+00:00">20 Nov 2019, 10:23</time>
      </address>
      <p>Olimpik ölçülerdeki Trabzon Mehmet Akif Ersoy Kapalı Yüzme Havuzu, küçük yaştaki büyük yetenekleri ağırlıyor. Türkiye Yüzme Federasyonu (TYF) tarafından düzenlenen ve bir hafta sürecek olan Atlama Branşı Gençler Gelişim Kampına 26 genç yetenek katılıyor. Trabzon Gençlik ve Spor İl Müdürlüğüne bağlı Mehmet Akif Ersoy Kapalı Yüzme Havuzunda çalışmalarını sürdüren sporcular, kara antrenmanlarını Yomra Jimnastik Salonunda gerçekleştiriyor, Türkiye Olimpik Hazırlık Merkezinde (TOHM) konaklıyor.</p>
      <p>İki ay sonra yapılacak olan Ahmet Yusuf Öktü Kış Kupası Yarışmalarına katılacak olan sporculara milli takım antrenörleri Caner Keleş, Sercan Şen, Mehrdad Moradi ve Orhan Uygun eşlik ediyor. Gençlik ve Spor İl Müdürü Birdal Öztürk’ü ziyaret eden TYF Teknik Kurul Üyeleri, “Trabzon hem tesis ve hem de diğer olanaklar yönünden kamp için ideal bir şehir. Son derece verimli bir kamp geçiriyoruz” dediler. Spor Şube Müdürü Yusuf Çebi’nin de katıldığı ziyarette teknik kurul üyeleri, ilde yeni dönemde yeni kamplar düzenleneceğini açıkladı.</p>
      <p>Genç kategoride milli sporcuların katıldığı Atlama Gelişim Kampının yoğun tempoda devam ettiğini ifade eden Türkiye Yüzme Federasyonu Atlama Teknik Kurul Üyesi Necati Salman, “Sabah jimnastik salonunda, öğleden sonra da havuzda, günde 6-7 saat süren bir antrenman programımız var. Sporcularımız yoğun tempoda, son derece verimli bir çalışma gerçekleştiriyor” dedi. Kampta diğer Teknik Kurul Üyeleri Aycan Limanlar, Deniz Tıkız, Erinç Kuzu ve Gül Ayşe Dermenci’nin de görev yapıyor.</p>
      <figure>
        <img src="https://www.61saat.com/images/upload/4_3_4.jpg"/>
      </figure>
      <figure>
        <img src="https://www.61saat.com/images/upload/1_3_17.jpg"/>
      </figure>
      <figure>
        <img src="https://www.61saat.com/images/upload/6_2_4.jpg"/>
      </figure>
    </article>
  </body>
</html>