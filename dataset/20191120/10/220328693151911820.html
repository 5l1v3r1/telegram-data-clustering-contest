<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/selin-dion-prvo-otkazala-na-titanik-407174.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T10:48:00+00:00"/>
    <meta property="og:title" content="Селин Дион първо отказала на „Титаник“"/>
    <meta property="og:description" content="Съпругът й Рене я убедил да изпее хита"/>
  </head>
  <body>
    <article>
      <h1>Селин Дион първо отказала на „Титаник“</h1>
      <address><time datetime="2019-11-20T10:48:00+00:00">20 Nov 2019, 10:48</time> by <a rel="author">Агенция Стандарт</a></address>
      <p>Селин Дион призна, че първоначално отказала да запише хита си от „Титаник“ „My Heart Will Go On“. Но съпругът й и нейн мениджър Рене Анжелил успял да я убеди да го направи. „В началото не ми допадна – явно съм била много уморена в този ден. Рене помоли първо да направим демо – той не се отказа до последно. Изпях песента един единствен път и това беше. Използваха демото за официалния запис. Разбира се, от тогава съм я изпяла безброй пъти“, разказва певицата. Парчето продаде 18 милиона копия по света. През 1998-а то спечели „Оскар“ за най-добра оригинална песен, а през 1999-а доминира Грамитата и спечели „запис на годината“, „песен на годината“, „най-добра песен, написана за филм или сериал“ и Дион грабна приза за най-добро поп изпълнение. „My Heart Will Go On“ се превърна и във втория най-продаван сингъл от жена изпълнител в историята.</p>
    </article>
  </body>
</html>