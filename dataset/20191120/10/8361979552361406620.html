<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/britanska-naftogazova-kompaniya-zupinila-vidobutok-nafti-v-ukrajini-novini-ukrajini-50054580.html"/>
    <meta property="og:site_name" content="НВ"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Британська Cadogan Petroleum тимчасово зупинила видобуток нафти в Україні"/>
    <meta property="og:description" content="Нафтогазова компанія Cadogan Petroleum не отримала від Держгеонадр продовження дії спецдозволу на розробку Блажівського родовища."/>
  </head>
  <body>
    <article>
      <h1>Британська Cadogan Petroleum тимчасово зупинила видобуток нафти в Україні</h1>
      <h2>Нафтогазова компанія Cadogan Petroleum не отримала від Держгеонадр продовження дії спецдозволу на розробку Блажівського родовища.</h2>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>Британська нафтогазова компанія <a href="https://nv.ua/ukr/tags/cadogan.html">Cadogan Petroleum</a> тимчасово зупиняє видобуток в Україні через не продовження спецдозволу, повідомили у компанії.</p>
      <p>Йдеться про 20-річний спецдозвіл на видобування Блажівського нафтового родовища у Львівській області, де компанія веде свою діяльність. Дія спецдозволу завершилась 18 листопада.</p>
      <p>У Cadogan Petroleum уточнили, що її дочірнє підприємство Юсенко Надра подало заявку до Державної служби геології і надр України майже за п’ять місяців до завершення дії попереднього спецдозволу на розробку родовища.</p>
      <p>«Ми маємо підтримку від місцевої влади та громад, де працюємо. Компанія має усі проміжні схвалення, — повідомив Андрій Білий, генеральний директор українського офісу Cadogan Petroleum. — 18 листопада завершилась дія спецдозволу, проте рішення Держгеонадр досі немає. Компанія вимушена тимчасово зупинити видобуток нафти на початку кризового зимового періоду».</p>
      <p>Повідомляється, що компанія готова відновити виробництво одразу після отримання спецдозволу.</p>
      <p>Читайте також:<br/><a href="https://nv.ua/ukr/biz/markets/derzhgeonadra-priznacheniy-noviy-glava-derzhsluzhbi-geologiji-i-nadr-novini-ukrajini-50051968.html">&amp;nbspКабмін призначив нового главу Держгеонадр</a></p>
      <p>
        <i>Cadogan Petroleum — британська нафтогазова компанія, яка працює в Україні з 2006 року. Займається проведенням геологічної розвідки та експлуатації ліцензійних ділянок. Поточна виробнича діяльність зосереджена на двох ділянках у Львівській області. Акції компанії котируються на Лондонській фондовій біржі.</i>
      </p>
      <p>
        <i>2018 рік компанія закінчила з прибутком $</i>
        <i>1,2 млн, збільшивши видобуток вуглеводнів на 61%, або до 91 тис. барелів нафтового еквіваленту.</i>
      </p>
    </article>
  </body>
</html>