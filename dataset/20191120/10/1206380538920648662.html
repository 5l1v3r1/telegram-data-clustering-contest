<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/monika-jim-nechybi-stikova-se-zrekla-dcer-takhle-vypada-zivot-ornelly-a-charlotte-bez-mamy"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T10:13:00+00:00"/>
    <meta property="og:title" content="Monika jim nechybí: Štiková se zřekla dcer, takhle vypadá život Ornelly a Charlotte bez mámy"/>
    <meta property="og:description" content="Po kauze se ztracenou kočkou zlomila Monika Štiková (47) nad dcerami hůl. Ornella (26) s Charlotte (23) tehdy mámu obvinily, že domácího mazlíčka vykopla na ulici. Podle Moniky bylo ale všechno jinak a už přes rok se s rodinou nebaví. Holky to ale očividně vůbec neřeší a i bez ní si dokáží život užívat."/>
  </head>
  <body>
    <article>
      <h6 class="kicker">Štiky</h6>
      <h1>Monika jim nechybí: Štiková se zřekla dcer, takhle vypadá život Ornelly a Charlotte bez mámy</h1>
      <address><time datetime="2019-11-20T10:13:00+00:00">20 Nov 2019, 10:13</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/16/fe/16fe3d7-247103-stikovy-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Instagram</cite>
          </figcaption>
        </figure>
        <figure>
          <img src="https://www.extra.cz/images/thumbs/8c/b6/8cb6a25-247107-69868835-2395900973821736-886406-2560x0-shrink.jpg"/>
          <figcaption>Charlotte Štiková má pořád nadváhu.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/80/3d/803d8da-247105-74607432-150490219553588-2052252-2560x0-shrink.jpg"/>
          <figcaption>Charlotte je sice obézní, ale spokojená.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/64/d4/64d4b89-247108-68938175-785214711948757-4147122-2560x0-shrink.jpg"/>
          <figcaption>Ornella Koktová kvete jako sedmikrásky.<cite>Instagram</cite></figcaption>
        </figure>
        <figcaption>
          <a href="https://www.extra.cz/monika-jim-nechybi-stikova-se-zrekla-dcer-takhle-vypada-zivot-ornelly-a-charlotte-bez-mamy/galerie/4">+ Dalších 22 fotografií</a>
        </figcaption>
      </slideshow>
      <p>
        <b>Po kauze se ztracenou kočkou zlomila Monika Štiková (47) nad dcerami hůl. Ornella (26) s Charlotte (23) tehdy mámu obvinily, že domácího mazlíčka vykopla na ulici. Podle Moniky bylo ale všechno jinak a už přes rok se s rodinou nebaví. Holky to ale očividně vůbec neřeší a i bez ní si dokáží život užívat.</b>
      </p>
      <p>Rodinka z reality show je už přes rok na krev rozhádaná! Posledním hřebíčkem do rakve vztahu <a href="https://www.extra.cz/tema/monika-stikova">Moniky Štikové</a> (47) byla kauza se ztracenou kočkou, kterou měla vykopnout na ulici. Lituji, že jsem <a href="https://www.extra.cz/tema/ornella-koktova">Ornellu</a> (26) a <a href="https://www.extra.cz/tema/charlotte-stikova">Charlotte</a> (23) zplodila, prohlásila loni v říjnu Monika a od té doby s dcerami nepromluvila!</p>
      <p><b>„Celý život jsem pro svoje dcery dělala absolutní maximum. A dočkala jsem se toho, čeho jsem se dočkala. Neúcty, hrubýho chování, napadání, lží, překrucování pravdy. Je to pro mě naprosto nepřijatelná věc,“</b> říkala Štiková s tím, že se jí dcery hnusí.</p>
      <p><a href="https://www.extra.cz/ornella-koktova-vymazala-hasterivou-matku-ze-zivota-tohle-si-o-ni-mysli">Mámu ze životy vymazaly i Ornella a Charlotte a očividně je to příliš netrápí.</a> Sociální sítě pravidelně zásobují společnými fotkami, na nichž jsou vysmáté. Zdá se, že po rozkmotření s Monikou se holkám daří dobře. Charlotte sice stále trpí nadváhou, na její tváří se ale zračí úsměv, do krásy vykvetla i Ornella.</p>
      <related>
        <a href="https://www.extra.cz/necekane-priznani-moniky-stikove-budu-mit-s-petrem-miminko-a-uz-zna-i-termin"/>
      </related>
      <h3>Těhotenství a rozvod</h3>
      <p>Za ten rok toho hodně stihla i Monika. Odstěhovala se do Německa za svým kolouškem <a href="https://www.extra.cz/tema/petr-binias">Petrem Biniasem</a> (22) a <a href="https://www.extra.cz/monika-stikova-promluvila-pro-extra-cz-o-porodu-razna-slova-vas-dostanou">v létě tvrdila, že mu příští rok porodí potomka.</a></p>
      <p>Do té doby by však <a href="https://www.extra.cz/tehotenstvi-moniky-stikove-nepochopite-co-ji-vzkazuje-manzel-michal">ještě měla stihnout rozvod s manželem Michalem Štikou.</a> Dřív o něm mluvila pořád dokola, v posledních měsících je ale ticho po pěšině. Bůhví, jak to s touhle partou nakonec dopadne.</p>
    </article>
  </body>
</html>