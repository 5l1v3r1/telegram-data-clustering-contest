<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/impresarul-lui-guardiola-dezminte-o-revenire-a-antrenorului-la-bayern-munchen-1922404120122019111019175436"/>
    <meta property="og:site_name" content="News.ro"/>
    <meta property="article:published_time" content="2019-11-20T10:41:12+00:00"/>
    <meta property="og:title" content="Impresarul lui Guardiola dezminte o revenire a antrenorului la Bayern Munchen"/>
    <meta property="og:description" content="Josep Maria Orobitg, impresarul lui Pep Guardiola, a dezminţit informaţiile din cotidianul Bild, conform cărora tehnicianul ar urma să revină la Bayern Munchen."/>
  </head>
  <body>
    <article>
      <h1>Impresarul lui Guardiola dezminte o revenire a antrenorului la Bayern Munchen</h1>
      <address><time datetime="2019-11-20T10:41:12+00:00">20 Nov 2019, 10:41</time> by <a rel="author">Luminiţa Turcu</a></address>
      <p>
        <b>Josep Maria Orobitg, impresarul lui Pep Guardiola, a dezminţit informaţiile din cotidianul Bild, conform cărora tehnicianul ar urma să revină la Bayern Munchen.</b>
      </p>
      <p>"Pep este mulţumit şi fericit la Manchester. Contractul său expiră în iunie 2021. Nu am vorbit despre el cu nimeni din Germania, nici cu agenţi, nici cu patroni de cluburi. Pep are amintiri frumoase de la Munchen şi mereu a avut prieteni acolo. Dar nu are niciun interes să revină în Germania ca antrenor. Este imposibil, el îşi onorează toate contractele", a declarat impresarul.</p>
      <p>În vârstă de 48 de ani, Guardiola este la Manchester City din 2016.</p>
      <p>El a condus Bayern Munchen în perioada 2013-16.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>