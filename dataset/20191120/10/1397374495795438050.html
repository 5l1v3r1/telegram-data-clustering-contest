<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/koliki-je-novac-na-kraju-izvukao-poketino-od-skrtice-levija-393239.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T10:01:00+00:00"/>
    <meta property="og:title" content="Koliki je novac, na kraju, izvukao Poketino od &quot;škrtice&quot; Levija?"/>
    <meta property="og:description" content="Rastanak Argentinca i &quot;pevaca&quot; nije prošao u najpozitivnijoj atmosferi."/>
  </head>
  <body>
    <article>
      <h1>Koliki je novac, na kraju, izvukao Poketino od "škrtice" Levija?</h1>
      <h2>Rastanak Argentinca i "pevaca" nije prošao u najpozitivnijoj atmosferi.</h2>
      <address><time datetime="2019-11-20T10:01:00+00:00">20 Nov 2019, 10:01</time> by <a rel="author">Stefan Matić</a></address>
      <p>Glavna vest juče i danas jeste Poketinov otkaz u Totenhemu.<br/><br/>Argentinac je bio na čelu londonskog kluba preko pet godina, lansirao je svoj klub u elitu evropskog fudbala. Prošle sezone je dostignuta kruna njegovog dosadašnjeg rada, ali je ipak ostao bez ijednog trofeja pošto su u finalu LŠ izgubili od Liverpula.<br/><br/><anchor name=""/><a href="https://www.sportske.net/vest/medjunarodni-fudbal/murinjo-objasnio-svoje-razloge-evo-kako-ce-izgledati-njegov-totenhem-393235.html">Murinjo se vraća u London</a>, Levi je zadovoljan svojom "zamenom", ali pre toga će morati da poravna račune sa Argentincem.<br/><br/>Poketino je prošlog maja potpisao novi petogodišnji ugovor, niko se nije nadao rastanku samo godinu i po dana posle, ali opet "pevci" nisu očekivali da budu u drugoj polovini tabele posle dvanaest odigranih kola.<br/><br/>Sa Poketinom odlaze i njegovi najbliži saradnici, ukupni troškovi rastanka su preko 20 miliona funti, samom Poketinu pripada veliki deo tog kolača, čak 12.5 miliona funti. Levi je navodno pokušao i da postigne sporazumni raskid, ali ništa od toga.<br/><br/>Engleski mediji su lansirali priču da je jedan od razloga Poketinovog odlaska atmosfera "ne gledaj u šefa" na treningu, bivši trener Sautemptona je bio navodno previše zahtevan posle uspešne prošle sezone.<br/><br/>Ako su za Maurisija verovali da je naporan, šta li će reći tek za "Posebnog".</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/murinjo-pogazena-rec-plata-za-nevericu-poznato-prvo-pojacanje-u-januaru-393244.html"/>
        <a href="https://www.sportske.net/vest/medjunarodni-fudbal/murinjo-objasnio-svoje-razloge-evo-kako-ce-izgledati-njegov-totenhem-393235.html"/>
        <a href="https://www.sportske.net/vest/medjunarodni-fudbal/poketinov-naslednik-poznat-levi-sprema-bombu-kakav-bi-ovo-bio-spoj-393222.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
        <a href="https://www.sportske.net/vest/medjunarodni-fudbal/sok-u-totenhemu-sada-je-zvanicno-393217.html"/>
      </related>
    </article>
  </body>
</html>