<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/hashish-e-cocaina-mettono-nei-guai-un-23enne"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T10:43:49+00:00"/>
    <meta property="og:title" content="Hashish e cocaina mettono nei guai un 23enne"/>
    <meta property="og:description" content="Denunciato dai carabinieri della compagnia di Borgosesia"/>
  </head>
  <body>
    <article>
      <h1>Hashish e cocaina mettono nei guai un 23enne</h1>
      <h2>Denunciato dai carabinieri della compagnia di Borgosesia</h2>
      <address>
        <time datetime="2019-11-20T10:43:49+00:00">20 Nov 2019, 10:43</time>
      </address>
      <p>Hashish e cocaina mettono nei guai un 23enne. Nei giorni scorsi i carabinieri dell’aliquota radiomobile della Compagnia di Borgosesia hanno denunciato un ragazzo per detenzione illegale di sostanze stupefacenti e segnalato un altro quale assuntore.</p>
      <figure>
        <img src="https://laprovinciadibiella.it/wp-content/uploads/2019/11/rdm-borgosesia-1024x890.jpg"/>
      </figure>
      <p> Nell’ambito dell’attività di contrasto del traffico di stupefacenti, nel pomeriggio di martedì 19 novembre, a Serravalle Sesia, i carabinieri hanno proceduto al controllo di una berlina condotta da un 23 enne di Valduggia, con passeggeri un italiano di Serravalle Sesia ed un peruviano che vive a Borgosesia.</p>
      <p>Visto l’evidente nervosismo dei tre durante le fasi dell’identificazione, tale da far presumere che potessero nascondere qualcosa di illecito, i militari hanno deciso di perquisirli. L’esito è stato positivo. Il passeggero italiano 23enne era in possesso di un involucro contenente 30 grammi di hashish ed una dose di cocaina. Tutta la droga è stata sequestrata.</p>
      <p>Il conducente del veicolo, invece, custodiva in tasca uno spinello di marijuana. L’unico che non aveva nulla era il peruviano.</p>
      <p>I tre sono stati accompagnati in caserma e successivamente il passeggero italiano è stato denunciato per detenzione ai fini di spaccio di sostanze stupefacenti, mentre il conducente è stato segnalato alla Prefettura di Vercelli quale assuntore.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/il-grade-rogo-torna-a-bruciare-piromani-ancora-allattacco"/>
        <a href="https://laprovinciadibiella.it/cronaca/droga-cucina-guai-cinquantenne"/>
        <a href="https://laprovinciadibiella.it/cronaca/passa-la-notte-alladdiaccio-escursionista-ritrovato-alle-prime-luci-dellalba"/>
      </related>
    </article>
  </body>
</html>