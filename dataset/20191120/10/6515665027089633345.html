<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3361263/mirovic-primio-predsednika-privredne-komore-departmana-valdoaz-i-privrednike-iz-francuske"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:36:00+00:00"/>
    <meta property="og:title" content="Mirović primio predsednika Privredne komore Departmana Valdoaz i privrednike iz Francuske"/>
    <meta property="og:description" content="Predsednik Pokrajinske vlade Igor Mirović primio je danas Pjera Кišlija, predsednika Privredne komore Departmana Valdoaz i privrednike iz Francuske, sa kojima je razgovarao o jačanju privredne saradnje AP Vojvodine i te francuske regije.Na sastanku održanom ..."/>
  </head>
  <body>
    <article>
      <h1>Mirović primio predsednika Privredne komore Departmana Valdoaz i privrednike iz Francuske</h1>
      <address>
        <time datetime="2019-11-20T10:36:00+00:00">20 Nov 2019, 10:36</time>
      </address>
      <p>Predsednik Pokrajinske vlade Igor Mirović primio je danas Pjera Кišlija, predsednika Privredne komore Departmana Valdoaz i privrednike iz Francuske, sa kojima je razgovarao o jačanju privredne saradnje AP Vojvodine i te francuske regije.</p>
      <p>Na sastanku održanom u Pokrajinskoj vladi istaknut je značaj tradicionalno prijateljskih odnosa Republike Srbije i Republike Francuske, kao i ogroman potencijal za intenziviranje i proširenje saradnje.</p>
      <p>„Ima mnogo prostora za napredak. AP Vojvodina sigurno je mesto za investitore, spremni smo za nova direktna ulaganja kroz industrijske zone koje smo izgradili i opremili širom AP Vojvodine“, istakao je predsednik Mirović.</p>
      <p>„Cilj naše posete AP Vojvodini je unapređenje ekonomske saradnje“, kazao je predsednik Кišli i dodao da se uverio da je AP Vojvodina stabilna i atraktivna za ulaganja.</p>
      <p>Departman Valdoaz sedište je brojnih francuskih kompanija u okviru pariskog regiona i sa AP Vojvodinom ima potpisan Sporazum o saradnji u oblastima od zajedničkog interesa.</p>
      <p>Sastanku su prisustvovali i predsednik Privredne komore Vojvodine Boško Vučurević i direktor Razvojne agencije Vojvodine Nikola Žeželj.</p>
      <p>Foto: Pokrajinska vlada</p>
    </article>
  </body>
</html>