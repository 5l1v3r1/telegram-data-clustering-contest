<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/karina-cascella-attacca-barbara-de-santi-replica-duramente-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T10:31:18+00:00"/>
    <meta property="og:title" content="Karina Cascella attacca Barbara De Santi, che replica duramente"/>
    <meta property="og:description" content="Con una Instagram Stories, Karina Cascella attacca Barbara De Santi, che replica duramente. Ecco cosa è successo tra le due."/>
  </head>
  <body>
    <article>
      <h1>Karina Cascella attacca Barbara De Santi, che replica duramente</h1>
      <address><time datetime="2019-11-20T10:31:18+00:00">20 Nov 2019, 10:31</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Con una Instagram Stories, Karina Cascella attacca Barbara De Santi</h3>
      <p>Nelle ultime ore si è verificato uno scontro social, a distanza, tra <b>Karina Cascella</b> e una delle protagoniste indiscusse del Trono Over di<b> </b><i><a href="https://www.wittytv.it/uomini-e-donne/">Uomini e Donne</a></i>, <b>Barbara De Santi</b>. È stata l’opinionista ad attaccare la <i>Dama</i>. Ma cosa sarà successo stavolta?</p>
      <p>Non è di certo la prima volta che alcuni volti noti del piccolo schermo finiscono nel mirino della <b>Cascella</b>. Tra i più recenti oltre ad alcuni ex del dating show di <i>Canale 5</i>, come <a href="https://www.novella2000.it/rosa-perrotta-karina-cascella-scontro-diretta-social/">Rosa Perrotta</a>, anche <a href="https://www.novella2000.it/karina-cascella-difende-raffaella-mennoia-attacca-teresa-cilia-sfogo-dure-parole-instagram/">Teresa Cilia</a>, colpevole di aver attaccato ingiustamente, secondo <b>Karina</b>, la sua amica Raffaella Mennoia, autrice del programma.</p>
      <p>Questo, come ricorderemo, infatti, ha provocato vari <a href="https://www.novella2000.it/teresa-cilia-replica-karina-cascella-attacca-accuse-instagram/">botta e risposta</a> al veleno sui social tra le parti e <a href="https://www.novella2000.it/karina-cascella-attacca-teresa-cilia-paola-frizziero-verita-instagram/">hanno dato di che parlare nel periodo estivo</a>. Ma se ora con Teresa Cilia sembra essere acqua passata, un altro personaggio ben noto nella storia recente di <i>Uomini e Donne</i>, ha particolarmente infastidito, con i suoi atteggiamenti, <b>Karina Cascella</b>.</p>
      <p>L’opinionista su Instagram ha mostrato che stava recuperando la puntata del programma, dove si vede <b>Barbara De Santi</b> che ha chiesto di poter ballare con il corteggiatore di <a href="https://www.novella2000.it/gemma-galgani-data-di-nascita-eta-uomini-e-donne-instagram/"><b>Gemma Galgani</b>.</a> Gli appassionati del programma di Maria De Filippi sapranno senza dubbio che tra lei e <a href="https://www.novella2000.it/gemma-galgani-contro-tutti-tina-anna-tedesco-barbara-de-santi/">la <b>Galgani</b> non scorre di certo buon sangue </a>e spesso le due si sono trovate l’una contro l’altra.</p>
      <p>Il comportamento di <b>Barbara</b> ha provocato la reazione della <b>Cascella</b>, la quale sui social non ha potuto fare a meno di esprimere il suo punto di vista e andando contro la <b>De Santi</b>, <b>l’ha attaccata</b> aspramente:</p>
      <blockquote>
        <i>“Scusate ma è vero. Cioè va bene tutto, ma ora povera Gemma… Tina gioca e lo fa per provocarla, come fa sempre con tutti quelli con cui esce Gemma. Ma Barbara è proprio una st****a”.</i>
      </blockquote>
      <p>Questa dunque la forte presa di posizione da parte di <b>Karina Cascella</b> nei confronti di <b>Barbara De Santi</b> e in difesa di Gemma Galgani. La <b>De Santi</b>, però, non ci ha messo molto a rilasciare una<b> replica</b> nei suoi confronti. La Dama ha risposto <b>duramente</b> all’ex opinionista di <i>Uomini e Donne</i>. Vediamo come…</p>
      <h3>Barbara De Santi replica duramente a Karina Cascella</h3>
      <p>Apprese le parole di <b>Karina Cascella</b>, <b>Barbara De Santi</b> non è rimasta di certo a guardare. La Dama di <i>Uomini e Donne </i>ha rilasciato nel medesimo modo, tra le storie di Instagram, una piccata <b>replica</b> verso l’opinionista.</p>
      <p>Stando al racconto della De Santi pare che le due in passato si siano conosciute e che a primo impatto abbiano provato una simpatia reciproca. Ma evidentemente l’episodio citato da Karina deve aver cambiato le carte in tavola. Il forte attacco della Cascella ha lasciato basita Barbara.</p>
      <p>Questa di fatto la replica:</p>
      <blockquote>
        <i>“Ricordo quella serata a Milano in cui ci siamo conosciute ed esprimevi tutta la simpatia nei miei confronti. E ricordo una persona bella e rispettosa. È la stessa persona che mi dà della str***a per un ballo? Ti pensavo più intelligente, ti pensavo capace di andare oltre, ti pensavo più obiettiva e oggettiva e invece ci sei cascata a piedi pari”.</i>
      </blockquote>
      <p>Così Barbara De Santi ha obiettato duramente contro Karina Cascella. E per concludere ha aggiunto, andando a scovare nel passato dell’opinionista di Pomeriggio 5:</p>
      <blockquote>
        <i>“Karina è una di quelle donne che quando scoprono il tradimento del marito, non se la prendono con lui, ma con la donna con la quale tradisce…niente di più sbagliato”.</i>
      </blockquote>
      <p>Ha concluso <b>Barbara De Santi</b> ribattendo all’attacco sferrato da <b>Karina Cascella</b>. Come deciderà di reagire ora l’influencer alla replica della <i>Dama</i>? Probabilmente ci sarà da aspettarsi il secondo round!</p>
      <p>Attendiamo sviluppi sulla vicenda. Gli amanti del trash di sicuro si staranno già sfregando le mani!</p>
      <related>
        <a href="https://www.novella2000.it/gabriel-garko-choc-svela-tentato-abuso-forti-parole-orientamento-sessuale/"/>
        <a href="https://www.novella2000.it/mara-fasone-vuole-tornare-uomini-e-donne-appello/"/>
        <a href="https://www.novella2000.it/belen-rodriguez-parla-presunte-liti-giulia-de-lellis-instagram/"/>
      </related>
    </article>
  </body>
</html>