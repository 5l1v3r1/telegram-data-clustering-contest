<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158920_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-20T10:06:00+00:00"/>
    <meta property="og:title" content="Серж Гнабри се нареди до легендарния Герд Мюлер"/>
    <meta property="og:description" content="Нападателят вкара 13 гола в 13 мача за Германия"/>
  </head>
  <body>
    <article>
      <h1>Серж Гнабри се нареди до легендарния Герд Мюлер</h1>
      <address><time datetime="2019-11-20T10:06:00+00:00">20 Nov 2019, 10:06</time> by <a rel="author">Христо Иванов</a></address>
      <p> Офанзивният футболист на Байерн Мюнхен) Серж Гнабри обра овациите в последната вечер на квалификациите за Европейското първенство през 2020 година. Звездата на баварците заби хеттрик във вратата на Северна Ирландия при успеха на Германия с 6:1 във Франкфурт.</p>
      <p> <br/>Изненадващо гостите откриха резултата в 7-ата минута, но именно Гнабри изравни в 19-ата. Футболистът на Байерн оформи своя хеттрик в 60-ата минута, когато направи резултата в полза на Бундестима 4:1. По време на квалификациите за Евро 2020 крилото реализира осем попадения за Германия.<br/> <br/>По този начин Гнабри се превръща в ключова фигура за селекцията на Йоаким Льов. Така крилото може да се похвали с 13 гола от 13 мача, постижение, което единствено до момента е постигнал легендарния нападател Герд Мюлер. Бившият голмайстор на баварците приключва кариерата с 68 попадения в 62 мача за националния отбор. Рекордьор по отбелязани голове за Германия е Мирослав Клозе, който има на сметката си 71 в 137 мача.<br/> <br/>„В националния отбор играя на върха на атаката, както го правех в младежките си години. Ние сме млад отбор и можем уверено да отидем на Европейското първенство”, заяви щастливия Гнабри пред RTL. Германия ще бъде водач на група при тегленето на жребия на 30 ноември в Букурещ.</p>
    </article>
  </body>
</html>