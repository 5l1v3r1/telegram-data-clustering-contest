<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520646-ecb-hlavni-hrozbou-pro-eurozonu-je-prilisne-financni-riziko-a-snizeni-ziskovosti-bank/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T10:44:34+00:00"/>
    <meta property="og:title" content="ECB: Hlavní hrozbou pro eurozónu je přílišné finanční riziko a snížení ziskovosti bank"/>
    <meta property="og:description" content="ECB dnes komentovala hlavní rizika pro eurozónu. Podle centrální banky vytváří ekonomické zpomalování v globálním i unijním měřítku tlaky na finanční stabilitu. Prostředí nízkých sazeb podle ECB sice podporuje celkový ekonomický vývoj nicméně vytváří..."/>
  </head>
  <body>
    <article>
      <h1>ECB: Hlavní hrozbou pro eurozónu je přílišné finanční riziko a snížení ziskovosti bank</h1>
      <address><time datetime="2019-11-20T10:44:34+00:00">20 Nov 2019, 10:44</time> by <a rel="author">Vladimír Urbánek</a></address>
      <p><a href="https://www.kurzy.cz/tema/ecb/">ECB</a> dnes komentovala hlavní rizika pro <a href="https://www.kurzy.cz/tema/eurozona/">eurozónu</a>. Podle centrální banky vytváří ekonomické zpomalování v globálním i unijním měřítku tlaky na finanční stabilitu. Prostředí nízkých sazeb podle <a href="https://www.kurzy.cz/tema/ecb/">ECB</a> sice podporuje celkový ekonomický vývoj nicméně vytváří také některé důležité problémy jako jsou klesající zisky bankovního sektoru a přílišné podstupování rizika ve snaze dosáhnout vyšších výnosů <a href="https://www.kurzy.cz/investice/">investic</a>. Nadměrné riziko může především ve střednědobém výhledu způsobovat potíže celkové finanční stabilitě.<br/><br/>Investoři jako <a href="https://www.kurzy.cz/podilove-fondy/">fondy</a> či pojišťovací společnosti vědomě hledají a podstupují vyšší riziko v rámci svých <a href="https://www.kurzy.cz/investice/">investic</a>. To může působit společnostem vážné problémy v případě nepříznivého vývoje trhů, jež se pak mohou dále rozšiřovat do celého systému.<br/><br/><a href="https://www.kurzy.cz/tema/ecb/">ECB</a> také zmiňuje rostoucí riziko realitního trhu, kde působí negativně snahy navýšit objemy <a href="https://www.kurzy.cz/pujcky/">půjček</a> a růstu cen <a href="https://regiony.kurzy.cz/katastr/">nemovitostí</a>.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/399912-ecb-jako-nejvetsi-hrozba-eurozony/"/>
        <a href="https://www.kurzy.cz/zpravy/178354-nowotny-ecb-hlavni-urokova-sazba-eurozony-letos-uz-nejspis-zustane-beze-zmeny/"/>
        <a href="https://zpravy.kurzy.cz/305678-dluhova-krize-eurozony-je-nejvetsi-hrozbou-pro-svetovou-ekonomiku-tvrdi-japonsky-premier/"/>
        <a href="https://zpravy.kurzy.cz/264026-hrozba-visici-nad-eurozonou-piigs--spol/"/>
        <a href="https://www.kurzy.cz/zpravy/nazory/A-V-T-15319/"/>
        <a href="https://www.kurzy.cz/tema/5153855.html"/>
        <a href="https://www.kurzy.cz/zpravy/495910-ecb-rust-uveru-domacnostem-v-eurozone-je-nejvyssi-za-deset-let/"/>
        <a href="https://video.kurzy.cz/y/tXr36FmRS58"/>
        <a href="https://www.kurzy.cz/tema/4406493.html"/>
        <a href="https://www.kurzy.cz/tema/4407716.html"/>
        <a href="https://www.kurzy.cz/zpravy/211146-orphanides-ecb-insolvence-zeme-eurozony-je-nemyslitelna/"/>
        <a href="https://www.kurzy.cz/zpravy/385132-nizka-inflace-v-eurozone-dotlaci-ecb-k-revizi-sve-prognozy/"/>
      </related>
    </article>
  </body>
</html>