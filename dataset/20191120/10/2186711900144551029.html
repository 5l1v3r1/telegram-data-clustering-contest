<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/pivdenne-viddilennja-institutu-natspamjati-ocholiv-istorik-i-veteran-ato"/>
    <meta property="og:site_name" content="ПІК"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Південне відділення Інституту нацпам'яті очолив історик і ветеран АТО"/>
    <meta property="og:description" content="Південне міжрегіональне відділення Українського інституту національної пам"/>
  </head>
  <body>
    <article>
      <h1>Південне відділення Інституту нацпам'яті очолив історик і ветеран АТО</h1>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>Південне міжрегіональне відділення Українського інституту національної пам'яті (УІНП) за підсумками конкурсу очолив відомий одеський історик і ветеран російсько-української війни Сергій Гуцалюк, що недавно повернувся зі Сходу України.</p>
      <p>Про відкриття в Одесі відділення УІНП та власне призначення Гуцалюк повідомив кореспондентові <a href="https://www.ukrinform.ua/">Укрінформ</a>у, передає <a href="https://pik.ua/">ПІК</a>.</p>
      <blockquote>"Відбірковий конкурс на вакантну посаду керівника Південного міжрегіонального відділення Управління реалізації політики національної пам'яті тривав півтора місяця. Повноваження працівників відділення поширюються на територію Одеської, Миколаївської, Херсонської областей та АРК Крим", - зазначив Гуцалюк.</blockquote>
      <p>Як наголосив керівник представництва, "ми будемо спиратися у своїй діяльності передусім на підтримку діячів культури, науки і ветеранської спільноти".</p>
      <p>Офіційна презентація Південної філії УІНП відбудеться 29 листопада в будівлі Одеської обласної наукової бібліотеки ім. Грушевського. 29-30 листопада в Одесі Український інститут національної пам’яті проведе заходи під гаслом "Робимо історію популярною!".</p>
      <related>
        <h4>Новини по темі</h4>
        <a href="https://pik.ua/news/url/jakim-bude-memorial-zahisnikam-nezalezhnoji-ukrajini-foto"/>
        <a href="https://pik.ua/news/url/hudozhnij-muzej-zaproshuje-na-bezkoshtovnu-ekskursiju-ta-na-den-vidkritih-dverej"/>
        <a href="https://pik.ua/news/url/hersonski-biblioteki-popovnilisja-novimi-knigami"/>
      </related>
    </article>
  </body>
</html>