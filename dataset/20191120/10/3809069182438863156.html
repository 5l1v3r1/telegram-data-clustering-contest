<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/in-motion/news/article/1416708/ishyrotero-toyota-rav4-stin-istoria-me-306-yvridikoys-ippoys-pics"/>
    <meta property="og:site_name" content="inMotion by gazzetta.gr"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="Το ισχυρότερο Toyota RAV4 στην ιστορία με 306 υβριδικούς ίππους! (pics) "/>
    <meta property="og:description" content="Η νέα έκδοση Prime, φέρνει πολλά νέα για την γκάμα του ιαπωνικού SUV, καθώς είναι επαναφορτιζόμενη υβριδική, έχει τη μεγαλύτερη ισχύ που έχουμε δει ποτέ σε έκδοσή του και παράλληλα, είναι η οικονομικότερη σε καύσιμο! "/>
  </head>
  <body>
    <article>
      <h1>Το ισχυρότερο Toyota RAV4 στην ιστορία με 306 υβριδικούς ίππους! (pics) </h1>
      <h2>Η νέα έκδοση Prime, φέρνει πολλά νέα για την γκάμα του ιαπωνικού SUV, καθώς είναι επαναφορτιζόμενη υβριδική, έχει τη μεγαλύτερη ισχύ που έχουμε δει ποτέ σε έκδοσή του και παράλληλα, είναι η οικονομικότερη σε καύσιμο! </h2>
      <address><time datetime="2019-11-20T10:30:00+00:00">20 Nov 2019, 10:30</time> by <a rel="author" href="http://www.gazzetta.gr/taxonomy/term/56503" target="_blank">Πέτρος Σηφαλάκης</a></address>
      <p>Στο «χορό» των επαναφορτιζόμενων SUV μπαίνει η Toyota, με το νέο RAV4 Prime. Το μοντέλο μόλις παρουσιάστηκε και έχει πολλά να μας δείξει, όπως κορυφαία τεχνολογία, ισχύ και επιδόσεις! Κάτω από το καπό βρίσκεται ένας ατμοσφαιρικός κινητήρας 2.5 λίτρων με απόδοση 178 ίππων και 230 Nm ροπής, ο οποίος όμως σε συνδυασμό με τον ηλεκτροκινητήρα, φτάνει στους 306 ίππους! Μιλάμε, δηλαδή, για το ισχυρότερο RAV4 που έχουμε δει ποτέ και μάλιστα οι επιδόσεις του επιβεβαιώνουν ότι η ισχύς δεν είναι μόνο... στα χαρτιά! Τα 0-100 χλμ./ώρα, ολοκληρώνονται σε μόλις 5,9 δευτερόλεπτα, σύμφωνα με την Toyota! </p>
      <p>Οι μπαταρίες που τροφοδοτούν τον ηλεκτροκινητήρα, έχουν τοποθετηθεί στο πάτωμα του αυτοκινήτου. Αυτό βοήθησε στη μείωση του κέντρου βάρους και στους χώρους που έχουν παραμείνει αμετάβλητοι από τις υπόλοιπες εκδόσεις. Η αμιγώς ηλεκτρική του αυτονομία, ορίζεται στα 63 χιλιόμετρα, που είναι η μεγαλύτερη ανάμεσα στα crossovers της αγοράς και επαρκεί για να καλύψει τις απαιτήσεις καθημερινής μετακίνησης των περισσότερων. Τέλος, υπάρχει τετρακίνηση μεν, όμως είναι ηλεκτρονικά ελεγχόμενη και χρησιμοποιεί τον ηλεκτροκινητήρα ώστε να κινηθούν οι πίσω τροχοί. Η ροπή του συμβατικού μοτέρ, δηλαδή, δεν πάει έως και τον πίσω άξονα. </p>
      <figure>
        <img src="http://www.gazzetta.gr/sites/default/files/toy2_25.jpg"/>
      </figure>
      <figure>
        <img src="http://www.gazzetta.gr/sites/default/files/toy3_23.jpg"/>
      </figure>
      <figure>
        <img src="http://www.gazzetta.gr/sites/default/files/toy4_19.jpg"/>
      </figure>
      <figure>
        <img src="http://www.gazzetta.gr/sites/default/files/toy5_10.jpg"/>
      </figure>
    </article>
  </body>
</html>