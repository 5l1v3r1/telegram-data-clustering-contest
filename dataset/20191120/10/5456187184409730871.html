<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/20/356256/"/>
    <meta property="og:site_name" content="charter97.org"/>
    <meta property="article:published_time" content="2019-11-20T10:03:00+00:00"/>
    <meta property="og:title" content="Рада БНР уручыла новыя медалі выбітным беларусам"/>
    <meta property="og:description" content="Уганараванне адбылося ў Канадзе i Ізраілі."/>
  </head>
  <body>
    <article>
      <h1>Рада БНР уручыла новыя медалі выбітным беларусам</h1>
      <h2>Уганараванне адбылося ў Канадзе i Ізраілі.</h2>
      <address>
        <time datetime="2019-11-20T10:03:00+00:00">20 Nov 2019, 10:03</time>
      </address>
      <p>У Таронта адбылося ўручэньне Мэдалёў да Стагодзьдзя БНР двум дзеячам беларускае дыяспары ў Канадзе: <b>Надзеі Дробінай</b> і доктару <b>Руслану Качаткову</b>. Мэдалі ўручыў сябра Прэзыдыюму Рады БНР <b>Алесь Кот</b>, перадае <a href="https://www.radabnr.org/">сайт Рады БНР</a>.</p>
      <p>Надзея Дробіна – у мінулым старшыня Згуртаваньня беларусаў Канады і Рады Парафіі Сьв. Кірылы Тураўскага ў Таронта (БАПЦ), удзельніца беларускага канадзкага фальклёрнага калектыву “Яваровы людзі”.</p>
      <p>Доктар Руслан Качаткоў – Старшыня Каардынацыйнага камітэту беларусаў Канады, Старшыня Рады Парафіі Сьв. Кірылы Тураўскага ў Таронта (БАПЦ), дабрачынца.</p>
      <p>У Ізраілі мэдаль атрымаў доктар гістарычных навук прафэсар <b>Захар Шыбека</b>, дасьледчык гісторыі Менска і гарадзкой культуры Беларусі, а таксама гісторыі беларускага нацыянальнага руху.</p>
    </article>
  </body>
</html>