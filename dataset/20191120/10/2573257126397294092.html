<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/huawei-emui-10-in-arrivo-su-tanti-device-con-tante-novita-627027"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T10:45:37+00:00"/>
    <meta property="og:title" content="Huawei: EMUI 10 in arrivo su tanti device con tante novità"/>
    <meta property="og:description" content="L’interfaccia del sistema operativo presente sui device Huawei, la Emotion UI sta per ricevere un importante e pesante upgrade. Si parla infatti della release 10, in grado di stravolgere il design dell’intero smartphone. Scopriamo insieme le novità principali e i dispositivi sul quale arriverà."/>
  </head>
  <body>
    <article>
      <h1>Huawei: EMUI 10 in arrivo su tanti device con tante novità</h1>
      <address><time datetime="2019-11-20T10:45:37+00:00">20 Nov 2019, 10:45</time> by <a rel="author">Manuel De Pandis</a></address>
      <p>
        <i>L’interfaccia del sistema operativo presente sui device Huawei, la Emotion UI sta per ricevere un importante e pesante upgrade. Si parla infatti della release 10, in grado di stravolgere il design dell’intero smartphone. Scopriamo insieme le novità principali e i dispositivi sul quale arriverà.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-EMUI-10.png"/>
      </figure>
      <p>I device della casa cinese <b>Huawei</b> si stanno aggiornando in queste settimane alla nuova versione dell’interfaccia proprietaria <b>Emotion UI, detta anche <a href="https://consumer.huawei.com/it/emui/">EMUI</a>, arrivata alla sua decima release.</b> Nonostante <b>il ban voluto dall’America</b>, e precisamente da Donald Trump, sul divieto di proseguire gli accordi commerciali fra Google (e altre aziende) con il colosso cinese, <b>Huawei ha continuato ad aggiornare gli smartphone che sono stati presentati e distribuiti prima della dichiarazione del famoso (quanto assurdo) ban</b> voluto dal presidente degli USA.</p>
      <p>Questo comporterà che per diversi tablet e smartphone si potrà godere del supporto di Android, delle patch di sicurezza, dei bug fix e di tanto altro ancora. <b>Vi ricordiamo che il ban voluto da Trump che prevede l’esclusione di Huawei e Honor dalla collaborazione con Google</b>, comporta l’assenza dei servizi di BigG sui device della casa cinese. Cosa vuol dire?</p>
      <p><b>Android è un software libero</b>, pertanto chiunque può utilizzare la versione libera e gratuita del robottino verde, personalizzandola a proprio piacimento. <b>Per avere i famosi “Google Play Services” ossia il Play Store, GMail, Maps, YouTube e tanto altro, bisogna pagare e stipulare un contratto con il brand di Mountain View. Il veto di Trump vuole proprio porre fuori dai giochi Huawei</b>, facendogli perdere così il supporto ai servizi, necessari per tutti gli utenti.</p>
      <p><a href="https://www.tecnoandroid.it/2019/10/18/recensione-huawei-mate-30-pro-se-avesse-le-google-app-sarebbe-perfetto-609773"><b>Come si fa ad utilizzare un prodotto senza gli applicativi di BigG?</b></a> Ce lo siamo chiesto tutti, e tuttavia si può riuscire utilizzando <b>l’AppGallery di Huawei</b> ed altri accorgimenti, anche se il tutto risulta non a portata dell’utente medio, ma implica un minimo di studio e di conoscenza del sistema di Android.</p>
      <h3>EMUI 10 per molti device Huawei: quali sono le caratteristiche?</h3>
      <p><a href="https://www.tecnoandroid.it/2019/11/15/emui-10-la-lista-degli-smartphone-huawei-che-lo-riceveranno-e-ufficiale-624530"><b>Vedranno Android 10 con la EMUI 10</b></a> i seguenti smartphone: <b>P30, P30 Lite, P30 Pro, Mate 20 Lite, Classic e Pro</b>, <a href="https://www.tecnoandroid.it/2019/11/15/emui-10-la-lista-degli-smartphone-huawei-che-lo-riceveranno-e-ufficiale-624530"><b>Nova 5T</b></a>, <b>P Smart e P Smart Z 2019 e molti altri.</b> Cosa cambierà? Sicuramente <b>la grafica, le icone molto più simili a quelle di Android Stock e arriverà una Dark Mode a livello di sistema.</b> Tante altre sono le modifiche che vedremo sulla reattività e piacevolezza grafica del dispositivo. Molti utenti affermano di avere già ricevuto l’update. Voi siete fra questi?<b> Fatecelo sapere nei commenti.</b></p>
    </article>
  </body>
</html>