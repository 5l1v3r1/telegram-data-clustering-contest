<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-hackers-can-steal-your-information-from-whatsapp-know-how-to-avoid-this-risk-2859483.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T10:52:46+00:00"/>
    <meta property="og:title" content="Whatsapp से आपकी जानकारियां चुरा सकते हैं हैकर्स, जानिए कैसे बचें इस रिस्क से"/>
    <meta property="og:description" content="भारतीय साइबर सुरक्षा एजेंसी कंप्यूटर इमरजेंसी रिस्पांस टीम-इंडिया (सीईआरटी-इन) ने व्हाट्सऐप के उपयोक्ताओं के लिये एक चेतावनी जारी की है। इसमें कहा गया है कि एक एमपी4 फाइल के साथ वायरस फैल रहा है,..."/>
  </head>
  <body>
    <article>
      <h1>Whatsapp से आपकी जानकारियां चुरा सकते हैं हैकर्स, जानिए कैसे बचें इस रिस्क से</h1>
      <address><time datetime="2019-11-20T10:52:46+00:00">20 Nov 2019, 10:52</time> by <a rel="author">एजेंसी,नई दिल्ली</a></address>
      <p>भारतीय साइबर सुरक्षा एजेंसी कंप्यूटर इमरजेंसी रिस्पांस टीम-इंडिया (सीईआरटी-इन) ने व्हाट्सऐप के उपयोक्ताओं के लिये एक चेतावनी जारी की है। इसमें कहा गया है कि एक एमपी4 फाइल के साथ वायरस फैल रहा है, जिसके कारण व्हाट्सऐप के उपयोक्ताओं को पता चले बिना उनकी निजी जानकारियां चोरी होने का जोखिम है।</p>
      <p>यह एडवाइजरी ऐसे समय आई है जब सितंबर में इस बात का खुलासा हुआ है कि इजरायल के स्पाइवेयर पेगासस का इस्तेमाल कर व्हाट्सऐप के जरिये कई भारतीय पत्रकारों एवं सामाजिक कार्यकर्ताओं की जासूसी की गयी है। सीईआरटी-इन ने परामर्श में कहा कि व्हाट्सऐप में एक खामी का पता चला है। इसके जरिये हैकर कहीं दूर बैठे आपके उपकरण से सूचनाएं चुरा सकते हैं।</p>
      <p>उसने कहा कि इसमें उपयोक्ता जैसे ही संक्रमित एमपी4 फाइल डाउनलोड करते हैं, उनके उपकरण में दर्ज सूचनाओं पर चोरी का जोखिम उपस्थित हो जाता है। इसके लिये उनसे किसी तरह की सहमति नहीं मांगी जाती। सीईआरटी-इन ने कहा कि व्हाट्सऐप के छह से अधिक संस्करण (अपडेट) में यह खामी मौजूद है।<br/>     <br/> </p>
    </article>
  </body>
</html>