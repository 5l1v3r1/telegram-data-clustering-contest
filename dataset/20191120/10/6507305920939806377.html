<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/tuttosport-milan-pioli-ha-scelto-i-terzini-conti-a-destra-e-theo-hernandez-a-sinistra-352531"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Tuttosport - Milan, Pioli ha scelto i terzini: Conti a destra e Theo Hernandez a sinistra"/>
    <meta property="og:description" content="All'inizio della stagione, i terzini titolari erano Davide Calabria a destra e Ricardo Rodriguez a sinistra, ma le loro prestazioni negative e la crescita delle loro alternative hanno cambiato le carte in tavola: in questo momento, le certezze di Stefano Pioli sulle fasce sono infatti Andrea Conti e Theo Hernandez. A riferirlo è l'edizione di Tuttosport in edicola questa mattina. "/>
  </head>
  <body>
    <article>
      <h1>Tuttosport - Milan, Pioli ha scelto i terzini: Conti a destra e Theo Hernandez a sinistra</h1>
      <address><time datetime="2019-11-20T10:00:00+00:00">20 Nov 2019, 10:00</time> by <a rel="author">Enrico Ferrazzi</a></address>
      <p>All'inizio della stagione, i terzini titolari erano Davide Calabria a destra e Ricardo Rodriguez a sinistra, ma le loro prestazioni negative e la crescita delle loro alternative hanno cambiato le carte in tavola: in questo momento, le certezze di Stefano Pioli sulle fasce sono infatti Andrea Conti e Theo Hernandez. A riferirlo è l'edizione di Tuttosport in edicola questa mattina. </p>
      <p><b>SORPASSO </b>- L'involuzione di Calabria ha spianato la strada all'ex Atalanta che nelle ultime gare sembra aver superato il prodotto del settore giovanile milanista nelle gerarchie di Pioli: per questo motivo, non è escluso che a gennaio Davide possa anche cercare una soluzione sul mercato. Lo stesso discorso può essere fatto anche per Rodriguez, il quale è sparito dai radar rossonero dopo l'esplosione di Theo Hernandez, che è diventato un punto fermo del Milan. Al terzino svizzero non mancano gli estimatori soprattutto in Bundesliga, dove in particolare Borussia Dortmund e Schalke 04 sono da tempo sulle sue tracce.</p>
      <p><b>MERCATO DI GENNAIO</b> - Nel caso in cui dovesse partire un terzino, il Milan sarebbe a quel punto costretto a tornare sul mercato per prendere un sostituto. Se a sinistra Hernandez è una certezza assoluta, a destra c'è qualche dubbio in più su Conti e quindi a gennaio ci potrebbe essere qualche movimento in quella zona di campo: in via Aldo Rossi, piacciono in particolare i profili di Zeki Celik del Lille e di Djibril Sidibé, difensore dell'Everton in prestito dal Monaco.<br/> </p>
    </article>
  </body>
</html>