<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dou.ua/lenta/articles/dou-revisor-sigma-odesa/"/>
    <meta property="og:site_name" content="ДОУ"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="DOU Ревізор в Одесі: «Кабінетна система і більярд у Sigma Software»"/>
    <meta property="og:description" content="Цього разу DOU Ревізор до одеського офісу Sigma Software. Компанія понад 17 років займається IT-консалтингом та розробкою програмного забезпечення. Офіс в Одесі наразі налічує 76 осіб, з них 65 технічних спеціалістів. У компанії давно відмовилися від формату опенспейсів. Простір організовано за кабінетною системою, в кожній робочій кімнаті в середньому від 6 до 12 осіб."/>
  </head>
  <body>
    <article>
      <h1>DOU Ревізор в Одесі: «Кабінетна система і більярд у Sigma Software»</h1>
      <address><time datetime="2019-11-20T10:00:00+00:00">20 Nov 2019, 10:00</time> by <a rel="author" href="https://dou.ua/users/kseniia-rastvorova/" target="_blank">Kseniia Rastvorova</a></address>
      <p>Знімальна група <a href="https://dou.ua/lenta/tags/DOU%20%D0%A0%D0%B5%D0%B2%D0%B8%D0%B7%D0%BE%D1%80/">DOU Ревізор</a> вже відвідала компанію Sigma Software <a href="https://dou.ua/lenta/articles/dou-revisor-sigma-lviv/">влітку 2017 року</a>, але тоді досліджували львівський офіс. Цього разу ревізію провели в Одесі.</p>
      <p><a href="https://jobs.dou.ua/companies/sigma-software/">Sigma Software</a> понад 17 років займається IT-консалтингом та розробкою програмного забезпечення для клієнтів в усьому світі — від Австралії до Західного узбережжя США. Компанію було засновано 2002 року в місті Харкові, а 2006 року вона доєдналася до однієї з найбільших скандинавських ІТ-корпорацій Sigma Group у Швеції.</p>
      <p>Офіси компанії в Україні розташовані в Харкові, Одесі, Києві, Львові, Дніпрі, Сумах та Вінниці. Також є офіси та представництва у Швеції, США, Польщі та Австралії. Одеський офіс наразі налічує 76 осіб, з них 65 технічних спеціалістів. Усього Sigma Software в Україні об’єднує понад 1100 професіоналів.</p>
      <figure>
        <img src="https://s.dou.ua/files/lenta/revisor/sigma-odesa/main.jpg"/>
      </figure>
      <h3>В околицях і поблизу</h3>
      <p>Перший офіс Sigma Software в Одесі відкрився 2006 року. А до БЦ за адресою вул. Леха Качинського, 7 компанія переїхала лише у травні цього року. Доти команда працювала на іншому кінці міста, ближче до Аркадії.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/1/s2/1.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/1/s2/2.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/1/s2/4.jpg"/>
        </figure>
      </slideshow>
      <p>Крім виду на море, після переїзду з’явилися й інші переваги, в тому числі набагато більше місць поблизу, де можна перекусити:</p>
      <ul>
        <li>Кафе «Гречка» — зовсім поруч, бізнес-ланч у закладі обійдеться до 100 грн.</li>
        <li>У чотирьох хвилинах пішки від БЦ розташовані кафе «Молодість», де середній чек складає 100-150 грн, та бургерна Coopers Burgers, де обід коштуватиме приблизно 150-200 грн.</li>
        <li>Популярним місцем для обіду є «Міський ринок їжі» — величезний фуд-корт у стильній старій будівлі в 7 хвилинах від офісу. Там можна знайти страву до смаку від 60 грн.</li>
      </ul>
      <p>Спеціалісти мають змогу зафіксувати за собою паркувальне місце. Усього для команди Sigma Software на закритому майданчику цокольного поверху БЦ виділено 13 місць для автівок та 10 для велосипедів. Паркомісце для автівки платне, компанія відшкодовує 50% його вартості. Як нам розповіли спеціалісти компанії, зазвичай залишаються вільними 1-2 слоти, крім того, додаткове місце компанія бронює для гостей, що приїжджають з інших міст.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/1/s2/8.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/1/s2/11.jpg"/>
        </figure>
      </slideshow>
      <h3>Офісний побут</h3>
      <p>Одеський офіс Sigma Software займає два поверхи та 1477 м<sup>2</sup>. У середньому на одну особу припадає 10,33 м<sup>2</sup> простору.</p>
      <p>В офісі Sigma Software реалізовано пропускну систему. Загалом пропуск потрібен для того, аби зайти до БЦ та на поверх. Проте є і закриті кімнати, до яких мають доступ лише команди відповідних проектів. Також це стосується серверної кімнати та бухгалтерії.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/2/s2/0.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/19.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/21.jpg"/>
        </figure>
      </slideshow>
      <p>Верхній одяг можна залишити у загальному гардеробі на третьому поверсі або у шафі своєї проектної кімнати.</p>
      <figure>
        <img src="https://s.dou.ua/files/lenta/revisor/sigma-odesa/2/s2/2.jpg"/>
      </figure>
      <p>До лютого в будівлі бізнес-центру триватиме ремонт. Хоча Sigma Software і має домовленості з адміністрацією БЦ щодо ремонтних робіт, час від часу будівельники їх порушують і заважають спеціалістам шумом.</p>
      <p>Система вентиляції та обігріву в офісі централізована. У кожній кімнаті є пульт управління, за допомогою якого можна налаштувати комфортні характеристики. До цього пульту можна підключитися зі смартфону через Bluetooth, тож немає необхідності вставати зі стільця, аби змінити температуру у кімнаті. Конфліктів не виникає, зі слів членів команди: «Вентиляція комфортна, немає дитячого садка, коли хтось змінює налаштування з телефону».</p>
      <figure>
        <img src="https://s.dou.ua/files/lenta/revisor/sigma-odesa/2/s2/4.jpg"/>
      </figure>
      <p>Спеціально відведеного місця для куріння у компанії немає, тож доводиться спускатися на перший поверх і виходити на вулицю. У бізнес-центрі навіть діє заборона куріння на балконах, проте вейпів вона не стосується.</p>
      <p>Кухня є як на третьому, так і на четвертому поверхах. Там завжди в наявності все необхідне: чай, кава, сиропи, мікрохвильовки і холодильники. Щопонеділка у компанії відбувається «Fruit Monday», тоді на кухнях до всього з’являються свіжі сезонні фрукти.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/2/s2/6.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/7.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/9.jpg"/>
        </figure>
      </slideshow>
      <p>Опівдні до Sigma Software привозять їжу з місцевих ресторанів, за яку можна розрахуватися або залишивши готівку в «Honesty box», або через термінал. Солодощі та різноманітні батончики також можна придбати просто на четвертому поверсі.</p>
      <figure>
        <img src="https://s.dou.ua/files/lenta/revisor/sigma-odesa/2/s2/12.jpg"/>
      </figure>
      <p>Організовувати сортування в одеському офісі почали ще 2014 року. Наразі сортують метал, пластик, скло та збирають на утилізацію батарейки. Окремо надсилають на переробку паперові стаканчики, вкриті тонким шаром пластику.</p>
      <figure>
        <img src="https://s.dou.ua/files/lenta/revisor/sigma-odesa/2/s2/14.jpg"/>
      </figure>
      <p>Щовихідних до Sigma Software приходить флорист, який дбає про офісні рослини. У компанії є окрема стаття витрат на озеленення простору. Спеціалісти можуть залишити заявку та замовити до кімнати бажану рослину.</p>
      <p>Для тих, хто приїжджає у відрядження, офіс-менеджери готують гостьові халати, капці та рушники у душових кімнатах. Фен є в усіх душових, а от скористатися прасувальною дошкою та праскою можна лише на третьому поверсі.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/2/s2/15.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/16.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/2/s2/17.jpg"/>
        </figure>
      </slideshow>
      <h3>Робочий простір</h3>
      <p>Інтер’єр офісу створили з простих матеріалів: дерева, бетону та скла. У дизайн заклали філософію, яку сповідують у Sigma Software, — ла́гом. Це шведське поняття, що означає розумне ставлення до життя: коли в тебе всього не багато і не мало, а саме стільки, скільки треба.</p>
      <p>У компанії давно відмовилися від формату опенспейсів — їх немає в жодному з офісів Sigma Software. Простір організовано за кабінетною системою, в кожній робочій кімнаті в середньому від 6 до 12 осіб. Є одна велика кімната на 14 столів, але на постійній основі там працює лише один фахівець. У ній також розміщуються спеціалісти, що приїхали у відрядження з іншого міста. Одеський офіс користується найбільшою популярністю влітку.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/3/s2/7.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/10.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/11.jpg"/>
        </figure>
      </slideshow>
      <p>За потреби членам команди надають підставки для роботи стоячи або столи, в яких можна відрегулювати висоту. У компанії виділена роль «People partner». Запити до нього надходять різні: він відповідає за процес адаптації та соціалізації новачків, а також виступає першим контактом, від якого можна отримати будь-яку інформацію. Один people-партнер може відповідати за команду до 80 осіб.</p>
      <p>Табличку «Clean me, please» спеціалісти компанії залишають, аби «подати сигнал» прибрати на їхньому робочому столі. Знак призначено офісним прибиральницям.</p>
      <figure>
        <img src="https://s.dou.ua/files/lenta/revisor/sigma-odesa/3/s2/8.jpg"/>
      </figure>
      <p>У Sigma Software намагаються розрахувати майбутнє оновлення техніки. Щороку у компанії бюджетують певну кількість комп’ютерів залежно від спеціальності. При виборі техніки орієнтуються на потреби проектів та стандарти конфігурації, які оновлюються щороку. Аби отримати покращений або новий комп’ютер, спеціаліст звертається безпосередньо до свого менеджера. Планово у компанії замінюють техніку, що досягла трирічного віку. Працюють як на стаціонарних комп’ютерах, так і на ноутбуках, дизайнери переважно працюють на Apple-комп’ютерах.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/3/s2/9.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/12.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/13.jpg"/>
        </figure>
      </slideshow>
      <p>Усього у компанії вісім переговорних кімнат: п’ять на третьому поверсі та три на четвертому. Забронювати їх можна за допомогою Outlook-календаря або просто у кілька кліків на планшетах, що розташовані біля кожної переговорки. Для цього спеціалісти Sigma Software написали невеликий додаток.</p>
      <figure>
        <img src="https://s.dou.ua/files/lenta/revisor/sigma-odesa/3/s2/0.jpg"/>
      </figure>
      <p>Мітинг-руми дістали назви міст, де компанія має офіси або куди члени команди часто навідуються. Дизайн кімнати втілює характер міста. Наприклад, в Одесі одразу все найкраще: кришталеві люстри та статуя Давида. А от кімната Ватикан компактна та схожа на сповідальню з полотном Мікеланджело на пів стіни.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/3/s2/1.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/2.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/3/s2/4.jpg"/>
        </figure>
      </slideshow>
      <p>Офіційний графік — з 10 до 19, але насправді він залежить від проекту та його географії. Якщо команда працює з замовником зі Сполучених Штатів, то починають свій день пізніше. Також спеціалісти компанії можуть працювати віддалено з дому або з будь-якого офісу — вони, до речі, відчинені 24/7.</p>
      <h3>Відпочинок і натхнення</h3>
      <p>Біля кухні третього поверху є кімната для відпочинку із столами для більярду, настільного тенісу та кікеру.</p>
      <p>Більярдний стіл з ігровим полем у 10 футів — справжня родзинка офісу. Члени команди часто грають між собою та запрошують професійних тренерів, аби покращити свої вміння. Оскільки кімната з більярдним столом знаходиться подалі від робочих зон, немає обмежень та заборон на гру в якийсь конкретний час.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/4/s2/1.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/3.jpg"/>
        </figure>
      </slideshow>
      <p>Тенісний стіл більшість часу перебуває у складеному стані. Тож, аби пограти, спеціалісти мають спочатку його розкласти, а після завершення гри повернути у початковий стан. Це додає складнощів, проте не зупиняє фанатів настільного тенісу. Стіл для кікеру такою популярністю не користується.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/4/s2/4.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/6.jpg"/>
        </figure>
      </slideshow>
      <p>Також в офісі є спортзал, де спеціалісти можуть займатися індивідуально або ж запросити особистого тренера. Тим фахівцям, що надають перевагу заняттям спортом деінде, компанія компенсує частину їхньої вартості.</p>
      <p>Заняття з йоги проходять із зовнішнім тренером зранку щосереди та щоп’ятниці. Також двічі на тиждень увечері заняття проводить одна з членів команди Sigma Software.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/4/s2/8.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/9.jpg"/>
        </figure>
      </slideshow>
      <p>Коли планували, як організувати простір нового офісу, провели опитування. Виявилося, що ігрова приставка не викликає ажіотажу серед членів команди, тож вирішили обійтися без неї. Але на практиці зрозуміли, що попит є, тому на четвертому поверсі з’явилася невелика ігрова зона з PlayStation 4. Наразі вона знаходиться в коридорі.</p>
      <figure>
        <img src="https://s.dou.ua/files/lenta/revisor/sigma-odesa/4/s2/11.jpg"/>
      </figure>
      <p>Спеціалісти мають змогу відвідати 10 безкоштовних сеансів масажу щопівроку. Аби далеко не ходити, в офісі облаштували окрему масажну кімнату.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/4/s2/12.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/13.jpg"/>
        </figure>
      </slideshow>
      <p>Зайнятися чимось новим спеціалісти компанії можуть у «R&amp;D лабі». Наприклад, створити робота, що самостійно знаходить вихід з лабіринту. В Одесі є окремі змагання, коли організатори надсилають схему лабіринту учасникам, а вони запускають робота та фіксують час, за який машина змогла впоратись із завданням. Наразі у лабі знаходиться синтезатор, проте планують розмістити зону з музичними інструментами в окремому місці.</p>
      <slideshow>
        <figure>
          <img src="https://s.dou.ua/files/lenta/revisor/sigma-odesa/4/s2/16.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/17.jpg"/>
        </figure>
        <figure>
          <img src="https://s.dou.ua/files/lenta/revisor/sigma-odesa/4/s2/18.jpg"/>
        </figure>
      </slideshow>
      <p>Уроки англійської мови проходять двічі на тиждень для кожного рівня. Спеціалісти можуть займатися з трьома різними викладачами, з них двоє — носії мови. У компанії регулярно проводять тематичні короткі курси, наприклад про те, як правильно листуватися англійською або вести переговори. Усіма тренінговими активностями та навчанням спеціалістів займається окремий тренінг-департамент.</p>
      <p>З першого дня роботи спеціалісти отримують доступ до корпоративної програми IT assistant. Вона має і медичний напрям: можна викликати лікаря, здати аналізи та пройти обстеження. У межах програми спеціалісти отримують знижки на усі кафе та ресторани, що підтримують IT assistant. Також можна скористатися напрямом IT Care, щоб знайти спеціалістів, які вирішать побутові питання або допоможуть налаштувати сервіси. Програма передбачає і юридичну підтримку: спеціалісти можуть отримати консультацію в IT Legal.</p>
      <h3>DOU Ревізор запитує</h3>
      <p>Ми провели анонімне опитування членів команди Sigma Software, у якому взяли участь 46 спеціалістів компанії, тобто 60% команди одеського офісу. Ми поцікавилися, як же їм живеться в офісі, і попросили оцінити за п’ятибальною шкалою деякі характеристики: розміщення, графік, робоче місце й офісний простір.</p>
      <p>Усі опитані спеціалісти оцінили графік, можливість працювати віддалено та розміри особистого простору у 4 та вище бали. Найменш задовільні оцінки отримала якість периферійних пристроїв: 30% опитаних залишили відмітку 3 й нижче. Третина респондентів вважає розташування у центрі однією з найбільших переваг офісу, однак середня оцінка характеристики — усього 4,17 з 5 балів.</p>
      <p>Понад половину схвальних відгуків отримав дизайн офісу, а кількість мітинг-румів, зокрема невеликих, виділяють основною перевагою чверть опитаних.</p>
      <p>Серед побажань від спеціалістів — замінити крісла на більш ергономічні, додати окрему музичну кімнату та організувати більше місць, де можна відпочити наодинці. При цьому третина опитаних зазначає, що в офісі їх все влаштовує та вони нічого б не хотіли змінити або покращити.</p>
      <p>Ми також особисто поспілкувалися зі спеціалістами компанії й поставили два нескладні запитання: що їм найбільше подобається в офісі та що хотілося б поліпшити або змінити.</p>
      <h4>Олексій, Back-end Developer, 4 роки з компанією</h4>
      <figure>
        <img src="https://s.dou.ua/files/lenta/revisor/sigma-odesa/5/1-oleksyi.jpg"/>
      </figure>
      <blockquote>Офіс свіжий, у ньому приємно знаходитися. Питання з дизайном — дискусійне, але те, що офіс чистий, просторий, у ньому нормально працює вентиляція, на відміну від багатьох офісів Одеси — це факт. У мене не виникає жодних проблем з паркуванням — маю закріплене місце на паркінгу БЦ. Не потрібно витрачати час на пошук паркування і завжди знаєш, що твоє місце ніхто не займе. Влітку, коли приїжджаю на мотоциклі, це особливо важливо.<br/><br/>Я би покращив наші крісла. Якби обивка була з тканини, а не дерматину, було б краще. Інших питань у мене немає. Хіба до бізнес-центру — наразі людей у ньому все більше, а ліфт усього один. Тож аби піднятися з паркінгу, доводиться дуже довго чекати, бо вийти з нього можна лише на ліфті або через обхід для автівок — сходів нагору там немає.</blockquote>
      <figure>
        <img src="https://s.dou.ua/files/lenta/revisor/sigma-odesa/5/1-oleksyi.jpg"/>
      </figure>
      <blockquote>Офіс свіжий, у ньому приємно знаходитися. Питання з дизайном — дискусійне, але те, що офіс чистий, просторий, у ньому нормально працює вентиляція, на відміну від багатьох офісів Одеси — це факт. У мене не виникає жодних проблем з паркуванням — маю закріплене місце на паркінгу БЦ. Не потрібно витрачати час на пошук паркування і завжди знаєш, що твоє місце ніхто не займе. Влітку, коли приїжджаю на мотоциклі, це особливо важливо.<br/><br/>Я би покращив наші крісла. Якби обивка була з тканини, а не дерматину, було б краще. Інших питань у мене немає. Хіба до бізнес-центру — наразі людей у ньому все більше, а ліфт усього один. Тож аби піднятися з паркінгу, доводиться дуже довго чекати, бо вийти з нього можна лише на ліфті або через обхід для автівок — сходів нагору там немає.</blockquote>
      <h4>Вадим, .NET Software Developer, 2 роки з компанією</h4>
      <figure>
        <img src="https://s.dou.ua/files/lenta/revisor/sigma-odesa/5/2-vadym.jpg"/>
      </figure>
      <blockquote>Мені дуже подобається дизайн, особливо комбінація «лофт плюс скло». Круто, що ще під час ремонту продумали кондиціонування приміщень. А ще дуже зручно, що у нас майже все дублюється і не потрібно бігати між поверхами.<br/><br/>Нам би не завадили більш ергономічні робочі крісла, адже тяжко цілий день просидіти на стільці. Також не дуже продумали місце для настільного тенісу — стіл треба вивозити, розкладати, а після гри знову збирати. Ще у нашому БЦ наразі йдуть ремонти... Це тимчасовий момент, проте негативний. Наші офіс-менеджери їм постійно дзвонять і домовляються не свердлити в робочі години, проте деяким будівельникам на це начхати.<br/><br/>Роботу з дому мені зараз складно назвати перевагою. За два роки в компанії це стало так звично, що дивно, якщо такої опції немає. У нас це надзвичайно легко вирішується та реалізується.</blockquote>
      <figure>
        <img src="https://s.dou.ua/files/lenta/revisor/sigma-odesa/5/2-vadym.jpg"/>
      </figure>
      <blockquote>Мені дуже подобається дизайн, особливо комбінація «лофт плюс скло». Круто, що ще під час ремонту продумали кондиціонування приміщень. А ще дуже зручно, що у нас майже все дублюється і не потрібно бігати між поверхами.<br/><br/>Нам би не завадили більш ергономічні робочі крісла, адже тяжко цілий день просидіти на стільці. Також не дуже продумали місце для настільного тенісу — стіл треба вивозити, розкладати, а після гри знову збирати. Ще у нашому БЦ наразі йдуть ремонти... Це тимчасовий момент, проте негативний. Наші офіс-менеджери їм постійно дзвонять і домовляються не свердлити в робочі години, проте деяким будівельникам на це начхати.<br/><br/>Роботу з дому мені зараз складно назвати перевагою. За два роки в компанії це стало так звично, що дивно, якщо такої опції немає. У нас це надзвичайно легко вирішується та реалізується.</blockquote>
      <h4>Анна, Product Manager, 7 років з компанією</h4>
      <figure>
        <img src="https://s.dou.ua/files/lenta/revisor/sigma-odesa/5/3-anna.jpg"/>
      </figure>
      <blockquote>Свій шлях у компанії я розпочинала як тестувальниця. Встигла опанувати багато різних ролей та попрацювати з різними проектами. У компанії підтримують твій розвиток — немає обмежень у напрямку. Я вважаю, що це дуже велика перевага.<br/><br/>Попередній офіс теж був непоганий, проте цей — просто чудовий. Я багато часу провожу на роботі, тож приємно, коли офіс знаходиться в центрі міста. Ти можеш вийти випити кави на балкон з видом на старе місто та порт. Мені подобається, що є можливість розпоряджатися власним графіком — ніхто не вимагає приходити за секундоміром. Особисто я працюю зі Штатами, тож опівдні тільки приходжу на роботу.<br/><br/>Чотири роки тому ми шукали якусь активність, що була б цікавою для дівчат у компанії. Бо хлопці займалися і футболом, і баскетболом, а от дівчата не мали чогось для себе. Тоді я відвідувала заняття з йоги. Шлях до зали був незручним, проте мені неймовірно подобалась тренерка. Тож вона почала проводити тренування в офісі лише для дівчат, але зараз на заняттях більше половини хлопців.<br/><br/>Щодо мінусів, то мені іноді не вистачає мітинг-румів. Маленьких, де можеш зачинитися сам або провести невелику спонтанну зустріч. Проте у нас досить багато комфортних зон, де можна перепочити. Наприклад, на диванчику у більярдній. Це, звісно, не капсули для сну... Проте якусь підзарядку можна легко отримати.</blockquote>
      <figure>
        <img src="https://s.dou.ua/files/lenta/revisor/sigma-odesa/5/3-anna.jpg"/>
      </figure>
      <blockquote>Свій шлях у компанії я розпочинала як тестувальниця. Встигла опанувати багато різних ролей та попрацювати з різними проектами. У компанії підтримують твій розвиток — немає обмежень у напрямку. Я вважаю, що це дуже велика перевага.<br/><br/>Попередній офіс теж був непоганий, проте цей — просто чудовий. Я багато часу провожу на роботі, тож приємно, коли офіс знаходиться в центрі міста. Ти можеш вийти випити кави на балкон з видом на старе місто та порт. Мені подобається, що є можливість розпоряджатися власним графіком — ніхто не вимагає приходити за секундоміром. Особисто я працюю зі Штатами, тож опівдні тільки приходжу на роботу.<br/><br/>Чотири роки тому ми шукали якусь активність, що була б цікавою для дівчат у компанії. Бо хлопці займалися і футболом, і баскетболом, а от дівчата не мали чогось для себе. Тоді я відвідувала заняття з йоги. Шлях до зали був незручним, проте мені неймовірно подобалась тренерка. Тож вона почала проводити тренування в офісі лише для дівчат, але зараз на заняттях більше половини хлопців.<br/><br/>Щодо мінусів, то мені іноді не вистачає мітинг-румів. Маленьких, де можеш зачинитися сам або провести невелику спонтанну зустріч. Проте у нас досить багато комфортних зон, де можна перепочити. Наприклад, на диванчику у більярдній. Це, звісно, не капсули для сну... Проте якусь підзарядку можна легко отримати.</blockquote>
      <p>Ну що, ми рушаємо далі... А якщо ви хочете, аби DOU Ревізор завітав до вас, пишіть: <a href="mailto:revisor@dou.ua">revisor@dou.ua</a></p>
      <figure>
        <img src="https://s.dou.ua/storage-files/dr.png"/>
      </figure>
      <p>Ми катаємося по Україні в пошуках найкреативніших та нестандартних офісів ІТ-компаній. Разом з нами ви зможете зазирнути за лаштунки офісного життя. Але вирішувати, гарний це офіс чи ні, будете тільки ви!</p>
      <p>Стежте за нами <a href="https://www.facebook.com/dourevisor">у Facebook</a>.</p>
      <p>Підписуйтесь <a href="https://www.youtube.com/channel/UCYyiAq3Bn1w1V5T7y0f-Uzw">на відеоканал DOU Ревізора на YouTube</a>.</p>
      <p>
        <i>Фотограф: Леся Коверега</i>
      </p>
      <p>Темы: <a href="https://dou.ua/lenta/tags/DOU%20%D0%A0%D0%B5%D0%B2%D0%B8%D0%B7%D0%BE%D1%80/">DOU Ревизор</a>, <a href="https://dou.ua/lenta/tags/Sigma%20Software/">Sigma Software</a>, <a href="https://dou.ua/lenta/tags/%D0%9E%D0%B4%D0%B5%D1%81%D1%81%D0%B0/">Одесса</a></p>
    </article>
  </body>
</html>