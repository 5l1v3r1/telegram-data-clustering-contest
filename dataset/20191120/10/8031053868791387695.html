<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%85%cf%83%cf%84%ce%ac%cf%83%ce%b5%ce%b9%cf%82-%cf%84%ce%b7%cf%82-%ce%bc%ce%b7%cf%84%cf%81%cf%8c%cf%80%ce%bf%ce%bb%ce%b7%cf%82-%ce%bb%ce%b1%cf%81%ce%af%cf%83%ce%b7%cf%82-%cf%83%cf%84%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:54:02+00:00"/>
    <meta property="og:title" content="Συστάσεις της Μητρόπολης Λαρίσης στον Ιερέα που έβαλε 25€ ταρίφα στους πιστούς για Σαρανταλείτουργο"/>
    <meta property="og:description" content="Πρώτο θέμα συζήτησης η χθεσινή καταγγελία Λαρισαίας για την… ανακοίνωση Ιερέα που έβαζε όρους προς τους πιστούς, σχετικά με τις αξιώσεις του για να τελέσει το Σαρανταλείτουργο."/>
  </head>
  <body>
    <article>
      <h1>Συστάσεις της Μητρόπολης Λαρίσης στον Ιερέα που έβαλε 25€ ταρίφα στους πιστούς για Σαρανταλείτουργο</h1>
      <address>
        <time datetime="2019-11-20T10:54:02+00:00">20 Nov 2019, 10:54</time>
      </address>
      <p>
        <b>Πρώτο θέμα συζήτησης η χθεσινή καταγγελία Λαρισαίας για την… ανακοίνωση <a href="https://www.pentapostagma.gr/2019/11/%CE%BB%CE%AC%CF%81%CE%B9%CF%83%CE%B1-%CF%83%CE%AC%CE%BB%CE%BF%CF%82-%CE%BC%CE%B5-%CF%84%CE%B9%CF%82-%CE%B1%CF%80%CE%B1%CE%B9%CF%84%CE%AE%CF%83%CE%B5%CE%B9%CF%82-%CF%84%CE%BF%CF%85-%CE%B9%CE%B5%CF%81.html">Ιερέα που έβαζε όρους προς τους πιστούς</a>, σχετικά με τις αξιώσεις του για να τελέσει το Σαρανταλείτουργο.</b>
      </p>
      <p>Δεν είναι τόσο το “αίτημα” του ρασοφόρου για… κρασί συγκεκριμένης μάρκας και εξαιρετικά παρθένο ελαιόλαδο άριστης ποιότητας, αλλά εκείνο το 25αευρο που ζητούσε ως «κατ’ ελάχιστη προσφορά για τα λειτουργικά έξοδα του Σαρανταλείτουργου».</p>
      <p>Από τη Μητρόπολη Λαρίσης και Τυρνάβου μαθαίνουμε πως του έγιναν συστάσεις. Έχει όμως αξία να μας εξηγήσει κάποιος αρμόδιος προς τι τα 25 ευρώ, τα οποία στις ημέρες μας αποτελούν ένα ολόκληρο μεροκάματο; Με ποιά νομιμοποίηση αξιώνεται με τέτοιο ωμό τρόπο χρηματικό ποσό από πιστούς και φυσικά αρκούν μόνον κάποιες… συστάσεις, όταν βγαίνουν στην επιφάνεια τέτοιου είδους συμπεριφορές που μόνον αποστροφή προκαλούν στην κοινωνία;</p>
      <p>Επιβεβλημένη εκ των πραγμάτων μία ολιστική και πειστική απάντηση από τη Μητρόπολη Λαρίσης και Τυρνάβου και το νέο Μητροπολίτη κ. Ιερώνυμο που στα πρώτα του δείγματα γραφής, έχει αποδείξει ότι δεν αρέσκεται σε συμβιβασμούς…</p>
    </article>
  </body>
</html>