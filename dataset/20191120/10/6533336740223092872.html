<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/bizzarrie-google-maps-giallo-dell-39-uomo-fotografato-219383.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Le bizzarrie di google maps - il giallo dell'uomo fotografato a victoria, in canada..."/>
    <meta property="og:description" content="LE BIZZARRIE DI GOOGLE MAPS - IL GIALLO DELL'UOMO FOTOGRAFATO A VICTORIA, IN CANADA, SEDUTO A UN TAVOLO A BORDO STRADA CON LA MASCHERA DA CAVALLO E UN FENICOTTERO E UNA BANANA IN MANO - COMUNQUE C'È DI PEGGIO SU STREET VIEW: COME HANNO SEGNALATO GLI UTENTI C'È ANCHE UN CANE INTENTO A FARE SESSO CON... - VIDEO"/>
  </head>
  <body>
    <article>
      <h1>Le bizzarrie di google maps - il giallo dell'uomo fotografato a victoria, in canada...</h1>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>
        <b>LE BIZZARRIE DI GOOGLE MAPS - IL GIALLO DELL'UOMO FOTOGRAFATO A VICTORIA, IN CANADA, SEDUTO A UN TAVOLO A BORDO STRADA CON LA MASCHERA DA CAVALLO E UN FENICOTTERO E UNA BANANA IN MANO - COMUNQUE C'È DI PEGGIO SU STREET VIEW: COME HANNO SEGNALATO GLI UTENTI C'È ANCHE UN CANE INTENTO A FARE SESSO CON... - VIDEO</b>
      </p>
      <hr/>
      <figure>
        <iframe data-src="https://twitter.com/googlemaps/status/1195031178518106112?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Da </b>
        <a href="https://www.ilgazzettino.it/">"www.ilgazzettino.it"</a>
      </p>
      <figure>
        <a href="https://www.dagospia.com/mediagallery/Dago_fotogallery-255808/1240113.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-5-1240113.jpg"/>
        </a>
        <figcaption>google maps e l'uomo con la testa di cavallo 5</figcaption>
      </figure>
      <p>Da quando Google ha lanciato il servizio Maps e la street view, ne abbiamo viste di tutti i colori in tutto il mondo. Dai gesti poco edificanti rivolti alla Google Car, fino agli atti osceni in luogo pubblico (compresi alcuni tradimenti scoperti proprio navigando), passando per tanti altri eventi impensabili (un parto improvviso in strada, prostitute alla ricerca di clienti o bisogni fisiologici impellenti). Eppure, finora, Google non aveva mai ammesso di essere particolarmente impressionato dalle reazioni dei passanti.</p>
      <figure>
        <a href="https://www.dagospia.com/mediagallery/Dago_fotogallery-255808/1240114.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-6-1240114.jpg"/>
        </a>
        <figcaption>google maps e l'uomo con la testa di cavallo 6</figcaption>
      </figure>
      <p>Gli stessi social media manager di Google, su Twitter, hanno rivelato di essere rimasti particolarmente colpiti da una esplorazione in particolare. Siamo a Victoria, in Canada: come si vede nel video pubblicato dall'account ufficiale di Google Maps, infatti, zoomando e navigando una strada con la street view, è possibile notare qualcosa di molto strano.</p>
      <figure>
        <a href="https://www.dagospia.com/mediagallery/Dago_fotogallery-255808/1240112.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-3-1240112.jpg"/>
        </a>
        <figcaption>google maps e l'uomo con la testa di cavallo 3</figcaption>
      </figure>
      <p>'Viaggiando' lungo Liberty Drive, al civico 1293 è possibile scorgere un dettaglio molto strano: un uomo, seduto ad un tavolo sul ciglio della strada, ha una banana sbucciata in mano ma soprattutto una maschera da cavallo.</p>
      <p>E non si tratta di una maschera qualsiasi, bensì di quella di Bojack Horseman, cartone animato molto in voga negli ultimi anni e amato dai più giovani. Come se non bastasse, alle sue spalle, dietro un cancello, è possibile vedere anche un'altra persona, vestita da scimmia (anche se in questo caso riconoscere il costume è molto più complicato).</p>
      <figure>
        <a href="https://www.dagospia.com/mediagallery/Dago_fotogallery-255808/1240115.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-7-1240115.jpg"/>
        </a>
        <figcaption>google maps e l'uomo con la testa di cavallo 7</figcaption>
      </figure>
      <p>Gli utenti di Twitter, comunque, hanno fatto sapere di non essere rimasti così impressionati come i gestori dell'account di Google Maps: «Probabilmente si trattava di una festa in maschera, e comunque c'è di peggio nella street view». Nei commenti, infatti, compare anche un'altra immagine decisamente insolita: un cane intento a fare sesso con un maiale. Potenza della street view...</p>
      <figure>
        <a href="https://www.dagospia.com/mediagallery/Dago_fotogallery-255808/1240110.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-1-1240110.jpg"/>
        </a>
        <figcaption>google maps e l'uomo con la testa di cavallo 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255808/1240111.htm">
          <img src="https://cdn-static.dagospia.com/img/foto/11-2019/google-maps-e-l-uomo-con-la-testa-di-cavallo-2-1240111.jpg"/>
        </a>
        <figcaption>google maps e l'uomo con la testa di cavallo 2</figcaption>
      </figure>
    </article>
  </body>
</html>