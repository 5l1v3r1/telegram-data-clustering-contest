<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/20/omicidio-caruana-galizia-arrestato-a-malta-il-presunto-mandante-top10_20191120_112008/"/>
    <meta property="og:site_name" content="Askanews"/>
    <meta property="article:published_time" content="2019-11-20T10:20:08+00:00"/>
    <meta property="og:title" content="Omicidio Caruana Galizia, arrestato a Malta il presunto mandante"/>
    <meta property="og:description" content="Roma, 20 nov. (askanews) – A poche ore dalla promessa di grazia avanzata dal premier maltese Joseph Muscat al presunto mediatore dell’omicidio della giornalista Daphne Caruana Galizia, è stato arrestato l’uomo d’affari Yorgen Fenech, uno dei principali imprenditori di Malta, sospettato di essere il presunto mandante dell’omicidio. Fenech, spiega il Times of Malta, si trovava […]"/>
  </head>
  <body>
    <article>
      <h1>Omicidio Caruana Galizia, arrestato a Malta il presunto mandante</h1>
      <h2>L'uomo d'affari Yorgen Fenech era a bordo del suo yacht, stava tentando di fuggire</h2>
      <address>
        <time datetime="2019-11-20T10:20:08+00:00">20 Nov 2019, 10:20</time>
      </address>
      <figure>
        <img src="http://www.askanews.it/wp-content/uploads/2019/11/20191120_111957_C77684FB.jpg"/>
      </figure>
      <p>Roma, 20 nov. (askanews) – A poche ore dalla promessa di grazia avanzata dal premier maltese Joseph Muscat al presunto mediatore dell’omicidio della giornalista Daphne Caruana Galizia, è stato arrestato l’uomo d’affari Yorgen Fenech, uno dei principali imprenditori di Malta, sospettato di essere il presunto mandante dell’omicidio. Fenech, spiega il Times of Malta, si trovava a bordo del suo yacht, che è stato intercettato dalle forze armate maltesi mentre cercava di uscire dalle acque territoriali di Malta.</p>
      <p>Fenech è un importante imprenditore maltese, guida il gruppo Tumas come CEO e ricopre il ruolo di direttore delle operazioni della centrale elettrica Electrogas. E’ anche il titolare del fondo 17 Black, registrato a Dubai, oggetto di indagine da parte di Daphne Caruana.</p>
      <p>Alcuni testimoni citati dal Times of Malta hanno riferito che lo yacht di lusso di Fenech è stato intercettato da una motovedetta dei militari poco dopo aver lasciato Portomaso, verso le 5.30 del mattino.</p>
      <p>Coa/Int9</p>
    </article>
  </body>
</html>