<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/apple/novi-iphone-bo-poskrbel-da-bo-apple-naslednje-leto-kraljeval-na-trgu-5g-tehnologije.html?RSS1521e635c2254909a7337c4873a76477"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Novi iPhone naj bi poskrbel, da bo Apple naslednje leto kraljeval na trgu 5G tehnologije"/>
    <meta property="og:description" content="V letu 2020 bi naj bil Apple tisti, ki bo vodil trg 5G tehnologije na področju mobilne telefonije. Po podatkih raziskovalne agencije Strategy Analytics bo novi iPhone, ki bo sposob"/>
  </head>
  <body>
    <article>
      <h1>Novi iPhone naj bi poskrbel, da bo Apple naslednje leto kraljeval na trgu 5G tehnologije</h1>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>V letu 2020 naj bi bil Apple tisti, ki bo vodil trg 5G tehnologije na področju mobilne telefonije. Po podatkih raziskovalne agencije Strategy Analytics bo novi iPhone, ki bo sposoben izkoristiti prednosti novega, hitrega omrežja tisti, ki bo odločilen faktor pri tem, da bo Apple prevzel vodilno vlogo. Kljub temu, da bo Apple z novim iPhonom vstopil na trg 5G tehnologije zelo pozno, analitiki napovedujejo, da bo jesenski model iPhona dovolj napreden in zmogljiv, da bo prišel na dominantno pozicijo tako opevane tehnologije. </p>
      <p>"Morda se zdi malce nanavadno, da bo <b>Apple</b>, ki v tem trenutku nima nobenega 5G telefona v svojem portfelju produktov, uspel prehiteti trenutno vodilne na trgu 5G-ja. Govorimo seveda o Huaweiju in Samsungu", je povedal Ken Hyers, direktor podjetja Strategy Analytics. Apple je za leto 2020 napovedal tri nove 5G modele, kar pomeni, da bo moral ponuditi več, kot ponuja pri dosedanjih posodobitvah naprav, da bi lahko dejansko prevzel vodilno mesto na trgu. </p>
      <p>Tisto, kar je Applova največja konkurenčna prednost je, da ima že "zdrav" tržni delež, medtem ko si ga morajo ostala podjetja, tudi tista, ki morda že imajo 5G naprave, še ustvariti. Ville-Petteri Ukonaho, soustanovitelj podjetja Strategy Analytics pravi, da ima Apple lepo priložnost, da z iPhonom naredi dober posel na področju 5G tehnologije predvsem na Kitajskem in v ZDA. Obe regiji veljata za glavni gonili razvoja 5G tehnologije, ponudniki storitev pa že pripravljajo oz. do določene mere že imajo pripravljeno strojno opremo, ki bo kompatibilna s tehnologijo. "Glede na to, da sta največja trga za 5G tehnologijo ZDA in Kitajska, kjer dominirata Huawei in Apple, lahko v letu 2020 pričakujemo, da bosta dotični korporaciji ostali na prvih dveh mestih tudi v naslednjem letu", je dodal Ukonaho. </p>
      <p>V ZDA je recimo Verizon tisti, ki s svojo "5G Ultra Wideband" storitvijo že počasu prihaja v najbolj naseljena območja države. Sledita mu T-Mobile in Sprinte, ki pa nekako ne dosegata nivoja Verizona in sta trenutno v vlogi sledilcev, ki pa še vedno skrbijo za razvoj lastnih storitev. Govorice se širijo, da naj bi Apple za iPhone v letu 2020 uporabil 5G procesor. Strokovnjaki iz industrije verjamejo, da bo Qualcomm dobavljal 5G modeme že v zelo kratkem času, Apple pa naj bi svojo prvo "in-house" 5G strojno opremo predstavil že leta 2022. </p>
      <p>Že res, da se od Appla pričakuje, da bo prevzel vodilno vlogo na področju 5G tehnologije v letu 2020, vendar se je potrebno kljub temu zavedati, da konkurenca ne bo počivala, dokler jim ne uspe vsaj dohiteti, če ne celo prehiteti "veliko jabolko". "Kljub ugodnim napovedim za Apple in 5G tehnologijo v letu 2020, bo na dolgi rok Samsung tisti, ki bi znal držati vodilno pozicijo na trgu", pravi Hyres. Razlog za to pa je, ker bo 5G tehnologija zapopadla vedno večje število trgov, Samsung pa ima že zdaj širši portfolio od vseh ostalih. K temu bo pripomogla tudi vodilna pozicija na trgu pametnih telefonov. </p>
    </article>
  </body>
</html>