<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/doplati-v-sluzi-narodu-zayava-razumkova-novini-ukrajini-50054581.html"/>
    <meta property="og:site_name" content="НВ"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Разумков стверджує, що «слуги народу» не отримують доплат"/>
    <meta property="og:description" content="Спікер Верховної Ради Дмитро Разумков заявляє, що депутати від Слуги народу не отримують ніяких доплат."/>
  </head>
  <body>
    <article>
      <h1>Разумков стверджує, що «слуги народу» не отримують доплат</h1>
      <h2>Спікер Верховної Ради Дмитро Разумков заявляє, що депутати від Слуги народу не отримують ніяких доплат.</h2>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>В інтерв'ю <a href="https://www.pravda.com.ua/articles/2019/11/20/7232452/">Українській правді</a> він сказав, що якби такі факти були, то депутати б звернулися в правоохоронні органи.</p>
      <p>"Люди отримують зарплату - люди за неї працюють. Не влаштовує зарплата - будь ласка, до побачення", - зазначив спікер.</p>
      <p>У той же час він заперечує і те, що такі доплати пропонувалися йому особисто.</p>
      <p>"Ні, на цій посаді мені ніхто нічого не приходив і не пропонував», - заявив Разумков.</p>
      <p>Коментуючи заяву нардепа Анни Скороход про те, що депутатам нібито доплачують по п'ять тисяч доларів, Разумков акцентував на необхідності повідомляти про такі факти, перш за все, правоохоронним органам.</p>
      <p>"По-перше, треба зрозуміти, хто це робив. По-друге, я прихильник того, щоб не в ЗМІ про це говорити, а звернутися в НАБУ, до правоохоронних органів і дати цю інформацію. Це буде корисно і правильно", - додав він .</p>
      <p>Читайте також:<br/><a href="https://nv.ua/ukr/ukraine/politics/anna-skorohod-cholovika-yakoji-zatrimali-zvinuvatila-vladu-v-tisku-novini-ukrajini-50053690.html">&amp;nbspЗатримали чоловіка, виключили з фракції. Усі подробиці скандалу в Слузі народу навколо Анни Скороход</a></p>
    </article>
  </body>
</html>