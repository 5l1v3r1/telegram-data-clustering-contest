<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/2GgMvl/litt-flere-fikk-ufoeretrygd-i-oktober"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T10:07:23+00:00"/>
    <meta property="og:title" content="Litt flere fikk uføretrygd i oktober"/>
    <meta property="og:description" content="1.520 flere mottok uføretrygd i oktober enn i september, viser nye tall fra NAV. Totalt fikk 350.300 personer uføretrygd."/>
  </head>
  <body>
    <article>
      <h1>Litt flere fikk uføretrygd i oktober</h1>
      <h2>1.520 flere mottok uføretrygd i oktober enn i september, viser nye tall fra NAV. Totalt fikk 350.300 personer uføretrygd.</h2>
      <address><time datetime="2019-11-20T10:07:23+00:00">20 Nov 2019, 10:07</time> by <a rel="author">NTB</a></address>
      <p>10,3 prosent av befolkningen i alderen 18 til 67 år mottar nå uføretrygd. Økningen fra september til oktober utgjør 0,1 prosentpoeng, ifølge tall fra <a href="https://www.nav.no/no/NAV+og+samfunn/Statistikk/AAP+nedsatt+arbeidsevne+og+uforetrygd+-+statistikk/Uforetrygd/uf%C3%B8retrygd-m%C3%A5nedsstatistikk">Nav.</a></p>
      <p>I oktober var det 90 nye trygdemottakere i aldersgruppen 18 til 19 år – en økning fra 70 i september. Oktober er også måneden med flest nye trygdemottakere blant de aller yngste.</p>
      <p>Det er fylkene Østfold og Aust-Agder som har høyest andel uføre med henholdsvis 14,8 og 14,7 prosent.</p>
      <p>Fylkene hvor lavest andel av befolkningen mottar uføretrygd, er Oslo og Akershus med 5,8 prosent og 7,4 prosent.</p>
      <p>Flere kvinner (12,3 prosent) enn menn (8,3 prosent) får utbetalt uføretrygd.</p>
    </article>
  </body>
</html>