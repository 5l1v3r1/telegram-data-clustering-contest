<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.la.lv/zinu-portalam-la-lv-jauns-auditorijas-lieluma-rekords"/>
    <meta property="og:site_name" content="LA.lv"/>
    <meta property="article:published_time" content="2019-11-20T10:10:00+00:00"/>
    <meta property="og:title" content="Ziņu portālam LA.LV jauns auditorijas lieluma rekords!0"/>
    <meta property="og:description" content="Ziņu portāls “LA.LV” oktobrī kārtējo reizi sasniedzis vairāk nekā pusmiljonu lasītājus mēnesī, liecina starptautiskā interneta pētījumu un tehnoloģiju uzņēmuma “Gemius” publicētie dati. Portāla “LA.LV” auditorija oktobrī palielinājusies par 3,3% (+18 278), salīdzinot ar septembri, un sasniedza 569 514, kas ir jauns auditorijas lieluma rekords. LA.LV oktobrī bija 3. populārākais ziņu portāls latviešu valodā, atpaliekot tikai […]"/>
  </head>
  <body>
    <article>
      <h1>Ziņu portālam LA.LV jauns auditorijas lieluma rekords!0</h1>
      <address><time datetime="2019-11-20T10:10:00+00:00">20 Nov 2019, 10:10</time> by <a rel="author">LA.LV</a></address>
      <p>Ziņu portāls “LA.LV” oktobrī kārtējo reizi sasniedzis vairāk nekā pusmiljonu lasītājus mēnesī, liecina starptautiskā interneta pētījumu un tehnoloģiju uzņēmuma “Gemius” publicētie dati.</p>
      <p>Portāla “LA.LV” auditorija oktobrī palielinājusies par 3,3% (+18 278), salīdzinot ar septembri, un sasniedza 569 514, kas ir jauns auditorijas lieluma rekords.</p>
      <p>LA.LV oktobrī bija 3. populārākais ziņu portāls latviešu valodā, atpaliekot tikai no nozares ilggadējiem līderiem DELFI un TVNET.</p>
      <p>“LA.LV” ir vienīgais no vadošajiem portāliem, kas informāciju nodrošina tikai latviešu valodā.</p>
      <p>503 323 Latvijas iedzīvotāji portālu apmeklēja no mobilajām ierīcēm (+24 609 salīdzinot ar septembri), savukārt 262 515 to darīja, izmantojot datoru (+17 850 salīdzinot ar septembri).</p>
      <p>Portāla “LA.LV” direktors Andris Rībens: “Paldies mūsu lasītājiem, kas regulāri izvēlas “LA.LV” kā uzticamu avotu svarīgām ziņām, iedvesmojošai lasāmvielai, noderīgiem padomiem un izklaidei.”</p>
      <p>“LA.LV” galvenais redaktors Ainārs Sauka: “Pieaugošais lasītāju loks ir laba ziņa. Tas ir apliecinājums “LA.LV” augošajai popularitātei un tam, ka pirms gada sāktās pārmaiņas ir pareizs attīstības virziens.</p>
      <blockquote>Paldies lasītājiem un portāla redaktoriem!</blockquote>
      <p>Mēs turpināsim darbu, lai viltus ziņu “laikmetā” mūsu lasītājiem spētu nodrošināt uzticamu saturu, ko var lasīt, klausīties un arī skatīties.”</p>
      <p>Starptautiskais interneta pētījumu un tehnoloģiju uzņēmums “Gemius” publicējis Latvijas interneta lietotāju apmeklētāko vietņu Top 20 oktobrī.</p>
      <p>
        <a href="https://infogram.com/eb39c6c2-9ab3-40d4-9161-04e014479253">Portāla LA.LV auditorijas dinamika</a>
        <br/>
        <a href="https://infogram.com/">Infogram</a>
      </p>
      <p>“Gemius Top 20” tiek veidots, balstoties uz 7-74 g.v. auditorijas lielumu interneta lapās, kas tās apmeklējuši, pieslēdzoties internetam no Latvijas teritorijas, izmantojot datorus, mobilos telefonus un planšetdatorus.</p>
      <p>Topā iekļautas tās interneta lapas, kas jūnijā piedalījās “gemiusAudience” pētījumā.</p>
      <p>Pētījums tiek veikts, balstoties uz sarežģītu un mūsdienīgu metodoloģiju, kas nodrošina iespēju konstatēt reālo apmeklētāju skaitu, nevis sīkdatnes (cookies) vai IP adreses.</p>
    </article>
  </body>
</html>