<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ta-122-chronia-apo-ti-gennisi-tis-maude-lores-bonney-tima-i-google-me-to-simerino-tis-doodle.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:36:00+00:00"/>
    <meta property="og:title" content="Τα 122 χρόνια από τη γέννηση της Maude «Lores» Bonney τιμά η Google με το σημερινό της doodle"/>
    <meta property="og:description" content="Ήταν η πρώτη γυναίκα πιλότος που πέταξε μόνη της από την Αυστραλία στην Αγγλία"/>
  </head>
  <body>
    <article>
      <h1>Τα 122 χρόνια από τη γέννηση της Maude «Lores» Bonney τιμά η Google με το σημερινό της doodle</h1>
      <address>
        <time datetime="2019-11-20T10:36:00+00:00">20 Nov 2019, 10:36</time>
      </address>
      <p>Ήταν η πρώτη γυναίκα πιλότος που πέταξε μόνη της από την Αυστραλία στην Αγγλία</p>
      <p>Στην πρώτη γυναίκα πιλότο που κατάφερε να κάνει πτήση μόνη της από την Αυστραλία έως την Αγγλία είναι αφιερωμένο το σημερινό doodle της Google.</p>
      <p>powered by Rubicon Project<br/>Η Maude «Lores» Bonney ολοκλήρωσε το παράτολμο (για τα δεδομένα εκείνης της εποχής) εγχείρημά της το 1933, με ένα –πρωτοποριακό για την εποχή και γεμάτο κινδύνους– ταξίδι στο οποίο κατέγραψε 157 ώρες πτήσης! Πετούσε ακόμη και μέσα σε ισχυρές καταιγίδες, επέζησε από δύο συντριβές, ενώ ήρθε αντιμέτωπη ακόμα και με ένα κοπάδι από… βουβάλια.</p>
      <p>Η λαχτάρα της να γίνει πιλότος φούντωσε μετά από μία πτήση με τον ξάδερφο του συζύγου της το 1928. Μέχρι το 1931, η Lores είχε αφιερωθεί στην Αεροπορία, κάνοντας εκείνη τη χρονιά την πρώτη της πτήση με ένα μικρό αεροπλάνο τύπου «Gipsy Moth» που ονομαζόταν «My Little Ship».</p>
      <p>Με μια πτήση ρεκόρ για την εποχή, μετά από συνολικά 15 ώρες στον αέρα, έφυγε από το Μπρισμπέιν (βόρεια) για να συναντήσει τον πατέρα της (νότια) για δείπνο στο Γουανγκαράτα.</p>
      <p>Η Lores συνέχισε να ωθεί τα όρια για τους αεροπόρους με κάθε πτήση και το 1937 έγινε το πρώτο πρόσωπο που πέταξε μόνη της από την Αυστραλία στην γενέτειρά της, Νότια Αφρική.</p>
      <p>Η παράτολμη αεροπόρος, που γεννήθηκε μια ημέρα σαν σήμερα, στις 20 Νοεμβρίου του 1897, και έφυγε από τη ζωή στις 24 Φεβρουαρίου 1994, έλαβε τιμητικό διδακτορικό από το Πανεπιστήμιο Γκρίφιθ και αποτέλεσε μέλος του Τάγματος της Βρετανικής Αυτοκρατορίας, καθώς και μέλος του Τάγματος της Αυστραλίας.</p>
      <p>Πηγή: newsbeast.gr</p>
    </article>
  </body>
</html>