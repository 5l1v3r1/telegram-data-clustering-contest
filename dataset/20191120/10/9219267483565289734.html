<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391473-%d7%99%d7%91%d7%97%d7%a8-%d7%a6%d7%93-%d7%91%d7%a6%d7%9c-%d7%94%d7%93%d7%a8%d7%9e%d7%94-%d7%94%d7%a4%d7%95%d7%9c%d7%99%d7%98%d7%99%d7%aa-%d7%9c%d7%99%d7%91%d7%a8%d7%9e%d7%9f-%d7%91%d7%94%d7%a6%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-20T10:55:23+00:00"/>
    <meta property="og:title" content="ליברמן: אנחנו בדרך לבחירות גנץ ונתניהו אשמים"/>
    <meta property="og:description" content="יו&quot;ר ישראל ביתנו אומר כי אנחנו בדרך לבחירות, הוא מוריד מעל השולחן אפשרויות: &quot;לא נצטרף לממשלת מיעוט או ממשלה צרה&quot; ומאשים כי שני הצדדים אשמים באותה מידה"/>
  </head>
  <body>
    <article>
      <h1>ליברמן: אנחנו בדרך לבחירות גנץ ונתניהו אשמים</h1>
      <h2>יו"ר ישראל ביתנו אומר כי אנחנו בדרך לבחירות, הוא מוריד מעל השולחן אפשרויות: "לא נצטרף לממשלת מיעוט או ממשלה צרה" ומאשים כי שני הצדדים אשמים באותה מידה</h2>
      <address><time datetime="2019-11-20T10:55:23+00:00">20 Nov 2019, 10:55</time> by <a rel="author">, חדשות סרוגים</a></address>
      <p>לאחר <u><a href="https://www.srugim.co.il/391325-%d7%a4%d7%99%d7%a6%d7%95%d7%aa-%d7%91%d7%9e%d7%92%d7%a2%d7%99%d7%9d-%d7%a0%d7%aa%d7%a0%d7%99%d7%94%d7%95-%d7%95%d7%92%d7%a0%d7%a5-%d7%91%d7%97%d7%99%d7%9c%d7%95%d7%a4%d7%99-%d7%94%d7%90%d7%a9%d7%9e">הפיצוץ במגעים</a></u> בין גנץ לנתניהו התייצב היום בצהרים (רביעי) יו"ר ישראל ביתנו <u><a href="https://www.srugim.co.il/391335-%d7%99%d7%9e%d7%9e%d7%94-%d7%90%d7%97%d7%a8%d7%95%d7%a0%d7%94-%d7%9c%d7%9e%d7%a0%d7%93%d7%98-%d7%9c%d7%97%d7%a5-%d7%9b%d7%91%d7%93-%d7%a2%d7%9c-%d7%9c%d7%99%d7%91%d7%a8%d7%9e%d7%9f-%d7%9c%d7%9e%d7%9e">איבגדור ליברמן</a></u> להצהרה הפוליטית בישיבת סיעת ישראל ביתנו.</p>
      <p>"לא היה שום פער מהותי, זה הכל אישי, פרסונלי. אחד לא היה מוכן להיפרד מהגוש והשני לא התכוון לקבל את מתווה הנשיא". הוא ממשיך ואומר "עשיתי כל מאמץ, הפכתי כל אבן להגיע לממשלת אחדות לאומית ליברלית. למרות הפיתויים שהוצעו- ממלא מקום ראש ממשלה, ורוטציה בשנה האחרונה אנחנו לא מוכרים עקרונות בשביל כסאות גם בשביל הכיסא הכי מרופד וגבוה בכיתה."</p>
      <p>לדבריו, "אני מדבר על ממשלת אחדות למרות שזו לא קונסטרוקציה שאנחנו רגילים אליה. מי ששמע חדשות בבוקר וראה את הנתונים על הגרעון התקביצי הבין שהיום יש אתגר כפול, גם ביטחוני וגם כלכלי, ולכן אין אופציה אחרת אלא ממשלת אחדות. וכשאני שואל למה לא הקמנו ממשלת אחדות ליברלית? לצערי נתניהו משעבד את תנועת הליכוד למפלגות החרדיות."</p>
      <p>"מי אשם?", שואל ליברמן.  "שתי המפלגות יחד. היה משחק האשמות משני הצדדים בלי נכונות לקבל החלטות קשות, דרמטיות. לכן גם נתניהו, שניסה בכל דרך למשוך זמן ולשמור על הגוש החרדי וגם גנץ שמעולם לא קיבל את מתווה הנשיא. גם כחול לבן שיחקו עם משחק כפול ושמרו ערוצים פתוחים עם מפלגות חרדיות והציעו להם הבטחות מרחיקות לכת".</p>
      <p>לדבריו, "השיתוף הפעולה האמיתי בכנסת הוא בין ח"כים ערבים לח"כים חרדים, זו קואליציה אנטי ציונית שמשחקת בשני הגושים.</p>
      <p>הוא מבהיר כי "היה ברור שלא נלך עם הרשימה המשותפת אבל שמרנו על ערפל קרב כדי ללחוץ על נתניהו. אין שום סיכוי שנצטרף לממשלה צרה ולא לממשלת מיעוט. לא משנה איזה ממשלה תקום היא לא תוכל לתפקד. היא תהיה ממשלת הישרדות.</p>
      <h3>בחירות שלישיות: חובת הצבעה ובחירה ישירה</h3>
      <p>"אנחנו נמצאים בזמן פציעות", מסביר ליברמן, "אני מקווה שנעשה תיקונים שיאפשרו להגיע לתוצאה יותר ברורה. למשל אחד הראיונות זו חובה ההצבעה בבחירות הקרובות, אין טעם לעשות יום חופש אבל האזרחים לא יגיעו."</p>
      <p>"מה צריך לעשות, להערכתי יש שני דברים שהם קריטיים. 1 חייבים להגיע כל המפלגות הציוניות לאמנה משותפת. הדבר ה-2 אני חסיד של הבחירה הישירה, לצערי אי אפשר לשנות כללי משחק תוך כדי משחק. כל מה שאנחנו רואים זה דרך בטוחה להגיע לבחירות נוספות. לבחירה הישירה צריך להוסיף 3 אלמנטים."</p>
      <p>לאחר שהיה מי שהוביל את המגעים בין הצדדים מגיע ליברמן לנקודה כשבכחול לבן ובליכוד נותרו חילופי האשמות. בישיבת הסיעה שקיים בתחילת השבוע ביום שני הציב ליברמן אולטימטום ואמר כי "עד 12 בצהריים ביום רביעי אני אקיים מגעים לממשלת אחדות לאחר מכן אעשה הערכת מצב ונשקול מחדש את האפשרויות". הישיבה התאחרה לאחת אבל העיקרון נשמר. ליברמן אף אמר בעבר כי מי שהוא יחשוב שבגללו לא הולכים לאחדות, הוא יחבור לצד השני. כאמור ליברמן מצוי בלשון המאזניים והוא יכול להכריע את הכף.</p>
      <p>מוקדם יותר פרסמנו על לחצים הכבדים שמופעלים על יו"ר ישראל ביתנו במטרה להקים ממשלת ימין צרה. אחד מראשי בלוק הימין אמר לסרוגים: "הכדור במגרש של ליברמן, נעשה כל מה שאפשר כדי שזה יקרה".</p>
      <p>הלילה בחצות צריך גנץ להשיב את המנדט שלו לנשיא, אם הוא לא מצליח להרכיב ממשלה, לאחר מכן יהיו עוד 21 יום שהנשיא יוכל להטיל על מי מחברי הכנסת שיוכל לבוא עם קואליציה.</p>
      <p>מאמש כחול לבן והליכוד מחליפים האשמות. הבוקר גנץ קרא שוב לנתניהו: "אני קורא לנתניהו: הכר בתוצאות הבחירות אותן אתה והציבור מכירים היטב. ותר על בלוק החסינות ובוא למשא ומתן ישיר לגיבוש קווי יסוד של שתי המפלגות הגדולות. אהיה מוכן לפשרות למען אזרחי ישראל ללא ויתור על עקרונות יסוד".</p>
    </article>
  </body>
</html>