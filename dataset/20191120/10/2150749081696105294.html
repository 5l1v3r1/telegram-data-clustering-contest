<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/nekompetentna-komanda-zelenskogo-privede-krayinu-do-katastrofi-bereza/"/>
    <meta property="og:site_name" content="Прямий"/>
    <meta property="article:published_time" content="2019-11-20T10:54:00+00:00"/>
    <meta property="og:title" content="Некомпетентна команда Зеленського приведе країну до катастрофи – Береза"/>
    <meta property="og:description" content="Некомпетентна команда президента України Володимира Зеленського приведе країну до катастрофи. Про це в ефірі &quot;Прямого&quot; розповів голова громадського руху"/>
  </head>
  <body>
    <article>
      <h1>Некомпетентна команда Зеленського приведе країну до катастрофи – Береза</h1>
      <address>
        <time datetime="2019-11-20T10:54:00+00:00">20 Nov 2019, 10:54</time>
      </address>
      <p>
        <b>Некомпетентна команда президента України Володимира Зеленського приведе країну до катастрофи.</b>
      </p>
      <p>Про це в ефірі <b>"Прямого"</b> розповів голова громадського руху "Рішучі громадяни"<b> Борислав Береза.</b></p>
      <p>"Зеленський хоче миру в будь-якому варіант. Мир. Але він не наділяє його такими категоріями, як перемога чи поразка. Ні. Для нього мир – завжди мир. Це не важливо. Більше того, через те, що він ніколи не був ні в громадському русі, ні в політичному русі, він не розуміє багато питань, і він хоче домовитись з Путіним. Він вірить в те, що він може це зробити", - розповів Береза.</p>
      <p>Він зазначив, що президент РФ Володимир Путін починав війну не для того, щоб її закінчити на умовах України.</p>
      <p>"Ми бачимо, що є план "А" – віртуально домовитись з Путіним закінчити війну. Це дуже гарна ідея. Але це не план. Путін починав війну не для того, щоб її закінчити, і не для того, що закінчити її на умовах України. Його цікавить інше. Тож ми бачимо, що Зеленський їде з бажанням, але без стратегії і без практики. Дивлячись на його оточення, де немає професійних дипломатів і радників, я не дуже.</p>
      <p>Якщо б в оточенні Зеленського були зараз пан Безсмертний, пан Горбулін, пан Тарасюк, Марчук, то я би повірив у те, що він зможе вибудувати якусь стратегію. А дивлячись, що там є пан Богдан та пан Єрмак, я не впевнений в тому. І це обґрунтовано. Більше того, дивлячись на те, як проходив американський візит, турецький візит, я можу сказати, що його готували вкрай погано. А це зустріч на порядок вища.</p>
      <p>Тому я не дуже вірю в те, що нас чекає якась велика і радісна перемога. Якщо я не правий, я готовий це визнати. Але якщо я буду правий, то я хочу, щоб президент Зеленський зрозумів, що йому потрібні дійсно радники вищого рівня. Більше того, щоб він звернувся до них. Але, на жаль, некомпетентна команда приведе не Зеленського до катастрофи, а країну", - додав Береза.</p>
      <p>Раніше народний депутат від фракції "Європейська солідарність" Артур Герасимов заявив, що нинішня зовнішньополітична команда<a href="https://prm.ua/za-chasiv-poroshenka-vdalos-sformuvati-mizhnarodnu-koalitsiyu-ta-utrimuvati-sanktsiyi-gerasimov-pro-zovnishnyu-politiku-zelenskogo/"> постійно припускається помилок та непрофесійностей в міжнародній політиці</a>.</p>
      <p>Раніше пресслужба президента України Володимира Зеленського <a href="https://prm.ua/pereplutali-latviyu-z-litvoyu-pressluzhba-zelenskogo-potrapila-u-mizhnarodniy-skandal/">переплутала у дописах на Facebook назви Литви та Латвії</a>.</p>
      <p>Нагадаємо, раніше, <a href="https://prm.ua/stolitsya-kanadi-ottava-ne-toronto-gerashhenko-dala-uroki-z-geografiyi-pres-sluzhbi-zelenskogo/">висвітлюючи візит Зеленського до Канади, пресслужба президента України неправильно назвало столицю цієї країни</a>.</p>
      <related>
        <h4>Схожі новини</h4>
        <a href="https://prm.ua/tramp-negativno-stavivsya-do-peremogi-zelenskogo-na-viborah-volker/"/>
        <a href="https://prm.ua/popravka-gerusa-pro-import-elektroenergiyi-z-rosiyi-ye-duzhe-tsinichnoyu-marunich/"/>
        <a href="https://prm.ua/pidpolkovnik-armiyi-ssha-vidman-rozpoviv-yak-yomu-proponuvali-ocholiti-minoboroni-ukrayini/"/>
      </related>
    </article>
  </body>
</html>