<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/liveperson-e-ttec-portano-lintelligenza-artificiale-nelle-aziende/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T10:56:00+00:00"/>
    <meta property="og:title" content="LivePerson e Ttec portano l’intelligenza artificiale nelle aziende | B2BLabs"/>
    <meta property="og:description" content="Le due aziende combinano tecnologia e servizi di CX per rivoluzionare l’ecosistema dei contact center tradizionali, mediante coinvolgimento digitale, messaggistica e soluzioni di intelligenza artificiale"/>
  </head>
  <body>
    <article>
      <h1>LivePerson e Ttec portano l’intelligenza artificiale nelle aziende | B2BLabs</h1>
      <address>
        <time datetime="2019-11-20T10:56:00+00:00">20 Nov 2019, 10:56</time>
      </address>
      <p><b>LivePerson</b>, azienda attiva nel mondo del conversational commerce, ha annunciato la partnership con <b>Ttec Holdings</b>, leader nella tecnologia e nei servizi di customer experience digitale, focalizzata sulla progettazione, implementazione e fornitura di soluzioni di innovazione.</p>
      <p><b>L’accordo unisce due pionieri della customer experience</b> con l’intento di aiutare i brand a migliorare Nps (Net Promoter Score) e Csat (Customer Satisfaction Score), riducendo allo stesso tempo i punti critici e favorendo la customer experience e la trasformazione digitale.</p>
      <p><b>La partnership punta</b> <b>dunque sul conversational commerce</b>, offrendo ai consumatori la possibilità di porre domande, effettuare acquisti e ottenere aiuto attraverso le proprie applicazioni di messaggistica preferite.</p>
      <figure>
        <img src="https://www.tomshw.it/images/images/2019/11/liveperson-e-ttec-63938.jpg"/>
      </figure>
      <p>Non a caso, oggi più di 4 miliardi di consumatori utilizzano già la messaggistica e si prevede che 470 <b>milioni di nuovi utenti si aggiungeranno entro il 2021</b>. Lo scopo è quindi offrire ai clienti interazioni personalizzate nei canali di messaggistica preferiti; trasformare i contact center in centri di customer experience abilitati digitalmente; <b>fornire una customer experience personalizzata</b> e di grande impatto in scala con messaggistica e intelligenza artificiale.</p>
      <p>La piattaforma di conversational commerce <b>LiveEngage permette ai centri di customer experience di sfruttare l’intelligenza artificiale</b> per gestire sia i bot che le conversazioni associate, da qualsiasi canale di messaggistica, includendo i miliardi di clienti che utilizzano SMS, Facebook Messenger, Apple Business Chat, WeChat, WhatsApp e altri.</p>
      <p><b>Ttec sta rendendo operativa questa piattaforma con il suo centro di conversational messaging</b> di eccellenza, composto da progettisti in soluzioni conversazionali, sviluppatori di bot e intelligenza artificiale, analisti e sintonizzatori di conversazioni, data scientist, architetti di soluzioni e brand ambassador in collaborazione con clienti in tutti i 100 centri di customer experience di Ttec presenti nei 6 continenti.</p>
      <p>«Sulla base della nostra esperienza, riteniamo che questa partnership con Ttec possa offrire ai clienti le chiavi per sbloccare le proprie trasformazioni digitali: messaggistica, bot e automazione» ha dichiarato <b>Robert LoCascio, CEO e Founder di LivePerson</b>.</p>
      <p>«Tutti i nostri clienti sono alla ricerca di un percorso rapido verso la trasformazione Cx/Digital. La nostra mission è quella di continuare ad aggiornare le nostre piattaforme Cx per fornire soluzioni di livello mondiale su larga scala» ha invece detto <b>Ken Tuchman, Presidente, CEO e fondatore di Ttec</b>».</p>
    </article>
  </body>
</html>