<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-spravi-za-faktom-vybuhu-v-nichnomu-klubi-luna-v-sumah-sud-vydalyvsya-v-naradchu-kimnatu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T10:24:00+00:00"/>
    <meta property="og:title" content="У справі за фактом вибуху в нічному клубі «Луна» в Сумах суд видалився в нарадчу кімнату"/>
    <meta property="og:description" content="20 листопада 2019 року суд видалився до нарадчої кімнати у справі за фактом вибуху в нічному клубі &quot;Луна&quot;. Оголошення судового рішення відбудеться о 10 год. 00 хв. 21 листопада 2019 року. Чоловік обвинувачується у вчиненні декількох кримінальних правопорушень:"/>
  </head>
  <body>
    <article>
      <h1>У справі за фактом вибуху в нічному клубі «Луна» в Сумах суд видалився в нарадчу кімнату</h1>
      <address>
        <time datetime="2019-11-20T10:24:00+00:00">20 Nov 2019, 10:24</time>
      </address>
      <p>20 листопада 2019 року суд видалився до нарадчої кімнати у справі за фактом вибуху в нічному клубі "Луна".</p>
      <p>Оголошення судового рішення відбудеться о 10 год. 00 хв. 21 листопада 2019 року.</p>
      <p>Чоловік обвинувачується у вчиненні декількох кримінальних правопорушень:</p>
      <ul>
        <li>закінчений замах на умисне вбивство двох або більше осіб, закінчений замах на умисне вбивство вчинене способом, небезпечним для життя багатьох осіб та закінчений замах на умисне вбивство з хуліганських мотивів (ч. 2 ст. 15, п.п. 1, 5, 7 ч. 2 ст. 115 КК України);</li>
        <li>хуліганство із застосуванням предмета, заздалегідь заготовленого для нанесення тілесних ушкоджень (ч. 4 ст. 296 КК України);</li>
        <li>опір працівникові правоохоронного органу під час виконання ним службових обов’язків (ч. 2 ст. 342 КК України);</li>
        <li>незаконне поводження з бойовими припасами (ч. 1 ст. 263 КК України);</li>
        <li>умисне легке тілесне ушкодження, що спричинило короткочасний розлад здоров»я (ч. 2 ст. 125 КК України)</li>
      </ul>
      <p>Кримінальне провадження розглядається колегіально: головуючий суддя – Сибільов О.В., судді – Шершак М.І., Янголь Є.В.</p>
      <p>Пошук інформації щодо стадій розгляду справи можна здійснити на порталі «Судова влада» за № 591/6525/18.</p>
      <p>Інформаційно: події сталися 10 червня 2018 року близько 06 год. ранку в нічному клубі «Луна» у м. Суми. Цього дня молодий чоловік, на голові якого була балаклава, увійшов у хол клубу, зірвав чеку та кинув у людей гранату. Після цього він намагався втекти, однак був затриманий працівниками поліції. Внаслідок вибуху тілесні ушкодження отримали 8 осіб, повідомляє Зарічний райсуд Сум.</p>
    </article>
  </body>
</html>