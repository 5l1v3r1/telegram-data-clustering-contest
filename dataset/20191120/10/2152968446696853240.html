<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T10:08:00+00:00"/>
    <meta property="og:title" content="Валери Симеонов - заместник на Караянчева, ДПС на нож"/>
    <meta property="og:description" content="&quot;Атака&quot; очаква поредния гаф и провал на бившия си партньор | Dnes.bg"/>
  </head>
  <body>
    <article>
      <h1>Валери Симеонов - заместник на Караянчева, ДПС на нож</h1>
      <h2>"Атака" очаква поредния гаф и провал на бившия си партньор</h2>
      <address><time datetime="2019-11-20T10:08:00+00:00">20 Nov 2019, 10:08</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252206-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image2#photo">2</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image3#photo">3</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image4#photo">4</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image5#photo">5</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image6#photo">6</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image7#photo">7</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image8#photo">8</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image9#photo">9</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image10#photo">10</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image11#photo">11</a><a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207,image12#photo">12<br/></a>Депутатите от ДПС се възмутиха от предложението на Обединените патриоти лидерът на НФСБ Валери Симеонов да стане зам.-председател на парламента и в знак на протест напуснаха пленарната зала.</p>
        <p>Народните избраници от "Атака", които се отцепиха от патриотите заради отстраняването на лидера си Волен Сидеров от председателството на парламентарната група, също скочиха против избора на Симеонов.</p>
        <p>Войната на бившия вицепремиер с ДПС е доста отдавна. Неведнъж Симеонов се е хвалил, че най-големият успех на патриотите е отстраняването на движението от властта.</p>
        <p>А до избора на нов зам.-председател от ОП се стигна, след като в средата на септември Явор Нотев от "Атака" беше освободен от поста заради решението му да напусне парламентарната група, както и всички останали депутати на Волен Сидеров.</p>
        <p>Като независими те нямат право да се включат в друга група, а според правилника на парламента нечленуващите в групи нямат право да са председатели и зам.-председатели на парламента, не могат да са и на ръководни позиции в парламентарни комисии.</p>
        <p>За да не остане ОП без зам.-председател на НС, беше излъчена нова кандидатура и изборът се падна на Валери Симеонов.</p>
        <p>Според Павел Шопов от "Атака" обаче това е недопустимо. Той обвини ГЕРБ, че угажда на НФСБ и на ВМРО дори като нарушава Правилника за дейността на парламента.</p>
        <p>"Със свалянето на Явор Нотев се стигна до това безчестие сега да бъде предложен за заместник един провалил се вицепремиер. Хиляди протестираха миналата година против него и искаха неговата оставка, това бяха национални протести, какво ще си помислят сега и какво ще кажат. Стана като през комунистическо време - беше свален, за да премине на друга работа, както се казваше“, коментира той.</p>
        <p>"Ще продължим работата на работата на 44-ото НС на тръни, очаквайки поредния гаф, поредния провал“, предупреди Шопов.</p>
      </anchor>
    </article>
  </body>
</html>