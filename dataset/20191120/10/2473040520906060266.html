<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247013/doua-cranii-si-fragmente-osoase-de-natura-umana-au-fost-gasite-pe-un-camp-langa-caracal.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T10:57:28+00:00"/>
    <meta property="og:title" content="Doua cranii si fragmente osoase de natura umana au fost gasite pe un camp langa Caracal"/>
    <meta property="og:description" content="Doua cranii si fragmente osoase de natura umana au fost gasite pe un camp in comuna Brancoveni, in acest caz fiind dispusa efectuarea unei expertize antropologice, a anuntat Parchetul de pe langa Tribunalul Olt, scrie Agerpres."/>
  </head>
  <body>
    <article>
      <h1>Doua cranii si fragmente osoase de natura umana au fost gasite pe un camp langa Caracal</h1>
      <address>
        <time datetime="2019-11-20T10:57:28+00:00">20 Nov 2019, 10:57</time>
      </address>
      <p>
        <b>Doua cranii si fragmente osoase de natura umana au fost gasite pe un camp in comuna Brancoveni, in acest caz fiind dispusa efectuarea unei expertize antropologice, a anuntat Parchetul de pe langa Tribunalul Olt, scrie Agerpres.</b>
      </p>
      <p>Totodata, a fost deschis un dosar penal avand ca obiect infractiunea de omor calificat, comisa asupra a doua sau mai multor persoane.</p>
      <p>Potrivit unui comunicat al Parchetului de pe langa Tribunalul Olt, pe un teren agricol de langa satul Marghieni (comuna Brancoveni), in zona cunoscuta drept "Odaia lui Soreata" au fost gasite initial mai multe fragmente osoase si un craniu, iar dupa deplasarea unei echipe operative formata din procurori si politisti criminalisti au mai fost descoperite alte fragmente osoase si inca un craniu.</p>
      <p>Conform unor surse judiciare, prima data, fragmente osoase si un craniu au fost observate de catre o persoana care efectua lucrari agricole in zona, respectiv un tractorist.</p>
      <p>"In seara zilei de 19 noiembrie, pe rolul Parchetului de pe langa Tribunalul Olt s-a inregistrat dosarul penal nr. 434/P/2019, avand ca obiect infractiunea de omor calificat, comisa asupra a doua sau mai multe persoane, (...) determinat de faptul ca, in dupa-amiaza acelei zile, in jurul orei 18,30, pe un teren agricol de langa satul Margheni, comuna Brincoveni, judetul Olt, in zona cunoscuta sub denumirea 'Odaia lui Soreata', au fost gasite mai multe fragmente osoase si un craniu. Ca urmare a aspectelor sesizate, o echipa operativa constituita din procurorul criminalist din cadrul Parchetului de pe langa Tribunalul Olt si comisari de politie din cadrul Serviciului Investigatii Criminale Olt, s-au deplasat la locul indicat, iar in urma cercetarii locului faptei au fost gasite mai multe oase si fragmente osoase, precum si doua cranii", se precizeaza in comunicatul Parchetului.</p>
      <p>
        <a href="https://www.wall-street.ro/articol/Legal-Business/238954/val-de-proteste-parchetul-judecatoriei-constanta-isi-suspenda-activitatea-timp-de-3-zile-la-cateva-ore-dupa-ce-judecatorii-din-c.html">Citeste si:<br/>Reactie la OUG 7: Val de proteste in instantele si parchetele din tara</a>
      </p>
      <figure>
        <img src="https://img.wall-street.ro/image_thumbs/thumbs/7be/7be35050b3a29025ec92e2fda15fc1b2-400x250-00-65.jpg?v=1550861578"/>
      </figure>
      <p>Fragmentele osoase si craniul descoperite de tractorist erau la suprafata terenului arat, in timp ce osemintele gasite de criminalisti in aceeasi zona erau ingropate la o adancime de aproximativ 40 de centimetri, potrivit surselor judiciare.</p>
      <p>"In urma examinarii macroscopice, medicul legist din cadrul Serviciului de Medicina Legala Olt a apreciat ca acestea sunt de natura umana. In continuarea anchetei s-a procedat la audierea de martori, respectiv a persoanelor care au gasit initial fragmentele osoase pe terenul agricol si s-a dispus efectuarea unei expertize antropologice de catre Institutul National de Medicina Legala Bucuresti", se precizeaza in comunicat.</p>
      <p>In cauza se efectueaza acte de urmarire penala cu sprijinul Directiei de Investigatii Criminale din cadrul IGPR Bucuresti si Institutului de Criminalistica din cadrul IGPR Bucuresti.</p>
      <p>
        <a href="https://www.wall-street.ro/articol/Politic/237882/mapn-procedura-de-achizitonare-a-corvetelor-suspendata-a-fost-sesizat-parchetul.html">Citeste si:<br/>MApN: Procedura de achizitonare a corvetelor, suspendata</a>
      </p>
      <figure>
        <img src="https://img.wall-street.ro/image_thumbs/thumbs/649/6490a7dc2c9fd9b19574d43574fb7ca3-400x250-00-65.jpg?v=1547281610"/>
      </figure>
    </article>
  </body>
</html>