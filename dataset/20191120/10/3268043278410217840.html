<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/bce-campanello-allarme-rischi/"/>
    <meta property="og:site_name" content="Trend Online"/>
    <meta property="article:published_time" content="2019-11-20T10:17:00+00:00"/>
    <meta property="og:title" content="BCE: così i bassi tassi hanno creato rischi per il mercato"/>
    <meta property="og:description" content="BCE, monito su stabilità eurozona: bassi tassi hanno favorito esposizione al rischio dei soggetti istituzionali. Rischi in caso di repricing asset."/>
  </head>
  <body>
    <article>
      <h1>BCE: così i bassi tassi hanno creato rischi per il mercato</h1>
      <h2>BCE, campanello d'allarme su stabilità eurozona: bassi tassi hanno favorito esposizione al rischio dei soggetti istituzionali. Rischi in caso di repricing degli asset.</h2>
      <address><time datetime="2019-11-20T10:17:00+00:00">20 Nov 2019, 10:17</time> by <a rel="author" href="https://www.trend-online.com/faro-maltese/" target="_blank">Faro Maltese</a></address>
      <p>I segnali di un'eccessiva propensione ad esporsi al rischio da parte di investitori istituzionali, conseguenza dei bassi tassi d'interesse, rappresentano una delle principali sfide per la stabilità dell'area euro.</p>
      <h3>BCE: gli effetti collaterali dei bassi tassi d'interesse</h3>
      <p>E' quanto emerge dalla Financial Stability Review di novembre della Banca Centrale Europea. L'istituto di Francoforte spiega che “i rischi ribassisti per la crescita globale e dell'area euro sono cresciuti e continuano a creare sfide per la stabilità finanziaria”.  I bassi tassi d'interesse d'altra parte "dovrebbero supportare l'attività economica dell'area euro," ma possono anche avere degli "effetti collaterali" ed incoraggiare ad esempio una "eccessiva" disponibilità ad assumersi rischio da parte di alcune istituzioni finanziarie non bancarie. </p>
      <p>“Mentre il contesto di bassi tassi d'interesse supporta complessivamente l'economia, notiamo anche un aumento dell'assunzione di rischio che potrebbe, nel medio termine, creare sfide per la stabilità finanziaria”, spiega in una <i>presse release</i> Luis de Guindos, Vice-Presidente della BCE.</p>
      <h3>Rischi in caso di choc del mercato</h3>
      <p>Secondo la banca centrale, istituzioni come fondi d'investimento e compagnie assicurative, che giocano un ruolo sempre più importante nel finanziamento dell'economia reale, hanno infatti mostrato una maggiore disponibilità ad assumersi dei rischi e "hanno aumentato la loro esposizione ai segmenti più rischiosi dei settori corporate e sovrano": ciò significa che situazioni come un improvvisto riprezzamento degli asset potrebbero creare uno stress per questi soggetti istituzionali, in grado potenzialmente di allargarsi a tutto il sistema finanziario.</p>
      <footer>
        <a href="https://www.trend-online.com/prp/bce-campanello-allarme-rischi/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>