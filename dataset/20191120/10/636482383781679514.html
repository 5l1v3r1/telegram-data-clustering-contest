<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/marea-confruntare-dintre-viorica-dancila-si-klaus-iohannis-va-avea-loc-joi-la-2230-pe-ce-post-tv-poate-fi-urmarita-20096385"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T10:59:14+00:00"/>
    <meta property="og:title" content="Marea „confruntare” dintre Viorica Dăncilă și Klaus Iohannis va avea loc joi, la 22:30. Pe ce post TV poate fi urmărită"/>
    <meta property="og:description" content="Starea nației de joi va veni în fața telespectatorilor cu dezbaterea care a fost cerută de toată lumea: cea dintre Viorica Dăncilă și Klaus Iohannis."/>
  </head>
  <body>
    <article>
      <h1>Marea „confruntare” dintre Viorica Dăncilă și Klaus Iohannis va avea loc joi, la 22:30. Pe ce post TV poate fi urmărită</h1>
      <address><time datetime="2019-11-20T10:59:14+00:00">20 Nov 2019, 10:59</time> by <a rel="author">Loredana T.</a></address>
      <p><b><i>Starea nației</i></b><i> </i>de joi<i> </i>va veni în fața telespectatorilor cu dezbaterea<i> </i>care a fost cerută de toată lumea: cea dintre Viorica Dăncilă și Klaus Iohannis. Binențeles că este vorba despre o scenetă în care Nuami Dinescu o va interpreta pe Viorica Dăncilă în timp ce Klaus Iohannis va fi interpretat de Florin Constantin, membru al grupului Distractis.</p>
      <p>Dragoș Pătraru va fi moderatorul care va fi pus la grea încercare de către cei doi. Telespectatorii nu trebuie să rateze abordarea plină de umor a acestei dezbateri, în emisiunea <i>Starea nației</i>, joi, de la ora 22.30, pe <b>Prima TV</b>.</p>
      <figure>
        <img src="https://www.cancan.ro/wp-content/uploads/2019/11/cover-marea-dezbatere-1024x403.jpg"/>
      </figure>
      <p>Dragoș Pătraru mai spune: „<i><b>Sigur că e trist ceea ce se întâmplă la nivelul societății, în aceste zile. Democrația a fost pusă la colț de politicieni. iar românii aplaudă punerea la colț a democrației, ceea ce este mai mult decât îngrijorător. Așadar, ceea ce ar trebui să fie doar amuzant este acum pentru noi și o formă de protest față de anularea, pentru prima dată după 30 de ani, a ideii de dezbatere electorală înainte de turul al doilea.</b></i></p>
      <p><i><b>Noi continuăm să ne facem treaba, folosind uneltele umorului pentru a sancționa derapajele, indiferent de zona din care provin ele, susținând spiritul critic și combătând stereotipurile de gândire. Desigur, vom face toate astea cât timp vom mai fi lăsați. Și vom râde de ei până la capăt.</b></i>„</p>
    </article>
  </body>
</html>