<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/dubilet-anonsuvav-perebudovu-roboti-derzhavnih-koll-tsentriv-shho-zminitsya/"/>
    <meta property="og:site_name" content="Прямий"/>
    <meta property="article:published_time" content="2019-11-20T10:52:00+00:00"/>
    <meta property="og:title" content="Дубілет анонсував перебудову роботи державних колл-центрів: що зміниться"/>
    <meta property="og:description" content="Міністр Кабінету Міністрів України Дмитро Дубілет анонсував реформування урядових колл-центрів, яких зараз в уряді налічується понад 50. Про це він"/>
  </head>
  <body>
    <article>
      <h1>Дубілет анонсував перебудову роботи державних колл-центрів: що зміниться</h1>
      <address>
        <time datetime="2019-11-20T10:52:00+00:00">20 Nov 2019, 10:52</time>
      </address>
      <p>
        <b>Міністр Кабінету Міністрів України Дмитро Дубілет анонсував реформування урядових колл-центрів, яких зараз в уряді налічується понад 50.</b>
      </p>
      <p>Про це він повідомив на своїй сторінці у Facebook.</p>
      <p>"Ми почали централізацію колл-центрів і систем опрацювання звернень громадян в органах влади. Я здивувався, коли виявив, що в Кабміні працює понад 50 різних колл-центрів. Майже кожен колл-центр - це купа зайвого дорогого обладнання, а також операторів та їх начальників. Зараз ми стартуємо пілот, щоб забрати на себе комунікації міністерства соціальної політики, Офісу Президента і митниці. Потім протягом року заберемо в єдиний центр все інше", - написав міністр.</p>
      <p>За його словами, уряд змінює систему мотивації операторів так, щоб вони допомогали громадянам відразу на своєму рівні, а не просто передавали запити далі.</p>
      <p>Також планується незабаром запустити підтримку не тільки телефоном чи поштою, а й через месенджери, "тому що так падає вартість обробки одного звернення, а якість зростає".</p>
      <p>"Будемо створювати для операторів віддалені робочі місця, щоб вони могли працювати з регіонів, а не тільки з дорогого Києва", - додав Дубілет.</p>
      <p>Раніше <a href="https://prm.ua/v-uryadi-anonsuvali-zvilnennya-1770-pratsivnikiv-derzhstatu-i-masovu-privatizatsiyu-neruhomosti/">Дубілет анонсував скорочення 1770 посад у Державній службі статистики, а також передання в оренду чи продаж 281 об'єкта нерухомості</a>.</p>
      <related>
        <h4>Схожі новини</h4>
        <a href="https://prm.ua/u-kabmini-startuye-proekt-z-zaprovadzhennya-google-instrumentiv/"/>
        <a href="https://prm.ua/predstavnikom-kabminu-u-verhovniy-radi-priznacheno-olenu-shulyak-shho-pro-neyi-vidomo/"/>
        <a href="https://prm.ua/nastaye-epoha-zhebratstva-goncharenko-pro-proyekt-derzhbyudzhetu-2020/"/>
      </related>
    </article>
  </body>
</html>