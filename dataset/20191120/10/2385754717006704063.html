<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598240/teksas-karekare-i-sygklonistiki-diasosi-8xronis-apo-ton-apagogea-tis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T10:11:00+00:00"/>
    <meta property="og:title" content="Τέξας: Καρέ–καρέ η συγκλονιστική διάσωση 8χρονης από τον απαγωγέα της"/>
    <meta property="og:description" content="Τη συγκλονιστική στιγμή της διάσωσης μιας 8χρονης, η οποία είχε απαχθεί στο Τέξας, κατέγραψε φορητή κάμερα αστυνομικού.    Οι Αρχές έφτασαν στο..."/>
  </head>
  <body>
    <article>
      <h1>Τέξας: Καρέ–καρέ η συγκλονιστική διάσωση 8χρονης από τον απαγωγέα της</h1>
      <address><time datetime="2019-11-20T10:11:00+00:00">20 Nov 2019, 10:11</time> by <a rel="author">SigmaLive</a></address>
      <p><b>Τη συγκλονιστική στιγμή της διάσωσης μιας 8χρονης, η οποία είχε απαχθεί στο Τέξας, κατέγραψε φορητή κάμερα αστυνομικού. <br/></b> <br/>Οι Αρχές έφτασαν στο δωμάτιο ξενοδοχείου, στο οποίο βρισκόταν η 8χρονη μαζί με τον 51χρονο απαγωγέα της, από τον οποίον απαίτησαν να βγει έξω. <br/> <br/>Ο 51χρονος δεν το έπραξε με αποτέλεσμα οι αστυνομικοί να σπάσουν την πόρτα και να του φορέσουν χειροπέδες. <br/> <br/>Λίγο μετά, εντόπισαν τη μικρή κάτω από ένα καλάθι με άπλυτα, όπου φαίνεται να την είχε κρύψει ο 51χρονος απαγωγέας της, όπως αναφέρεται στο δημοσίευμα του New York Post.<br/> <br/>Ο 51χρονος είχε απαγάγει την ανήλικη από τα χέρια της μητέρας της, την ώρα που περπατούσαν κοντά στο σπίτι τους στο Τέξας. <br/> <br/>Ο απαγωγέας, Michael Webb, συνελήφθη για απαγωγή και καταδικάστηκε τον Σεπτέμβριο σε ισόβια κάθειρξη.<br/> </p>
      <figure>
        <iframe src="https://www.youtube.com/embed/EoAG0MbZD8k" width="560" height="315" data-service="Youtube" scrolling="no"/>
      </figure>
    </article>
  </body>
</html>