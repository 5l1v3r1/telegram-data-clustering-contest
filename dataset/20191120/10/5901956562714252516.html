<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/balasevic-bo-moral-po-infarktu-marsikaj-spremeniti-v-zivljenju-250342"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T10:57:00+00:00"/>
    <meta property="og:title" content="Balašević bo moral po infarktu marsikaj spremeniti v življenju"/>
    <meta property="og:description" content="Slavni srbski pevec Đorđe Balašević je po infarktu, ki ga je doživel v petek, še vedno v bolnišnici v Sremski Kamenici, kjer ima 24-urno zdravniško oskrbo. Balaševića so po infarktu urgent..."/>
  </head>
  <body>
    <article>
      <h1>Balašević bo moral po infarktu marsikaj spremeniti v življenju</h1>
      <h2>Pevca so urgentno operirali in mu vstavili žilni opornici. Še vedno se zdravi na oddelku za intenzivno nego.</h2>
      <address><time datetime="2019-11-20T10:57:00+00:00">20 Nov 2019, 10:57</time> by <a rel="author">T. K.</a></address>
      <p>Slavni srbski pevec <b>Đorđe Balašević</b> je po infarktu, ki ga <a href="https://www.slovenskenovice.si/bulvar/tuji-traci/clanek/balasevic-dozivel-infarkt-249604">je doživel v petek</a>, še vedno v bolnišnici v Sremski Kamenici, kjer ima 24-urno zdravniško oskrbo.<br/><br/>Balaševića so po infarktu urgentno operirali in mu vstavili žilni opornici. Po poročanju portala <i>Blic</i> zanj skrbijo na oddelku intenzivne nege in počasi okreva. Zdravniki so zadovoljni z njegovim napredkom, podrobnosti o diagnozi pa niso znane, saj morajo varovati pacientovo zasebnost.<br/><br/>Balaševića je infarkt presenetil, ampak zdravniki zatrjujejo, da ima močno telo in si bo opomogel. Vse do odpusta v domačo oskrbo bo na intenzivnem oddelku, poteka okrevanja pa ne morejo napovedati, saj je odvisen od posameznika. Legendarni pevec bo moral v življenju sprejeti določene spremembe, zdravniki pa zatrjujejo, da bo lahko nadaljeval vse svoje aktivnosti.<br/><br/>Družina ga v bolnišnici ne sme obiskovati. Razumljivo je, da so bili njegovi bližnji zelo zaskrbljeni, dokler jih zdravniki niso pomirili, da je najhujše že za njim.<br/><br/><b>Preberite še: </b><br/><a href="https://www.slovenskenovice.si/bulvar/glasba/avdio-do-slovencev-zaljivi-dorde-balasevic">AVDIO: Do Slovencev žaljivi Đorđe Balašević</a></p>
    </article>
  </body>
</html>