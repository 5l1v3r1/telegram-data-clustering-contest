<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/alesksa-terzic-calciatore-vittima-3119311/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T10:28:29+00:00"/>
    <meta property="og:title" content="Alesksa Terzic, il calciatore viola vittima di un tentato rapimento: due arresti"/>
    <meta property="og:description" content="ROMA – Due persone sono state arrestate a Belgrado per aver tentato di rapire il calciatore serbo della Fiorentina Aleksa Terzic. Terzic, 20 anni, difensore della Fiorentina da quest’estate e della Nazionale serba Under 21 si trovava a Belgrado proprio per l’impegno con la propria nazionale. Nella notte però il calciatore della Fiorentina è stato intercettato da due malviventi che l’hanno speronato in auto. Quando il calciatore è sceso per controllare i danni dell’incidente, i due lo hanno immobilizzato e hanno tentato di infilarlo nel portabagagli dell’auto. Terzic a quel punto si è divincolato ed è riuscito a fuggire.Alto Adige cambia nome, tifosi furiosi: “Non ci riconosciamo nel SüdTirol”Moratti: “Tre calciatori di questa Inter avrebbero potuto far parte della rosa del Triplete” Ai criminali non è rimasto altro che rubare l’auto, una Bmw, e darsi alla fuga per le strade del quartiere Kaljuderica. Fuga durata poco, molto poco, perché nel frattempo Terzic ha dato l’allarme e ha denunciato l’accaduto. Pronto…"/>
  </head>
  <body>
    <article>
      <h1>Alesksa Terzic, il calciatore viola vittima di un tentato rapimento: due arresti</h1>
      <address><time datetime="2019-11-20T10:28:29+00:00">20 Nov 2019, 10:28</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/belgrado_polizia_ansa.jpg"/>
        <figcaption>Un poliziotto serbo (foto d’archivio Ansa)</figcaption>
      </figure>
      <p>ROMA – Due persone sono state arrestate a Belgrado per aver tentato di rapire il calciatore serbo della <a href="https://www.blitzquotidiano.it/sport/fiorentina-flachi-chiesa-ribery-baggio-3119110/">Fiorentina</a> Aleksa Terzic.</p>
      <p>Terzic, 20 anni, difensore della Fiorentina da quest’estate e della Nazionale serba Under 21 si trovava a Belgrado proprio per l’impegno con la propria nazionale. Nella notte però il calciatore della Fiorentina è stato intercettato da due malviventi che l’hanno speronato in auto. Quando il calciatore è sceso per controllare i danni dell’incidente, i due lo hanno immobilizzato e hanno tentato di infilarlo nel portabagagli dell’auto. Terzic a quel punto si è divincolato ed è riuscito a fuggire.</p>
      <figure>
        <a href="https://www.blitzquotidiano.it/sport/sudtirol-cambia-nome-tifosi-3119793/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/sudtirol-cambia-nome-tifosi-3119793/">
          <img src="https://static.blitzquotidiano.it/wp/wp-content/uploads/2019/11/sud-tirol.jpg"/>
        </a>
      </figure>
      <h3>
        <a href="https://www.blitzquotidiano.it/sport/sudtirol-cambia-nome-tifosi-3119793/">Alto Adige cambia nome, tifosi furiosi: “Non ci riconosciamo nel SüdTirol”</a>
      </h3>
      <figure>
        <a href="https://www.blitzquotidiano.it/sport/moratti-calciatori-inter-triplete-3119776/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/moratti-calciatori-inter-triplete-3119776/">
          <img src="https://static.blitzquotidiano.it/wp/wp-content/uploads/2019/11/MORATTI-ANSA-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/moratti-calciatori-inter-triplete-3119776/">Moratti: “Tre calciatori di questa Inter avrebbero potuto far parte della rosa del Triplete”</a>
      </h3>
      <p>Ai criminali non è rimasto altro che rubare l’auto, una Bmw, e darsi alla fuga per le strade del quartiere Kaljuderica. Fuga durata poco, molto poco, perché nel frattempo Terzic ha dato l’allarme e ha denunciato l’accaduto. Pronto l’intervento della polizia che in poche ore ha arrestato i due. Tutto bene quel che finisce bene. Per il calciatore alla fine solo un grande spavento. </p>
      <p>Per la cronaca: poco prima Terzic aveva giocato con la nazionale serba Under 21 contro i pari età della Russia a Nis (sud della Serbia). Partita andata non benissimo per il serbo: la nazionale serba, infatti, ha perso 0-2.</p>
      <p>Fonte. La Gazzetta dello Sport, Sport Mediaset.</p>
    </article>
  </body>
</html>