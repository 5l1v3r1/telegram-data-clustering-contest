<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/nzonzi-ayriliginin-sebebi-ortaya-cikti"/>
    <meta property="og:site_name" content="CNN Türk"/>
    <meta property="article:published_time" content="2019-11-20T10:43:21+00:00"/>
    <meta property="og:title" content="Nzonzi ayrılığının sebebi ortaya çıktı"/>
    <meta property="og:description" content="Galatasaray - Nzonzi buluşmasının nasıl..."/>
  </head>
  <body>
    <article>
      <h1>Nzonzi ayrılığının sebebi ortaya çıktı</h1>
      <h2>Galatasaray - Nzonzi buluşmasının nasıl gerçekleştiği aylar sonra ortaya çıktı. Fransız orta saha oyuncusunun Roma'dan ayrılmasının nedenleri de tek tek sıralandı.</h2>
      <address>
        <time datetime="2019-11-20T10:43:21+00:00">20 Nov 2019, 10:43</time>
      </address>
      <p><a href="https://www.cnnturk.com/haberleri/galatasaray">Galatasaray</a> - <a href="https://www.cnnturk.com/haberleri/nzonzi">Nzonzi</a> birleşmesinin nasıl gerçekleştiği ortaya çıktı. Galatasaray’ın <a href="https://www.cnnturk.com/haberleri/roma">Roma</a>’dan kiralık olarak kadrosuna kattığı Steven N’Zonzi’nin, İtalyan ekibinden gönderilme nedeni belli oldu. Fransız futbolcunun son haftalarda sarı-kırmızılı ekipteki eleştirilen yönünün, aynı zamanda Roma’dan gönderilme nedeni olduğu ortaya çıktı.</p>
      <p>
        <b>'Ağır kalıyor' eleştirileri </b>
      </p>
      <p>Skorer'in haberine göre; Orta sahanın ortasında fizik yönüyle dikkat çeken 30 yaşındaki futbolcu, güçlü yapısına karşın ağır kaldığı ve oyunu yavaşlattığı gibi eleştirilere de maruz kalmaya başladı. <a href="https://www.cnnturk.com/haberleri/fransa">Fransa</a> Milli Takımı’nın dünya şampiyonu olan kadrosunda yer alan deneyimli futbolcu için yazılan rapor belli oldu.<br/> <br/><b>Fonseca istememiş </b></p>
      <p>Paulo Fonseca’nın temmuzda takımın başına geçmesinin ardından Roma yönetimine sunduğu raporda, N’Zonzi’nin ağır olduğu için oynatmak istediği hızlı futbolu bozacağından gönderilmesini istediği, sarı-kırmızılılara transferinin önünün açıldığı öğrenildi.</p>
      <p>Böylece Steven N’Zonzi’ye Galatasaray’da getirilen eleştirilerin, aynı zamanda futbolcunun Roma’dan gönderilme sebebi olduğu ortaya çıktı.</p>
      <p>
        <b>12 maçta 1 asist yaptı </b>
      </p>
      <p>Sarı-kırmızılılarda sekizi lig, dördü Avrupa olmak üzere 12 maçta forma giyen oyuncu 1 asist kaydetti.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/galatasaray-basaksehir-macinin-hakemi-aciklandi"/>
        <a href="https://www.cnnturk.com/spor/futbol/avrupa-sampiyonasina-gidebilmek-icin-sponsor-ariyorlar"/>
        <a href="https://www.cnnturk.com/spor/futbol/lensten-besiktasa-kotu-haber"/>
      </related>
    </article>
  </body>
</html>