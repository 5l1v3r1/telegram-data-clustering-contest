<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742683"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="ผวาเทรดวอร์! ฉุดตลาดหุ้นไทยปิดร่วง"/>
    <meta property="og:description" content="ตลาดหุ้นไทยปิดร่วง 10.42 จุด สอดรับตลาดหุ้นในภูมิภาควิตกเทรดวอร์ยืดเยื้อ หลัง 'ทรัมป์'ขู่ขึ้นภาษีจีนหากไม่บรรลุข้อตกลงร่วมกันได้ โบรกประเมินพรุ่งนี้ย่ำฐาน 1,600 จุดบวก-ลบไม่เกิน 10จุด  แนะลงทุนหุ้นปลอดภัย"/>
  </head>
  <body>
    <article>
      <h1>ผวาเทรดวอร์! ฉุดตลาดหุ้นไทยปิดร่วง</h1>
      <address>
        <time datetime="2019-11-20T10:30:00+00:00">20 Nov 2019, 10:30</time>
      </address>
      <p>
        <b>ตลาดหุ้นไทยปิดร่วง 10.42 จุด สอดรับตลาดหุ้นในภูมิภาควิตกเทรดวอร์ยืดเยื้อ หลัง "ทรัมป์"ขู่ขึ้นภาษีจีนหากไม่บรรลุข้อตกลงร่วมกันได้ โบรกประเมินพรุ่งนี้ย่ำฐาน 1,600 จุดบวก-ลบไม่เกิน 10จุด  แนะลงทุนหุ้นปลอดภัย</b>
      </p>
      <p>นายวีระวัฒน์ วิโรจน์โภคา ผู้อำนวยการฝ่ายวิเคราะห์หลักทรัพย์ บล.ฟินันเซียไซรัส   เปิดเผยถึงภาวะตลาดหุ้นไทยปิดที่ระดับ 1,596.83 จุด ลบ 10.42 จุด หรือ 0.65%  ระหว่างวันเคลื่อนไหวสูงสุด 1,603.57 จุด และต่ำสุดที่  1,595.01 จุด  ด้วยมูลค่าการซื้อขาย 47,777.85 ล้านบาทว่า ตลาดหุ้นไทยปิดลบสอดรับตลาดหุ้นในภูมิภาค ยกเว้นอินโดนีเซียบวก เนื่องจากนักลงทุนมีความกังวลเรื่องสงครามทางการค้าอีกครั้ง หลังจากนายโดนัลด์ ทรัมป์ ประธานาธิบดีสหรัฐ จะเรียกเก็บภาษีสินค้านำเข้าจากจีนเพิ่มขึ้นอีก หากสหรัฐและจีนยังคงไม่สามารถบรรลุข้อตกลงทางการค้าร่วมกันได้ รวมถึงจีนไม่พอใจสหรัฐฯที่ผ่านกฎหมายสิทธิมนุษยชนและประชาธิปไตยฮ่องกงทำให้ตลาดปรับตัวลงวันนี้  ส่วนกรณีที่ศาลรัฐธรรมนูญตัดสินนายธนาธร จึงรุ่งเรืองกิจพ้นสภาพสส.ไม่น่าจะมีผลต่อตลาดฯ </p>
      <figure>
        <img src="https://www.dailynews.co.th/admin/upload/20191120/news_XYkhDfgqdy172813_533.jpg?v=20191121138?v=7006"/>
      </figure>
      <p>สำหรับแนวโน้มตลาดหุ้นไทยพรุ่งนี้ย่ำฐานอยู่ที่ 1,600 จุดหรือบวกลบไม่เกิน 10 จุด ขึ้นกับพัฒนาการของข่าว  โดยปัจจัยในประเทศที่ติดตามเป็นเรื่องตัวเลขการส่งออกในเดือนต.ค. ด้านกลยุทธ์การลงทุนเน้นปลอดภัยและการแข่งขันต่ำ เช่น โรงพยาบาล โรงแรม และโรงเรียน </p>
    </article>
  </body>
</html>