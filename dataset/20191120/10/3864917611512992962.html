<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2821858-nelegalnij-vidobutok-korisnih-kopalin-na-odesini-zavdav-zbitki-na-50-miljoniv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T10:43:00+00:00"/>
    <meta property="og:title" content="Нелегальний видобуток корисних копалин на Одещині завдав збитки на 50 мільйонів"/>
    <meta property="og:description" content="Незаконний видобуток корисних копалин у промислових масштабах блокувала Служба безпеки України на Одещині."/>
  </head>
  <body>
    <article>
      <h1>Нелегальний видобуток корисних копалин на Одещині завдав збитки на 50 мільйонів</h1>
      <h2>Незаконний видобуток корисних копалин у промислових масштабах блокувала Служба безпеки України на Одещині.</h2>
      <address>
        <time datetime="2019-11-20T10:43:00+00:00">20 Nov 2019, 10:43</time>
      </address>
      <p>Про це повідомляє пресцентр <a href="https://www.ssu.gov.ua/ua/news/1/category/21/view/6729#.jIMsACyF.dpbs">СБ України.</a></p>
      <p>“Оперативники спецслужби встановили, що у 2016 році приватна комерційна структура під виглядом розвідки території розпочала незаконний видобуток піску в Біляївському районі області. Через два роки фірма узаконила вибірку корисних копалин. Оскільки на той час поклади в легальному родовищі вичерпалися, то зловмисники самовільно захопили сусідній кар`єр. Пісок відвантажували дорожньо-ремонтним підприємствам регіону”, - йдеться у повідомленні <a href="https://www.ukrinform.ua/tag-sbu">СБУ</a>.</p>
      <p>За висновками експертів, попередня сума завданих державі збитків від незаконної розробки надр становить понад 50 мільйонів гривень.</p>
      <p>Наразі правоохоронці перевіряють вилучену на фірмі дозвільну документацію. На важку техніку, задіяну у видобутку, накладено арешт. Тривають обшуки за місцями проживання та роботи фігурантів справи.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2815213-sbu-poperedila-nelegalnij-eksport-karpatskogo-lisu-na-miljoni-griven.html">СБУ викрила нелегальний експорт карпатського лісу на мільйони гривень</a>
      </blockquote>
      <p>У межах кримінального провадження, розпочатого за ч. 1 ст. 240 (порушення правил охорони надр) Кримінального кодексу України тривають слідчі дії для встановлення всіх осіб, причетних до незаконного видобутку.</p>
    </article>
  </body>
</html>