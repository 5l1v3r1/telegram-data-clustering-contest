<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/walesi-magyar-alomkezdes-utan-kenyelmes-gyozelem-a-konyortelen-ramseybol-rambo-lett-lapszemle"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T10:31:23+00:00"/>
    <meta property="og:title" content="Walesi-magyar: “Álomkezdés után kényelmes győzelem; a könyörtelen Ramseyből Rambo lett” – lapszemle"/>
    <meta property="og:description" content="A brit lapok könnyed walesi győzelemről írnak a Magyarország elleni Eb-selejtező után, a legtöbb orgánum természetesen Aaron Ramsey és Gareth Bale játékát emeli ki."/>
  </head>
  <body>
    <article>
      <h1>Walesi-magyar: “Álomkezdés után kényelmes győzelem; a könyörtelen Ramseyből Rambo lett” – lapszemle</h1>
      <address><time datetime="2019-11-20T10:31:23+00:00">20 Nov 2019, 10:31</time> by <a rel="author">csakfoci.hu</a></address>
      <p>
        <b>
          <b>A brit lapok könnyed walesi győzelemről írnak a Magyarország elleni Eb-selejtező után, a legtöbb orgánum természetesen Aaron Ramsey és Gareth Bale játékát emeli ki.</b>
        </b>
      </p>
      <p>Az <a href="https://www.itv.com/news/wales/2019-11-19/ramsey-double-sees-wales-qualify-for-euro-2020/">itv.com</a> is természetesen a duplázó <b>Aaron Ramsey</b> teljesítményét méltatja, akinek a vezérletével</p>
      <blockquote>
        <b>“kényelmes győzelmet aratott Wales”.</b>
      </blockquote>
      <p>A tudósításban megjegyzik, hogy már a mérkőzés elején ígéretes jelek mutatkoztak játékban és megérdemelten szerzett vezetést Giggs csapata a 15. percben, Bale és Ramsey kombinációja után <i><b>“álomkezdést”</b></i> láthatott a hazai közönség. A lap hozzáteszi, a második bekapott gól után</p>
      <blockquote>
        <b>a magyarok láthatóan kifogytak az ötletekből támadásban.</b>
      </blockquote>
      <p>A <a href="https://news.sky.com/story/wales-reach-euro-2020-finals-after-beating-hungary-2-0-in-cardiff-11865223">Sky Sports</a> <b>Ryan Giggs</b> szavait idézi, aki élete egyik legszebb napjaként élte meg a győzelmet. A lap emlékeztet, hogy a korábbi Manchester United-klasszis kinevezése nem aratott nagy sikert a szurkolók körében 2018 januárjában, ám az Eb-selejtezőben mutatott hatmeccses veretlenségi sorozat elhallgattatta a kritikusokat.</p>
      <p>A DailyMail is kiemeli, hogy hiába töltött el 25 évet játékosként topszinten Giggs, mégis a keddi éjszakát nevezte <b><i>“élete egyik legszebbjének”</i></b>, miután trénerként sikerült az számára, ami labdarúgóként nem: részt venni a nemzeti csapattal az Európa-bajnokságon. A lap egyenként osztályozta a walesi és a magyar válogatott játékosokat is,</p>
      <blockquote>
        <b>Marco Rossi együtteséből Lang, Pátkai, Varga és Szalai kapta a legmagasabb, 6-os osztályzatot,</b>
      </blockquote>
      <p>míg a hazai közül Ramsey 8.5-es, Bale, Allen és James 8-as érdemjegyre szolgált rá.</p>
      <p>A <a href="https://sport360.com/article/football/international-football/338835/ruthless-aaron-ramsey-lives-up-to-rambo-nickname-as-he-fires-dragons-to-euro-2020">sport360.com</a> <i><b>“a könyörtelen Ramseynek a Rambo”</b></i> becenevet adta, miután duplájával hőssé vált. A lap csak a walesi játékosokat osztályozta, közülük pedig természetesen a Juventus középpályása kapta a legjobb érdemjegyet (9), miután a két gólja mellett is folyamatos veszélyt jelentett és a mesterhármashoz is közel állt. <b>Gareth Bale-lel</b> (8) kapcsolatban megjegyzik, hogy rengeteg problémát okozott <b>Nagy Zsoltnak</b> és látszott rajta, hogy élvezi a játékot.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/eb-selejtezok/a-walesiek-duplazoja-rengeteget-jelentett-a-tapasztalat-a-kapusukat-is-kiemelte"><pic src="http://www.csakfoci.hu/wp-content/uploads/2019/11/ramsey1-627x376.jpg"/><br/></a><b><a href="http://www.csakfoci.hu/eb-selejtezok/a-walesiek-duplazoja-rengeteget-jelentett-a-tapasztalat-a-kapusukat-is-kiemelte">A walesiek duplázója: “Rengeteget jelentett a tapasztalat” – a kapusukat is kiemelte<br/></a></b>A Juventus két gólt szerző középpályása már az első csoportmeccs után tudta, hogy nehéz lesz kijutniuk az Eb-re, míg a Manchester United játékosa úgy látta, a második góljuk után eldőlt a találkozó.</td>
        </tr>
      </table>
    </article>
  </body>
</html>