<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640890/%D8%A7%D8%AC%D8%B1%D8%A7%DB%8C-%D9%86%D8%B3%DB%8C%D8%A7%D9%86-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF-%D9%85%D8%B4%DA%A9%D9%84-%D8%A7%D8%B7%D9%84%D8%A7%D8%B9%E2%80%8C%D8%B1%D8%B3%D8%A7%D9%86%DB%8C-%D8%A8%D9%87-%D9%85%D8%AE%D8%A7%D8%B7%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:25:00+00:00"/>
    <meta property="og:title" content="اجرای «نسیان» به تعویق افتاد/ مشکل اطلاع‌رسانی به مخاطب"/>
    <meta property="og:description" content="علیرضا مهران کارگردان نمایش «نسیان» از به تعویق افتادن اجرای این اثر نمایشی به دلیل مشکلات موجود در اطلاع رسانی به مخاطب خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640890/%D8%A7%D8%AC%D8%B1%D8%A7%DB%8C-%D9%86%D8%B3%DB%8C%D8%A7%D9%86-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF-%D9%85%D8%B4%DA%A9%D9%84-%D8%A7%D8%B7%D9%84%D8%A7%D8%B9%E2%80%8C%D8%B1%D8%B3%D8%A7%D9%86%DB%8C-%D8%A8%D9%87-%D9%85%D8%AE%D8%A7%D8%B7%D8%A8">اجرای «نسیان» به تعویق افتاد/ مشکل اطلاع‌رسانی به مخاطب</a>
      </h1>
      <h2>علیرضا مهران کارگردان نمایش «نسیان» از به تعویق افتادن اجرای این اثر نمایشی به دلیل مشکلات موجود در اطلاع رسانی به مخاطب خبر داد.</h2>
      <address><time datetime="2019-11-20T10:25:00+00:00">20 Nov 2019, 10:25</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علیرضا مهران کارگردان نمایش «نسیان» درباره تعویق اجرای این نمایش گفت: قرار بود این اثر نمایشی از سوم آذرماه اجرای عمومی خود را در تماشاخانه ماه حوزه هنری آغاز کند اما به دلیل شرایط پیش آمده در چند روز اخیر و اختلال در اینترنت امکان هیچ گونه تبلیغ و پیش فروش بلیت برای ما وجود ندارد به همین دلیل اجرای نمایش تا مناسب شدن شرایط به تعویق افتاده است.</p>
      <p>وی درباره زمان اجرای نمایش بیان کرد: به احتمال زیاد اجرای نمایش به ۱۵ یا ۱۶ آذر ماه موکول می شود که در این زمینه با حوزه هنری هم هماهنگی های لازم صورت گرفته است. متاسفانه آغاز تبلیغات ما همزمان شد با ناآرامی های چند روز گذشته و عملا فرصت تبلیغاتمان به هدر رفت. سامانه فروش بلیت نمایش نیز بسته شده است چون با این وضعیت امکان اطلاع رسانی و پیش خرید بلیت وجود ندارد.</p>
      <p>این بازیگر و کارگردان تئاتر در پایان صحبت هایش ابراز امیدواری کرد که نمایش بتواند از اواسط آذرماه اجرای عمومی داشته باشد.</p>
      <p>امین آقایی، امیر ارسلان خالویی، دیبا دهقانی، احسان سخی، بهار صبوریان، مانی طربی، حدیثه قربانی، امین محمودی، شیدا مقدری، مریم مقدم، پریسا وظیفه شناس بازیگران این اثر نمایشی هستند. عرفان پورمحمدی نویسنده «نسیان» است.</p>
      <p>در خلاصه داستان «نسیان» آمده است: یه زندون که اسمش بشه زندگی حروم میکنه بهت نفس کشیدن و جوری که حتی از صدای خودتم بدت میاد ، من و این آدمها روزی صد بار کشتن که الان ازم فقط یه جسم مونده ولی بی روح ... .</p>
    </article>
  </body>
</html>