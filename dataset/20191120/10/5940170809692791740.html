<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/otan-elege-oti-den-tha-paei-pote-stin-totenam"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T10:20:00+00:00"/>
    <meta property="og:title" content="Όταν έλεγε ότι δεν θα πάει ποτέ στην Τότεναμ..."/>
    <meta property="og:description" content="Έχοντας αποφασίσει να είναι... στυγνός επαγγελματίας, αν και συχνά – πυκνά θα προσπαθήσει να πάρει και τους οπαδούς με το μέρος του, ο Ζοσέ Μουρίνιο γι' ακόμα μια φορά ότι τελικά... δεν δένεται πραγματικά με ομάδες."/>
  </head>
  <body>
    <article>
      <h1>Όταν έλεγε ότι δεν θα πάει ποτέ στην Τότεναμ...</h1>
      <h2>Μερικά χρόνια αργότερα, όλα άλλαξαν</h2>
      <address>
        <time datetime="2019-11-20T10:20:00+00:00">20 Nov 2019, 10:20</time>
      </address>
      <p>
        <b>Έχοντας αποφασίσει να είναι... στυγνός επαγγελματίας, αν και συχνά – πυκνά θα προσπαθήσει να πάρει και τους οπαδούς με το μέρος του, ο Ζοσέ Μουρίνιο γι' ακόμα μια φορά ότι τελικά... δεν δένεται πραγματικά με ομάδες.</b>
      </p>
      <p>Πίσω στο 2015, ο Πορτογάλος κόουτς, προτού ακόμα βρεθεί στη Μάντσεστερ Γιουνάιτεντ και αρχίσει να... αποδέχεται και να συνηθίζει το κόκκινο χρώμα, το «Ολντ Τράφορντ» και να υπερασπίζεται τον σύλλογο και τον εαυτό του κόντρα σε όλους, είχε αναφερθεί στην αγάπη του για τον κόσμο της Τσέλσι.</p>
      <p>Οι «μπλε», βέβαια, έχουν πλέον ανοιχτή κόντρα μαζί του και μάλιστα, ο «Μου» είχε υψώσει τα τρία του δάχτυλα για να δείξει πόσα πρωταθλήματα πανηγύρισε στον πάγκο του λονδρέζικου κλαμπ, όταν οι οπαδοί της πρώην ομάδας του έδειξαν πως είχαν αλλάξει πολύ τα συναισθήματά τους για εκείνον.</p>
      <p>Το 2015, λοιπόν, είχε τονίσει: «Δεν μπορούσα να δεχθώ την πρόταση που μου είχε γίνει το 2007 γιατί το συμβόλαιό μου με την Τσέλσι όριζε να μην δουλέψω σε άλλη αγγλική ομάδα για δυο χρόνια μετά το φινάλε της συνεργασίας μας. Αλλά και πάλι δεν θα μπορούσα να το κάνω λόγω της αγάπης μου για τον κόσμο της Τσέλσι».</p>
      <p>Μερικά χρόνια αργότερα, όλα άλλαξαν. Όπως και τα περισσότερα πράγματα στη ζωή...</p>
      <p>gazzetta.gr</p>
    </article>
  </body>
</html>