<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829034.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T10:01:00+00:00"/>
    <meta property="og:title" content="پرداخت کمک حمایت معیشتی دولت به مشمولان تا پایان روز شنبه"/>
    <meta property="og:description" content="به گزارش الف، براساس اطلاعیه ستاد «شناسایی مشمولین طرح حمایت معیشتی»،​کمک حمایت معیشتی دولت پس از بررسی‌های انجام شده به حدود 60 میلیون نفر پرداخت می‌شود. پرداخت به این تعداد که بالغ بر 70 درصد جمعیت کشور را در بر می‌گیرد تا پایان روز شنبه 2 آذر 1398 به مشمولین ادامه خواهد داشت."/>
  </head>
  <body>
    <article>
      <h1>پرداخت کمک حمایت معیشتی دولت به مشمولان تا پایان روز شنبه</h1>
      <address>
        <time datetime="2019-11-20T10:01:00+00:00">20 Nov 2019, 10:01</time>
      </address>
      <p>​وزارت کار و رفاه اجتماعی با صدور اطلاعیه‌ای اعلام کرد که کمک حمایت معیشتی دولت پس از بررسی‌های انجام شده به حدود ۶۰ میلیون نفر پرداخت می‌شود و پرداخت‌ها تا پایان روز شنبه ۲ آذر ۱۳۹۸ به مشمولان ادامه خواهد داشت.</p>
      <p>به گزارش الف، براساس اطلاعیه ستاد «شناسایی مشمولین طرح حمایت معیشتی»،​کمک حمایت معیشتی دولت پس از بررسی‌های انجام شده به حدود 60 میلیون نفر پرداخت می‌شود. پرداخت به این تعداد که بالغ بر 70 درصد جمعیت کشور را در بر می‌گیرد تا پایان روز شنبه 2 آذر 1398 به مشمولین ادامه خواهد داشت.</p>
      <p>پس از تاریخ مذکور، کسانی که مشمول این طرح نشده‌اند می‌توانند مراتب استحقاق خود را با ارسال شماره ملی سرپرست خانوار از طریق شماره‌گیری #6369* اعلام کنند. تاکید می‌شود که شماره تلفن همراه، باید به نام سرپرست خانوار باشد.</p>
      <p>پس از رسیدگی و بررسی استطاعت مالی افراد متقاضی، اقدام لازم برای واریز وجه مذکور صورت خواهد گرفت.در صورتی‌که استحقاق متقاضیان تایید شود، مبلغ کمک حمایت معیشتی از ابتدای اجرای طرح به حساب آنان واریز خواهد شد.</p>
      <p>افراد از هرگونه مراجعه حضوری و تماس تلفنی به وزارتخانه‌ها، دستگاه‌ها و سازمان‌ها در استان‌ها و شهرستان‌ها از جمله این وزارتخانه و سازمان هدفمندی یارانه‌ها خودداری کنند.</p>
      <p>اطلاع‌رسانی لازم‌، در اطلاعیه‌های بعدی ستاد حمایت معیشتی یا توسط سخنگوی این ستاد و از طریق رسانه ملی، خبرگزاری‌ها و مطبوعات متعاقبا صورت خواهد گرفت.</p>
    </article>
  </body>
</html>