<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/v-elektronniy-sistemi-oplati-v-kijivskomu-metro-znovu-stavsya-zbiy-641165.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T10:35:14+00:00"/>
    <meta property="og:title" content="В електронній системі оплати в київському метро знову стався збій"/>
    <meta property="og:description" content="Оплатити проїзд банківською карткою неможливо"/>
  </head>
  <body>
    <article>
      <h1>В електронній системі оплати в київському метро знову стався збій</h1>
      <address>
        <time datetime="2019-11-20T10:35:14+00:00">20 Nov 2019, 10:35</time>
      </address>
      <h4>Оплатити проїзд банківською карткою неможливо</h4>
      <p>Сьогодні, 20 листопада, у столичному метрополітені оплата з допомогою безконтактної банківської картки тимчасово недоступна.</p>
      <p>Про це повідомляє пресслужба КП «Київський метрополітен».</p>
      <p>Згідно з даною інформацією, на станціях проводяться технічні роботи.</p>
      <p>«Завершення робіт планується за годину. Перепрошуємо за незручності та просимо скористатися альтернативними способами оплати», - сказано в повідомленні метрополітену.</p>
      <p>Нагадаємо, 8 листопада у ранкову годину пік <a href="https://glavcom.ua/kyiv/news/kolaps-u-metro-u-godinu-pik-u-sistemi-e-kvitka-stavsya-masshtabniy-zbiy-638561.html">у київському метро стався масштабний збій у системі е-квитка.</a> Тоді у підземці не працювала система Kyiv Smart Card.</p>
      <p>А у вівторок, 19 листопада, вранці <a href="https://glavcom.ua/kyiv/news/u-sistemi-e-kvitka-u-stolichnomu-nazemnomu-transporti-stavsya-zbiy-640901.html">у наземному громадському транспорті столиці не працювала система зчитування електронних карток.</a> Валідатори не працювали в автобусах, тролейбусах та трамваях.</p>
      <p>Раніше повідомлялося, що <a href="https://glavcom.ua/kyiv/news/z-31-zhovtnya-kijiv-pereyde-na-e-kvitok-tarifi-de-pridbati-yak-koristuvatisya-613041.html">із 31 жовтня 2019 року Київ переходить на е-квиток</a>. </p>
      <p>Столична влада повідомила, що у Києві <a href="https://glavcom.ua/kyiv/news/de-kupiti-ta-popovniti-e-kvitok-stvoreno-kartu-tochok-prodazhu-631340.html">створено понад 300 точок продажу і поповнення єдиного електронного квитка</a> – як на зупинках громадського транспорту, так і на 17 станціях столичного метрополітену.</p>
      <p>Де саме придбати Kyiv Smart Card чи поповнити офлайн, відтепер можна дізнатись завдяки <a href="https://www.google.com/maps/d/u/0/viewer?mid=1OtxYumeSrVx3A084QO72u4cpQLaFG0ef&amp;hl=uk&amp;ll=50.44203363478911%2C30.525809613769525&amp;z=11">карті</a>, яку створено для зручності пасажирів.</p>
      <p>Проте, депутат Київради Олександр Пабат з'ясував, що <a href="https://glavcom.ua/kyiv/news/zaprovadzhennya-e-kvitka-kijevu-zagrozhuje-sucilniy-haos-1-listopada--632717.html">не на всіх точках продажу єдиного електронного квитка, які розміщені на оприлюдненій карті, можна його купити та поповнити квиток</a>.</p>
      <p>Тому він вважає доцільним перенести дату запуску єдиного електронного квитка, «щоб 1 листопада 2019 року місто не перетворилося у суцільний хаос».</p>
      <p>18 жовтня Пабат повідомив, що київські чиновники <a href="https://glavcom.ua/kyiv/news/zapusk-e-kvitka-v-kijevi-vidkladeno-na-3-6-misyaciv-633483.html">скасували запуск єдиного електронного квитка з 1 листопада 2019 року</a>. Запуск передбачається протягом 3-6 місяців. </p>
      <p>Згодом радник мера Києва Максим Бахматов повідомив, що столична влада <a href="https://glavcom.ua/kyiv/news/zapusk-e-kvitka-u-kijevi-vidkladeno-do-kvitnya-nastupnogo-roku-635905.html">планує офіційно впровадити електронний квиток у метрополітені і наземному громадському транспорті з квітня 2020 року.</a></p>
      <p>Кияни <a href="https://glavcom.ua/kyiv/news/kiyani-prosyat-vladu-shche-na-rik-zalishiti-zhetoni-v-metro-636110.html">просять зберегти до 1 листопада 2019 року жетони в метро</a>.</p>
      <p>У метрополітені повідомили, що <a href="https://glavcom.ua/kyiv/news/do-zimovih-svyat-zhetoni-zniknut-iz-kijivskoji-pidzemki-636506.html">до зимових свят QR-квиток для разових поїздок повністю замінить жетони.</a></p>
      <blockquote><b>Читайте також:<br/></b><br/>   •  <b><a href="https://glavcom.ua/kyiv/publications/kvitok-za-pivmilyarda-kudi-zajihala-stolichna-vlada-561454.html?fbclid=IwAR0z0DWgIBYJ5br69NuhEac_xihvuzoSgSiWxyfICGBsWA8blzK8Xle7lJ0">Квиток за півмільярда. Куди заїхала столична влада</a></b></blockquote>
      <related>
        <a href="https://glavcom.ua/kyiv/news/budivnictvo-metro-na-vinogradar-zyavivsya-pershiy-tunel-foto-640147.html"/>
        <a href="https://glavcom.ua/kyiv/news/u-kijevi-vvodyatsya-novi-pravila-koristuvannya-metropolitenom-639387.html"/>
        <a href="https://glavcom.ua/kyiv/news/kolaps-u-metro-u-godinu-pik-u-sistemi-e-kvitka-stavsya-masshtabniy-zbiy-638561.html"/>
      </related>
    </article>
  </body>
</html>