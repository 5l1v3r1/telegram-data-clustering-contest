<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/helft-starters-begint-online-kluseconomie"/>
    <meta property="og:site_name" content="Emerce"/>
    <meta property="article:published_time" content="2019-11-20T10:46:00+00:00"/>
    <meta property="og:title" content="Helft starters begint in online kluseconomie"/>
    <meta property="og:description" content="Een groot deel van de nieuwe zelfstandig ondernemers leunt voor zijn werk zwaar op platformen als Uber, Werkspot, Temper of bol.com."/>
  </head>
  <body>
    <article>
      <h1>Helft starters begint in online kluseconomie</h1>
      <address><time datetime="2019-11-20T10:46:00+00:00">20 Nov 2019, 10:46</time> by <a rel="author">Erwin Boogert</a></address>
      <p>
        <b>Een groot deel van de nieuwe zelfstandig ondernemers leunt voor zijn werk zwaar op platformen als Uber, Werkspot, Temper of bol.com.</b>
      </p>
      <p>In de eerste drie kwartalen van dit jaar zijn er dertien procent meer starters dan een jaar geleden, zo rekent het Economisch Bureau van ING voor. Meer dan de helft daarvan, acht procent, is actief in de kluseconomie. Dat is een breed begrip, maar ING schaart daar onder meer activiteiten onder die men onderneemt via Uber, Werkspot en Temper.</p>
      <p>“De toename in de detailhandel komt volledig voor rekening van starters die een online webwinkel beginnen, bijvoorbeeld via een online platform als bol.com.” Dat kunnen net zo goed winkeliers zijn die aan dropshipping doen via Ali Express of Wish.</p>
      <p>In de eerste negen maanden van 2019 zijn 132.000 personen een eigen bedrijf gestart. Dit zijn er 13% meer ten opzichte van dezelfde periode in 2018.</p>
      <p>Het Economisch Bureau van ING verwacht dat het aantal starters in 2020 met tien procent zal toenemen als er weinig ingrijpende economische verschuivingen plaatsvinden.</p>
      <p>
        <i>Foto: <a href="https://www.flickr.com/photos/149919620@N04/36939386135/">IFA Teched</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/werkgeversorganisaties-integrale-visie-platformeconomie"/>
      </related>
    </article>
  </body>
</html>