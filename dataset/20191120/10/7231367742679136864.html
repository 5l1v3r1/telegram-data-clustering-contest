<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/ubs-phoenix-memory-su-basket-azionario-wo-con-premi-fino-al-720-annuo/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T10:26:15+00:00"/>
    <meta property="og:title" content="UBS: Phoenix Memory su basket azionario WO con premi fino al 7,20% annuo"/>
    <meta property="og:description" content="Phoenix Memory DE000UD0QCY2 targato UBS, negoziato su Euro TLX, con cedole mensili condizionate ed effetto memoria, opzione di rimborso anticipato e protezione condizionata del capitale a scadenza."/>
  </head>
  <body>
    <article>
      <h1>UBS: Phoenix Memory su basket azionario WO con premi fino al 7,20% annuo</h1>
      <h2>Phoenix Memory DE000UD0QCY2 targato UBS, negoziato su Euro TLX, con cedole mensili condizionate ed effetto memoria, opzione di rimborso anticipato e protezione condizionata del capitale a scadenza.</h2>
      <address><time datetime="2019-11-20T10:26:15+00:00">20 Nov 2019, 10:26</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>UBS, in data 19/11/2019, ha emesso un certificato Phoenix memory su Basket azionario Worst Of (WO). Si tratta di un certificato quotato e negoziato su Euro TLX con scadenza a 4 anni, cedole mensili condizionate (con effetto memoria), opzione di rimborso anticipato e rimborso condizionato del capitale a scadenza.<br/>Ogni certificato ha inoltre un prezzo di emissione di 100 USD (uguale al valore nominale).<br/>Nel dettaglio.</p>
      <h3>Punti di forza in sintesi</h3>
      <ul>
        <li>Barriera capitale di tipo europeo / trigger pagamento cedole profondi fino a ribassi dei sottostanti del -50%, ovvero pari al 50% dei rispettivi livelli iniziali</li>
        <li>Cedole mensili condizionate (con effetto memoria) fino ad un max. del 7,20% annuo</li>
        <li>A partire dal 9° mese, il certificato può essere richiamato anticipatamente grazie all’autocall trigger decrescente (a step del 5% dal 100% al 90% dei livelli iniziali, al valore nominale più le eventuali cedole se dovute.</li>
      </ul>
      <h3>Meccanismo cedolare</h3>
      <p>Se non si verifica il rimborso anticipato, dal 1° all’ultimo mese, ad ogni data di valutazione (mensile) l’investitore percepisce una cedola dello 0,6% calcolata sul valore nominale di 100 USD (ossia pari a 0,6 USD) se il prezzo di chiusura di ogni sottostante è pari o maggiore al 50% del rispettivo livello iniziale; se il prezzo di chiusura di almeno un sottostante è invece pari o inferiore al 50% del rispettivo livello iniziale non viene corrisposta alcuna cedola. Tuttavia, l’effetto memoria fa si che se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 9° al penultimo mese il certificate viene rimborsato  al valore nominale se, ad ogni data di valutazione mensile del rimborso automatico, il prezzo di ogni sottostante è pari o superiore all’autocall trigger, decrescente a step del 5%, dal 100% al 90% del rispettivo livello iniziale. Se la condizione si attiva l’investitore riceve 100 USD per ogni certificato più le eventuali cedole se dovute; in caso contrario la vita del prodotto continua.</p>
      <h3>Scadenza</h3>
      <p>Se non si verifica la condizione di rimborso anticipato, alla data di rimborso l’investitore percepisce 1000 USD per ogni certificato più le eventuali cedole dovute se alla data di valutazione finale il prezzo di ogni sottostante  è superiore al 50% del valore iniziale.<br/>Se al contrario a scadenza il livello di chiusura del sottostante con la peggiore performance è pari o al di sotto del relativo livello barriera, l’investitore riceve un importo pari al valore nominale del certificato moltiplicato per la performance del titolo peggiore (calcolata come valore finale in rapporto al valore iniziale) ossia con valore più basso.</p>
      <h3>Caratteristiche</h3>
      <p>Emittente: UBS (<a href="https://keyinvest-it.ubs.com/product/detail/index/isin/DE000UD0QCY2">https://keyinvest-it.ubs.com/product/detail/index/isin/DE000UD0QCY2</a>)<br/>ISIN: DE000UD0QCY2<br/>Mercato di quotazione: Euro TLX<br/>Valuta: USD<br/>Sottostanti (livelli iniziali): Intesa Sanpaolo (2,326 Eur), Assicurazioni Generali (19,18 Eur), Eni (14,136 Eur), Enel (6,875 Eur)<br/>Cedola mensile condizionata: 0,60% (max 7,20% p.a. circa)<br/>Trigger cedola/Barriera europea protezione capitale: 50% dei livelli iniziali<br/>Opzione di rimborso anticipato mensile (trigger autocall): a partire dal nono mese e decrescente a step del 5%, dal 100% al 90% dei livelli iniziali<br/>Data valutazione iniziale: 14/11/2019<br/>Data di emissione: 19/11/2019<br/>Data di valutazione finale: 14/11/2023<br/>Data di scadenza: 21/11/2023</p>
    </article>
  </body>
</html>