<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/bareily/story-principal-secretary-arrived-in-bareilly-inspected-bhojipura-block-school-2859481.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T10:45:34+00:00"/>
    <meta property="og:title" content="उत्तर प्रदेश : बरेली पहुंचे प्रमुख सचिव ने स्कूल में बच्चों से पूछा- तुम्हें तहरी और दूध की जगह चाय तो नहीं मिलती"/>
    <meta property="og:description" content="प्रमुख सचिव नवनीत सहगल ने बुधवार को बरेली पहुंचे। यहां उन्होंने कई स्कूलों का निरीक्षण किया। इसके साथ ही साधन सहकारी समिति का दौरा भी किया। इसके बाद प्रमुख सचिव गोशाला पहुंचे वहां उन्होंने गायों की..."/>
  </head>
  <body>
    <article>
      <h1>उत्तर प्रदेश : बरेली पहुंचे प्रमुख सचिव ने स्कूल में बच्चों से पूछा- तुम्हें तहरी और दूध की जगह चाय तो नहीं मिलती</h1>
      <address><time datetime="2019-11-20T10:45:34+00:00">20 Nov 2019, 10:45</time> by <a rel="author">वरिष्ठ संवाददाता,बरेली</a></address>
      <p>प्रमुख सचिव नवनीत सहगल ने बुधवार को बरेली पहुंचे। यहां उन्होंने कई स्कूलों का निरीक्षण किया। इसके साथ ही साधन सहकारी समिति का दौरा भी किया। इसके बाद प्रमुख सचिव गोशाला पहुंचे वहां उन्होंने गायों की गोशाला की स्थिति और गायों के बारे में जाना। बच्चों के बैग में पुरानी किताबें मिलने पर प्रमुख सचिव ने बीएसए से जवाब तलब किया है। बुधवार को बरेली पहुंचे प्रमुख सचिव सबसे पहले भोजीपुरा ब्लॉक के मझौआ गंगापुर के प्राथमिक जूनियर हाई स्कूल पहुंचे। यहां उन्होंने मिड-डे मिल और किताबों के साथ बच्चों की ड्रेस के बारे में जानकारी ली। इसके बाद बच्चों से प्रमुख सचिव ने बातचीत भी की।</p>
      <h3>Read Also: <a href="https://www.livehindustan.com/uttar-pradesh/story-yogi-adityanath-will-give-special-gift-to-30-thousand-sugarcane-farmers-munderava-sugar-mill-inauguration-2859304.html">सीएम योगी आदित्यनाथ कल 30 हजार गन्ना किसानों को देंगे ये खास तोहफा</a></h3>
      <p>बच्चों के बैग में पुरानी किताबें मिलने पर शिक्षकों से इसके बारे में जानकारी ली। प्रमुख सचिव ने इस पर बीएसए से जवाब तलब किया है। इसके बाद वह साधन सहकारी समिति मझौआ गंगापुर पहुंचे। यहां उनको 60 बोरों में गड़बड़ी मिली इस पर उन्होंने एडीओ कोअपरेटिव सुधाकर राय को प्रतिकूल प्रविष्टि जारी कर दी। प्रमुख सचिव नवनीत को ब्लॉक में अभिलेखों में गड़बड़ी मिली तो उन्होंने नाराजगी जताई। प्रमुख सचिव को 287 समूह के बैंक खाते खोलने के बजाय 88 खाते खोले मिले इस पर भड़क गए। घंगोरा घंघोरी प्राथमिक विद्यालय का जायजा लेने पहुंचे प्रमुख सचिव ने यहां बच्चों से खिचड़ी और दूध के बारे में पूछा।</p>
      <p>
        <b>Read Also: <a href="https://www.livehindustan.com/uttar-pradesh/story-priest-became-havan-took-two-year-old-innocent-girl-to-his-room-and-then-know-what-he-did-2859180.html">पुजारी बना हैवान, दो साल की मासूम को अपने कमरे में ले गया और फिर...</a></b>
      </p>
      <p>उन्होंने बच्चों से पूछा कि उन्हें तहरी दूध के बदले चाय तो नहीं दी जाती। इसके बाद वह मझोआ गंगापुर स्थित गोशाला भी गए। वहां उन्होंने गायों को चारे में दिए जा रहे दाने के बारे में पूछा तो गोशाला प्रमुख का जवाब सुनकर प्रमुख सचिव दंग रह गए। गोशाला प्रमुख ने बताया कि गोशाला के लिए कई दिनों से दाना नहीं मिल रहा है। बोले वेतन भी नहीं मिलता है। एक जानवर के लिए केवल 200 ग्राम दान मिलता है। इसके बाद बहेड़ के सरकारी अस्पतालों का भी प्रमुख सचिव जायजा लेने पहुंचे।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>    </p>
    </article>
  </body>
</html>