<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-is-apple-van-plan-met-windows-33184"/>
    <meta property="og:site_name" content="Apparata"/>
    <meta property="article:published_time" content="2019-11-20T10:50:00+00:00"/>
    <meta property="og:title" content="Dit is Apple van plan met Windows…"/>
    <meta property="og:description" content="Onthult deze advertentie de toekomst van iTunes en andere media-apps?"/>
  </head>
  <body>
    <article>
      <h1>Dit is Apple van plan met Windows…</h1>
      <h2>Onthult deze advertentie de toekomst van iTunes en andere media-apps?</h2>
      <address><time datetime="2019-11-20T10:50:00+00:00">20 Nov 2019, 10:50</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>We konden al eerder melden dat <a href="https://www.apparata.nl/nieuws/dat-had-steve-jobs-nooit-gedacht-gewild-apple-integreert-met-windows-video-31430">Apple integratie zoekt</a> met Windows. Een opvallende personeelsadvertentie onthult nu wat Apple als volgende stappen in gedachten heeft. In een personeelsadvertentie is men namelijk op zoek naar iemand die gaat werken aan de volgende generatie media-apps voor… Windows.</p>
      <p>Het feit dat men met name ervaring met het “Universal Windows Platform” (UWP) als een ‘big plus’ ziet geeft, wellicht ongewild, een kijkje in de toekomstplannen van Apple. UWP is namelijk het platform waarop ontwikkelaars Apps kunnen ontwikkelen die geschikt zijn voor meerdere Windows-platformen, waaronder Xbox.</p>
      <p>Nu Apple de <a href="https://www.apparata.nl/nieuws/apple-draait-itunes-de-nek-om-maar-wat-komt-er-voor-terug-30741">stekker uit iTunes</a> heeft getrokken en iCloud ook een verouderde indruk maakt zou het best eens kunnen dat zij zo langzaam maar zeker de Chinese muren tussen Windows en iOS aan het afbreken is. Gezien de gevraagde ‘passie voor muziek’ lijkt iTunes als eerste een opvolger te krijgen. Andere toepassingen voor cross-platform content zijn zonder veel fantasie te bedenken. Voor veel gebruikers zal het goed nieuws zijn dat zij wellicht hun Apple TV + of Apple Arcade eenvoudig via Windows-applicaties kunnen benaderen.</p>
      <p>Aan de andere kant is het weer een stukje onderscheidend vermogen van Apple dat zij op deze manier prijsgeeft. Uiteraard volgen we met belangstelling wat Apple met Windows van plan is. Mocht je overigens zelf interesse hebben in de functie, <a href="https://jobs.apple.com/en-us/details/200013614/senior-software-engineer-windows-media-apps">solliciteren kan blijkbaar nog</a>.</p>
    </article>
  </body>
</html>