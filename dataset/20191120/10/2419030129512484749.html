<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191120/marco-kroon-maandag-voor-rechtbank/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T10:25:13+00:00"/>
    <meta property="og:title" content="Marco Kroon maandag voor rechtbank"/>
    <meta property="og:description" content="ARNHEM (ANP) - De drager van de Willems-Orde Marco Kroon moet zich maandag alsnog voor de rechtbank in Arnhem verantwoorden voor misdragingen die hij tijdens carnaval in Den Bosch zou hebben gepleegd."/>
  </head>
  <body>
    <article>
      <h1>Marco Kroon maandag voor rechtbank</h1>
      <address><time datetime="2019-11-20T10:25:13+00:00">20 Nov 2019, 10:25</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De drager van de Willems-Orde Marco Kroon moet zich maandag alsnog voor de rechtbank in Arnhem verantwoorden voor misdragingen die hij tijdens carnaval in Den Bosch zou hebben gepleegd.</b>
      </p>
      <p>De militaire politierechter verwees zijn zaak in juli door naar de militaire meervoudige kamer, op verzoek van de verdediging. Die vond de zaak te complex voor de politierechter, onder meer door de bijzondere positie van de onderscheiden militair.</p>
      <p>Het Openbaar Ministerie beschuldigt Kroon ervan dat hij tijdens carnaval een agent een kopstoot heeft uitgedeeld, dat hij met zijn geslachtsdeel zwaaide en een agent beledigde door zijn middelvinger op te steken. Dat zou zijn gebeurd toen de politie hem aansprak op wildplassen.</p>
      <p>De zaak gaat ook over de aangifte die Kroon zelf deed tegen agenten. Hij zegt blijvend letsel te hebben overgehouden aan de manier waarop de handboeien werden gebruikt. Hij zei eerder dat hij dronken was en niet begreep waarom hij werd aangehouden.</p>
    </article>
  </body>
</html>