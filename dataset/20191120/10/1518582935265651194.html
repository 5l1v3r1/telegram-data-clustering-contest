<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/ivass-in-crescita-nei-primi-sei-mesi-dellanno-le-polizze-danni-stabili-quelle-vita/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-20T10:17:16+00:00"/>
    <meta property="og:title" content="Ivass: in crescita nei primi sei mesi dell’anno le polizze danni, stabili quelle vita"/>
    <meta property="og:description" content="Nei primi sei mesi dell’anno, la raccolta premi nei rami vita e danni è pari a 74,9 miliardi di euro, in lieve flessione rispetto al primo semestre 2018 (-0,2%). Lo rende noto l’Ivass, l’Istituto per la Vigilanza sulle assicurazioni, nel Bollettino statistico di novembre secondo cui il decremento è da attribuire alla raccolta vita (-1,5%) che è il settore prevalente nel mercato assicurativo italiano con 55,4 miliardi di euro di premi. In crescita polizze vita, fondi pensione e PIP In aumento le polizze vita c.d. “pure” (rami I e IV). Nel dettaglio il solo ramo I cresce di 4,3 miliardi di euro, pari al 13% circa. Le polizze “finanziarie” (rami III e V) si riducono: diminuiscono di 4,2 miliardi di euro le polizze unit e index linked di ramo III e di 1,6 miliardi di euro le operazioni di capitalizzazione di ramo V. In crescita anche le assicurazioni con finalità previdenziali (Fondi pensione e piani individuali pensionistici – PIP). Rimane sostanzialmente sullo stesso livello del primo semestre 2018 (-0,2%) invece…"/>
  </head>
  <body>
    <article>
      <h1>Ivass: in crescita nei primi sei mesi dell’anno le polizze danni, stabili quelle vita</h1>
      <address><time datetime="2019-11-20T10:17:16+00:00">20 Nov 2019, 10:17</time> by <a rel="author">Alessandra Caparello</a></address>
      <p>Nei primi sei mesi dell’anno, la <b>raccolta premi</b> nei rami vita e danni è pari a 74,9 miliardi di euro, in lieve flessione rispetto al primo semestre 2018 (-0,2%).<br/>Lo rende noto l’Ivass, l’Istituto per la Vigilanza sulle assicurazioni, nel <a href="https://www.ivass.it/media/comunicati/documenti/2019/ivcs361.pdf">Bollettino statistico</a> di novembre secondo cui il decremento è da attribuire alla raccolta vita (-1,5%) che è il settore prevalente nel mercato assicurativo italiano con 55,4 miliardi di euro di premi.</p>
      <h3>In crescita polizze vita, fondi pensione e PIP</h3>
      <p>In aumento le <b>polizze vita c.d. “pure”</b> (rami I e IV). Nel dettaglio il solo ramo I cresce di 4,3 miliardi di euro, pari al 13% circa. Le polizze “finanziarie” (rami III e V) si riducono: diminuiscono di 4,2 miliardi di euro le polizze unit e index linked di ramo III e di 1,6 miliardi di euro le operazioni di capitalizzazione di ramo V.<br/>In crescita anche le assicurazioni con finalità previdenziali (Fondi pensione e piani individuali pensionistici – PIP).</p>
      <p>Rimane sostanzialmente sullo stesso livello del primo semestre 2018 (-0,2%) invece la nuova produzione vita, pari a 39,4 miliardi di euro.</p>
      <p>In crescita la <b>raccolta danni</b>, pari a pari a 19,5 miliardi di euro cresce del 3,6% rispetto al primo semestre 2018, consolidando il recupero già registrato negli anni 2017 e 2018: tutti i principali rami sono in aumento, salvo il ramo R.C. autoveicoli terrestri.</p>
      <p>Per le<b> polizze vita</b>, gli sportelli bancari e postali si confermano il principale canale di distribuzione (59,5% del totale); per le <b>polizze danni</b>, invece, il canale prevalente sono le agenzie con mandato (69,9% del totale dei rami e l’84,2% della R.C. autoveicoli terrestri).</p>
    </article>
  </body>
</html>