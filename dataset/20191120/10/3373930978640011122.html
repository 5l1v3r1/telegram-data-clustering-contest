<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/affarsjuristen-brott-mot-sanktioner-ar-mycket-varre-6979154"/>
    <meta property="og:site_name" content="Affärsvärlden"/>
    <meta property="article:published_time" content="2019-11-20T10:56:00+00:00"/>
    <meta property="og:title" content="Affärsjuristen: Brott mot sanktioner är mycket värre"/>
    <meta property="og:description" content="Att medverka till brott mot sanktioner är något helt annat - och betydligt värre - än att medverka till penningtvätt. Den bedömningen gör affärsjuristen Peter Utterström, expert på antikorruption..."/>
  </head>
  <body>
    <article>
      <h1>Affärsjuristen: Brott mot sanktioner är mycket värre</h1>
      <address>
        <time datetime="2019-11-20T10:56:00+00:00">20 Nov 2019, 10:56</time>
      </address>
      <p>
        <b>Att medverka till brott mot sanktioner är något helt annat - och betydligt värre - än att medverka till penningtvätt. Den bedömningen gör affärsjuristen Peter Utterström, expert på antikorruption och regelefterlevnad, i en intervju med Dagens Nyheter.</b>
      </p>
      <p>Han noterar att amerikanska myndigheter har stora befogenheter att straffa utländska företag som begår brottsliga handlingar, och redan brott mot penningtvättlagarna leder ofta till miljardböter.</p>
      <p>"Men att medverka till brott mot sanktioner är mycket, mycket värre", säger Peter Utterström till tidningen.</p>
      <p>Skälet till att detta är så mycket värre är att det anses vara enklare för en bank att hålla koll på en sanktionslista med namngivna personer, företag och länder, än att ha ett heltäckande skydd mot penningtvätt.</p>
      <p>"Det finns inte vårdslöshet eller slarv i de lägena. Har man handlat med fel person i sanktionsavseende är man rökt", säger Peter Utterström.</p>
      <p>Läs mer: <a href="https://www.affarsvarlden.se/bors-ekonominyheter/sparekonomerna-om-swedbank-redan-inprisat-i-kursen-6979123">Sparekonomerna om Swedbank: Redan inprisat i kursen</a></p>
      <p>Advokaten räknar med att konsekvenserna för Swedbank, om brott mot sanktionerna kan bevisas, kan bli ytterst allvarliga och betydligt värre än om det "endast" hade handlat om penningtvätt.</p>
      <p>"Det kan bli ytterligare höjda avgifter till amerikanska myndigheter - och då pratar vi förmodligen miljarder dollar. Telia fick 7 miljarder kronor. Det kommer förmodligen att verka som en morgonbris i jämförelse", säger Peter Utterström, som även pekar på risken för att amerikanska myndigheter kan hindra banken från att handla med dollar.</p>
      <p>Läs mer: <a href="https://www.affarsvarlden.se/bors-ekonominyheter/swedbank-kan-ha-brutit-mot-usa-sanktioner-6979098">Swedbank kan ha brutit mot USA-sanktioner</a></p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Faffarsjuristen-brott-mot-sanktioner-ar-mycket-varre-6979154&amp;title=Aff%C3%A4rsjuristen%3A%20Brott%20mot%20sanktioner%20%C3%A4r%20mycket%20v%C3%A4rre&amp;description=Att%20medverka%20till%20brott%20mot%20sanktioner%20%C3%A4r%20n%C3%A5got%20helt%20annat%20-%20och%20betydligt%20v%C3%A4rre%20-%20%C3%A4n%20att%20medverka%20till%20penningtv%C3%A4tt.%20Den%20bed%C3%B6mningen%20g%C3%B6r%20aff%C3%A4rsjuristen%20Peter%20Utterstr%C3%B6m%2C%20expert%20p%C3%A5%20antikorruption%20och%20regelefterlevnad%2C%20i%20en%20intervju%20med%20Dagens%20Nyheter.">Facebook</a>
        </li>
        <li>
          <a href="http://twitter.com/share?text=Aff%C3%A4rsjuristen%3A%20Brott%20mot%20sanktioner%20%C3%A4r%20mycket%20v%C3%A4rre&amp;url=https%3A%2F%2Fwww.affarsvarlden.se%2Fbors-ekonominyheter%2Faffarsjuristen-brott-mot-sanktioner-ar-mycket-varre-6979154">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Faffarsjuristen-brott-mot-sanktioner-ar-mycket-varre-6979154&amp;title=Aff%C3%A4rsjuristen%3A%20Brott%20mot%20sanktioner%20%C3%A4r%20mycket%20v%C3%A4rre">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Faffarsjuristen-brott-mot-sanktioner-ar-mycket-varre-6979154&amp;title=Aff%C3%A4rsjuristen%3A%20Brott%20mot%20sanktioner%20%C3%A4r%20mycket%20v%C3%A4rre">Reddit</a>
        </li>
        <li>Mail</li>
      </ul>
    </article>
  </body>
</html>