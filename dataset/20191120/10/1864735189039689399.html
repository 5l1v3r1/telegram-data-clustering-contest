<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/calcio/tottenham-allenatore-mourinho-1.4896664"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-20T10:05:37+00:00"/>
    <meta property="og:title" content="Tottenham, Mourinho è il nuovo allenatore"/>
    <meta property="og:description" content="Gli Spurs puntano sul portoghese dopo l'esonero di Pochettino"/>
  </head>
  <body>
    <article>
      <h1>Tottenham, Mourinho è il nuovo allenatore</h1>
      <h2>Gli Spurs puntano sul portoghese dopo l'esonero di Pochettino</h2>
      <address><time datetime="2019-11-20T10:05:37+00:00">20 Nov 2019, 10:05</time> by <a rel="author">MATTEO AIROLDI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4896663.1574244338!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Josè Mourinho</figcaption>
      </figure>
      <p>Londra, 20 novembre 2019 – Il <b>Tottenham</b> riparte ufficialmente da <b>Josè</b> <b>Mourinho</b>. Il club inglese, dopo l’esonero di <b>Pochettino</b> ufficializzato nella tarda serata di ieri, ha infatti virato a tutta sullo 'Special One' con il quale in poche ore è stata trovato un accordo fino alla stagione 2022/2023. Per Mourinho, che ha bruciato la concorrenza di <b>Massimiliano</b> <b>Allegri</b> – a lungo accostato agli '<b>Hotspurs</b>' – questa è la terza esperienza in <b>Premier League </b>dopo quelle al <b>Chelsea</b>, con cui in due distinte parentesi ha fatto incetta di titoli vincendo anche tre campionati, e al Manchester United, ultimo club allenato dal portoghese che lo ha portato fino alla vittoria dell’Europa League prima della separazione arrivata il 18 dicembre scorso.</p>
      <p>“Sono davvero felice di potermi unire ad un club con una storia e un pubblico speciale come quelli del Tottenham. La qualità della squadra e dell’Academy sono ciò che mi ha portato a questa scelta e sono onorato di poter giocare con atleti di questo calibro”. Soddisfazione anche nelle parole del presidente degli 'Spurs', <b>Adam Levy:</b> "Josè è uno degli allenatori più vincenti della storia. Ha tanta esperienza, sa come ispirare una squadra per portarla al successo, ed è un tattico eccellente. Ha vinto ovunque è stato e siamo certi che ci porterà l’energia giusta".</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>