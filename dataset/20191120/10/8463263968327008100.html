<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/855330/f1-williams-pomogl-w-ustanowieniu-nowego-rekordu-stworzyl-najszybszy-traktor-na-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T10:16:01+00:00"/>
    <meta property="og:title" content="F1: Williams pomógł w ustanowieniu nowego rekordu. Stworzył najszybszy traktor na świecie"/>
    <meta property="og:description" content="Williams słabo radzi sobie w F1, ale odnosi sukcesy w innych dziedzinach. Brytyjczycy w środę z dumą pochwalili się tym, że pomogli w stworzeniu najszybszego traktora na świecie. Rozpędził się on do prawie 250 km/h."/>
  </head>
  <body>
    <article>
      <h1>F1: Williams pomógł w ustanowieniu nowego rekordu. Stworzył najszybszy traktor na świecie</h1>
      <address><time datetime="2019-11-20T10:16:01+00:00">20 Nov 2019, 10:16</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Williams słabo radzi sobie w F1, ale odnosi sukcesy w innych dziedzinach. Brytyjczycy w środę z dumą pochwalili się tym, że pomogli w stworzeniu najszybszego traktora na świecie. Rozpędził się on do prawie 250 km/h.</h4>
      <related>
        <a href="https://sportowefakty.wp.pl/formula-1/855321/f1-mercedes-nie-dla-amerykanskiego-miliardera-moj-talerz-jest-pelny"/>
      </related>
      <p>Już w czerwcu  chwalił się, że przy współpracy z JCB opracował najszybszy traktor świata (<b><a href="https://sportowefakty.wp.pl/formula-1/829552/f1-williams-i-najszybszy-traktor-swiata-nietypowy-projekt-firmy-z-grove">czytaj więcej o tym TUTAJ</a></b>). Wtedy maszyna prowadzona przez  rozpędziła się do prawie 167 km/h i ustanowiła nowy rekord świata pod tym względem. Na tym jednak nie koniec.</p>
      <p>Williams kontynuował bowiem prace nad traktorem, a projektowi przyglądali się reporterzy stacji Channel 4. To właśnie ona opublikowała materiał z bicia kolejnego rekordu. Martin na lotnisku Elvington w Yorkshire rozpędził ciągnik do prędkości 247 km/h i poprawił czerwcowe osiągnięcie.</p>
      <p>
        <a href="https://sportowefakty.wp.pl/formula-1/855203/f1-gp-brazylii-stracona-szansa-georgea-russella-brytyjczyk-nawet-nie-pomyslal-o-">
          <b>Czytaj także: Russell nawet nie myślał o punktach w Brazylii</b>
        </a>
      </p>
      <p>Inżynierowie z Grove mieli spory wkład w pobicie rekordu przez Martina, bo pojazd firmy JCB został wyposażony w specjalne elementy aerodynamiczne, które opracowano w fabryce zespołu F1. Williams opracował aż 65 indywidualnych części, które zastosowano w modelu Fastrac firmy JCB. Dzięki temu udało się zmniejszyć opór aerodynamiczny aż o 25 proc.</p>
      <p>Zmiany objęły m.in. podłogę, która otrzymała płaską powierzchnię, co zapewniło lepszy przepływ powietrza. Do tego usunięto lusterka, a tył kabiny został odpowiednio zmodyfikowany i poprawiony pod względem aerodynamicznym.</p>
      <p>- To wymagający i fascynujący projekt, który pokazuje wpływ optymalizacji aerodynamicznej na prędkość pojazdów. Zastosowaliśmy technologię CFD znaną z F1. Wykorzystaliśmy naszą wiedzę techniczną ze świata wyścigów i przenieśliśmy ją do świata traktorów. Jesteśmy dumni, że mieliśmy tak znaczącą rolę w tym projekcie - przekazał w informacji prasowej Ian Turner z Williamsa.</p>
      <p>
        <b>
          <a href="https://sportowefakty.wp.pl/formula-1/855198/f1-gp-abu-zabi-robert-kubica-wybral-opony-na-ostatni-wyscig-sezonu-george-russel">Czytaj także: Kubica wybrał opony na GP Abu Zabi</a>
        </b>
      </p>
      <p>Chociaż pomoc w stworzeniu najszybszego ciągnika świata zapewni Williamsowi uwagę w mediach, to kibice mogą mieć poważne wątpliwości, czy firma znajdująca się w kryzysie i zamykająca stawkę F1 powinna się angażować w takie projekty.</p>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>