<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/policjanci-szukaja-tego-mezczyzny-chodzi-o-oszustwo-na-blik-a/"/>
    <meta property="og:site_name" content="lublin112.pl"/>
    <meta property="article:published_time" content="2019-11-20T10:23:00+00:00"/>
    <meta property="og:title" content="Policjanci szukają tego mężczyzny. Chodzi o oszustwo na BLIK-a"/>
    <meta property="og:description" content="Policjanci z Łukowa poszukują mężczyzny widocznego na opublikowanych zdjęciach. Jak informują mundurowi, ma on związek z oszustwem na BLIK-a."/>
  </head>
  <body>
    <article>
      <h1>Policjanci szukają tego mężczyzny. Chodzi o oszustwo na BLIK-a</h1>
      <address>
        <time datetime="2019-11-20T10:23:00+00:00">20 Nov 2019, 10:23</time>
      </address>
      <p>
        <b>Policjanci z Łukowa poszukują mężczyzny widocznego na opublikowanych zdjęciach. Jak informują mundurowi, ma on związek z oszustwem na BLIK-a.</b>
      </p>
      <p>Łukowscy policjanci prowadzący postępowanie w sprawie oszustwa na BLIK-a, do którego doszło we wrześniu 2019 r., poszukują mężczyzny widocznego na opublikowanych zdjęciach.</p>
      <p>Funkcjonariusze ustalili, że nieznany sprawca włamał się i przejął konto na profilu społecznościowym 33-latka z gminy Łuków. Następnie napisał do jego znajomych prośbę o kod BLIK, potrzebny do realizacji płatności. W tej sposób oszust wyłudził 2500 złotych. W tej sprawie poszkodowane są dwie osoby, 20-latka i 25-latek z gminy Łuków.</p>
      <p>Prowadzący postępowanie policjanci ustalili, że pieniądze te zostały wypłacone 10 września 2019 roku, przez młodego mężczyznę w jednym z bankomatów w Sopocie przy ul. Monte Cassino. Wizerunek sprawcy wypłacającego pieniądze zarejestrowały kamery monitoringu i bankomatu.</p>
      <p>
        <b><a href="http://lubelska.policja.gov.pl/dokumenty/zalaczniki/68/68-158422.png">Zdjęcie 1</a> – <a href="http://lubelska.policja.gov.pl/dokumenty/zalaczniki/68/68-158423.jpg">Zdjęcie 2</a> – <a href="http://lubelska.policja.gov.pl/dokumenty/zalaczniki/68/68-158424.jpg">Zdjęcie 3</a></b>
      </p>
      <p>
        <b>Osoby, które rozpoznają tego młodego mężczyznę lub posiadają informacje o tym zdarzeniu proszone są o kontakt z Komendą Powiatową Policji w Łukowie tel. 25 797 62 64, lub 25 797 62 41, ewentualnie z najbliższą jednostką Policji. Zapewniamy anonimowość.</b>
      </p>
      <p>(fot. pixabay.com, Policja Łuków)</p>
    </article>
  </body>
</html>