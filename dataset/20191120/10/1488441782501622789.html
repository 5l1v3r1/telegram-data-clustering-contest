<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/20/google-lens-sostituisce-la-ricerca-immagini-chrome-android-attivarlo-subito-foto-683560/"/>
    <meta property="og:site_name" content="AndroidWorld"/>
    <meta property="article:published_time" content="2019-11-20T10:55:40+00:00"/>
    <meta property="og:title" content="Google Lens sostituisce la ricerca per immagini in Chrome per Android: come attivarlo subito (foto)"/>
    <meta property="og:description" content="Nelle ultime ore Google ha introdotto il suo strumento di riconoscimento automatico ed intelligente delle immagini, Google Lens, in una..."/>
  </head>
  <body>
    <article>
      <h1>Google Lens sostituisce la ricerca per immagini in Chrome per Android: come attivarlo subito (foto)</h1>
      <address><time datetime="2019-11-20T10:55:40+00:00">20 Nov 2019, 10:55</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Nelle ultime ore Google ha introdotto il suo strumento di riconoscimento automatico ed intelligente delle immagini, <a href="https://www.androidworld.it/tag/google-lens/">Google Lens</a>, in una sezione di <a href="https://www.androidworld.it/tag/chrome/">Chrome</a> che è stata da sempre riservata alla <b>ricerca per immagine</b>.</p>
      <p>Come vedete dagli esempi riportati nella <b>galleria a fine articolo</b>, nel menù <b>contestuale</b> alle immagini contenute nelle pagine web aperte con Chrome per Android troviamo l’opzione per <b>ricercare l’immagine</b> tramite Google Lens: questa è una rilevante novità rispetto al passato, l’opzione precedentemente disponibile era quella dedicata alla ricerca per immagine, mentre ora è disponibile un collegamento <b>più diretto</b> ed <b>immediato</b> con Lens.</p>
      <p>Sicuramente Lens rappresenta un <b>notevole passo in avanti</b> rispetto alla classica ricerca per immagini di Google, perché offre risultati più <b>completi</b> e <b>contestualizzati</b>.</p>
      <p>Attivarlo è relativamente <b>semplice</b>, non serve avere l’app Lens installata ma la versione<b> più recente</b> dell’app Chrome per Android:</p>
      <ul>
        <li>Recarsi all’indirizzo <b>chrome://flags</b></li>
        <li><b>Cercare</b> attraverso la barra superiore il termine Lens.</li>
        <li><b>Abilitare</b> la relativa opzione (esempio in galleria).</li>
        <li><b>Riavviare</b> Chrome tappando l’opzione proposta in basso all’interfaccia.</li>
      </ul>
      <p>Al riavvio del dispositivo dovreste poter accedere alla funzionalità: basta <b>tenere premuto</b> su un’immagine contenuta in una pagina web, come mostrato dagli esempi <b>in basso</b>.</p>
      <p>Via: <a href="https://www.androidpolice.com/2019/11/19/google-lens-is-now-integrated-in-chromes-image-search/">Android Police</a></p>
    </article>
  </body>
</html>