<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/20/kuriai-mokyklai-bus-perduota-saugoti-gedimino-pilies-boksto-lietuvos-valstybine-veliava/"/>
    <meta property="og:site_name" content="alkas.lt"/>
    <meta property="article:published_time" content="2019-11-20T10:18:00+00:00"/>
    <meta property="og:title" content="Kuriai mokyklai bus perduota saugoti Gedimino pilies bokšto Lietuvos valstybinė vėliava?"/>
    <meta property="og:description" content="Švietimo, mokslo ir sporto ministerija kviečia mokyklas iki šių metų gruodžio 1 d. teikti paraiškas ir pareikšti norą saugoti 2019 m. Gedimino pilies bokšto Lietuvos valstybinę vėliavą, kuri bus iškilmingai nuleista ir įteikta mokyklai Vėliavos dieną – 2020 m. sausio 1-ąją Vilniuje, Katedros aikštėje."/>
  </head>
  <body>
    <article>
      <h1>Kuriai mokyklai bus perduota saugoti Gedimino pilies bokšto Lietuvos valstybinė vėliava?</h1>
      <address>
        <time datetime="2019-11-20T10:18:00+00:00">20 Nov 2019, 10:18</time>
      </address>
      <p>Švietimo, mokslo ir sporto ministerija kviečia mokyklas iki šių metų gruodžio 1 d. teikti paraiškas ir pareikšti norą saugoti 2019 m. Gedimino pilies bokšto Lietuvos valstybinę vėliavą, kuri bus iškilmingai nuleista ir įteikta mokyklai Vėliavos dieną – 2020 m. sausio 1-ąją Vilniuje, Katedros aikštėje.</p>
      <p>Kasmet Vilniuje minint Lietuvos vėliavos dieną Lietuvos kariuomenės Garbės sargybos kuopos kariai prieš pakeldami naująją trispalvę nuleidžia visus metus bokšte plevėsavusią vėliavą. Pagal susiklosčiusią tradiciją nuleista vėliava perduodama saugoti vienai iš Lietuvos mokyklų.</p>
      <p>Iniciatyva perduoti mokyklai saugoti Gedimino pilies bokšto Lietuvos trispalvę kilo 2005 metais, siekiant pagerbti ir paskatinti mokyklas, aktyviai dalyvaujančias ugdant vaikų ir jaunimo pilietiškumą, visuomeninį ir pilietinį aktyvumą, skatinant šalies istorijos, kultūros ir Lietuvos kariuomenės pažinimą. Iki 2005 m. vėliava būdavo perduodama saugoti Lietuvos nacionaliniam muziejui.</p>
      <p>Visos mokyklos, atitinkančios nuostatų kriterijus, gali dalyvauti atrankoje, išskyrus tas, kurios nuo 2005 metų jau yra gavusios Gedimino pilies bokšto Lietuvos valstybinę vėliavą. Mokyklą išrinks komisija, sudaryta iš Krašto apsaugos ministerijos, Švietimo, mokslo ir sporto ministerijos ir Lietuvos nacionalinio muziejaus atstovų.</p>
      <p>Paraiškas kviečiama teikti iki šių metų gruodžio 1 d.  Mokyklos atrankos nuostatai, paraiškos forma:</p>
      <p>
        <a href="http://alkas.lt/wp-content/uploads/2019/11/Parai%C5%A1kos-forma-2019-veliava.doc">Paraiškos forma 2019 veliava</a>
      </p>
      <p>
        <a href="http://alkas.lt/wp-content/uploads/2019/11/Nuostatai-2019-veliava.doc">Nuostatai 2019 veliava</a>
      </p>
      <related>
        <h4>Susiję straipsniai:</h4>
        <a href="http://alkas.lt/2012/01/01/vilniujeo-pagerbta-lietuvos-veliava/"/>
        <a href="http://alkas.lt/2011/12/31/vilniuje-bus-pagerbta-lietuvos-veliava-video/"/>
        <a href="http://alkas.lt/2019/01/01/vilniuje-paminetas-lietuvos-veliavos-iskelimo-gedimino-pilyje-100-metis/"/>
        <a href="http://alkas.lt/2015/01/01/vilniuje-iskilmingai-pagerbta-lietuvos-trispalve-nuotraukos/"/>
        <a href="http://alkas.lt/2018/01/01/sausio-1-oji-lietuvos-veliavos-diena-video/"/>
      </related>
    </article>
  </body>
</html>