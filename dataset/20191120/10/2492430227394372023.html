<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188753/Petitie-tegen-sluiting-Retourette-Belangrijk-om-afval-te-scheiden"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T10:55:17+00:00"/>
    <meta property="og:title" content="Petitie tegen sluiting Retourette: 'Belangrijk om afval te scheiden'"/>
    <meta property="og:description" content="Door heel Rotterdam hadden recyclepunten van Retourette moeten komen, maar het bleef bij één filiaal aan de Nieuwe Binnenweg. Zelfs dat verdwijnt nu waarschijnlijk, omdat de gemeente haar steun intrekt. GroenLinks heeft hierover een debat aangevraagd. De voorgenomen sluiting heeft veel losgemaakt bij bewoners en leidde zelfs tot een petitie."/>
  </head>
  <body>
    <article>
      <h1>Petitie tegen sluiting Retourette: 'Belangrijk om afval te scheiden'</h1>
      <address>
        <time datetime="2019-11-20T10:55:17+00:00">20 Nov 2019, 10:55</time>
      </address>
      <figure>
        <img src="https://imgr.rgcdn.nl/6541db9218dd4eb98b865a5c944030d4/opener/Retourette-op-de-Nieuwe-Binnenweg-in-Rotterdam.jpg?v=4T1vII-JHim4cAs0os57Gg2"/>
        <figcaption>Retourette op de Nieuwe Binnenweg in Rotterdam</figcaption>
      </figure>
      <figure>
        <audio src="https://rijnmond.bbvms.com/custom/getDownload?sourceid=46AFDCFA7A14D091C12584B80037561E"/>
        <figcaption>Rijnmond-verslaggever Laurence van Ham bij Retourette</figcaption>
      </figure>
      <h4>Door heel Rotterdam hadden recyclepunten van Retourette moeten komen, maar het bleef bij één filiaal aan de Nieuwe Binnenweg. Zelfs dat verdwijnt nu waarschijnlijk, omdat de gemeente haar steun intrekt. GroenLinks heeft hierover een debat aangevraagd. De voorgenomen sluiting heeft veel losgemaakt bij bewoners en leidde zelfs tot een petitie.</h4>
      <p>Een kleine ruimte met verschillende bakken voor helder en gekleurd glas, maar ook blik en staal, petflessen en batterijen. In Retourette kun je al je afval kwijt, maar binnenkort is dat dus afgelopen.</p>
      <p>"Ik heb begrepen dat ze het te duur vinden om Retourette in stand te houden als je kijkt naar de hoeveelheid afval die daar gebracht wordt", zegt Lilia Costa, onderneemster in Delfshaven. "Maar voor de bewoners is het belangrijk om een plek te hebben waar je afval kunt scheiden. Retourette heeft voor meer bewustwording gezorgd."</p>
      <p>De petitie is inmiddels zeshonderd keer ondertekend. Via de blauwe tegel bovenaan kun je de reacties van buurtbewoners beluisteren.</p>
    </article>
  </body>
</html>