<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/259939/syriza-katethese-enstasi-antisyntagmatikotitas-gia-to-arthro-eklogis-proedroy-tis-dimokratias"/>
    <meta property="og:site_name" content="LiFO"/>
    <meta property="article:published_time" content="2019-11-20T10:50:00+00:00"/>
    <meta property="og:title" content="ΣΥΡΙΖΑ: Κατέθεσε ένσταση αντισυνταγματικότητας για το άρθρο εκλογής Προέδρου της Δημοκρατίας"/>
    <meta property="og:description" content="Ένσταση αντισυνταγματικότητας κατέθεσε ο ΣΥΡΙΖΑ για το άρθρο που αφορά την εκλογή του Προέδρου της Δημοκρατίας"/>
  </head>
  <body>
    <article>
      <h1>ΣΥΡΙΖΑ: Κατέθεσε ένσταση αντισυνταγματικότητας για το άρθρο εκλογής Προέδρου της Δημοκρατίας</h1>
      <h2>Ένσταση αντισυνταγματικότητας κατέθεσε ο ΣΥΡΙΖΑ για το άρθρο που αφορά την εκλογή του Προέδρου της Δημοκρατίας</h2>
      <address><time datetime="2019-11-20T10:50:00+00:00">20 Nov 2019, 10:50</time> by <a rel="author">NEWSROOM</a></address>
      <p>
        <b>Ένσταση αντισυνταγματικότητας κατέθεσε το πρωί της Τετάρτης ο <a href="https://www.lifo.gr/tags/%CE%A3%CE%A5%CE%A1%CE%99%CE%96%CE%91">ΣΥΡΙΖΑ </a>για την <a href="https://www.lifo.gr/tags/%CE%A3%CF%85%CE%BD%CF%84%CE%B1%CE%B3%CE%BC%CE%B1%CF%84%CE%B9%CE%BA%CE%AE+%CE%91%CE%BD%CE%B1%CE%B8%CE%B5%CF%8E%CF%81%CE%B7%CF%83%CE%B7">αναθεώρηση </a>του άρθρου 32 αρ.4 για την εκλογή του Προέδρου της Δημοκρατίας.</b>
      </p>
      <p>Η αντισυνταγματικότητα αφορά τόσο στην παραβίαση της αναθεωρητικής διαδικασίας, όσο και την παραβίαση των ουσιαστικών ορίων της αναθεώρησης.</p>
      <p>Η ένσταση αντισυνταγματικότητας απορρίφθηκε κατά πλειοψηφία.</p>
      <p>«Η πρόταση της ΝΔ παραβιάζει τα διαδικαστικά όρια της αναθεώρησης εφόσον είναι αντίθετη με την πρώτη απόφαση της αναθεωρητικής Βουλής, με την οποία προσδιορίστηκε η κατεύθυνση και οριοθετήθηκε το εύρος της αναθεωρητικής εξουσίας της παρούσας Βουλής ορίζοντας σε περίπτωση αδυναμίας κοινοβουλευτικής εκλογής άμεση εκλογή του Προέδρου.</p>
      <p>H πρόταση παραβιάζει και τα ουσιαστικά όρια της αναθεώρησης. Η υποβάθμιση της νομιμοποίησης του Προέδρου της Δημοκρατίας λόγω της δυνατότητας εκλογής του ακόμη και από τη σχετική πλειοψηφία της Βουλής, παρά την εκπεφρασμένη ή έμμεση αποδοκιμασία της απόλυτης πλειοψηφίας των βουλευτών προς το πρόσωπό του, είναι ασύμβατη με την μη αναθεώρησιμη προεδρευόμενη μορφή του πολιτεύματος από την οποία απορρέει η υποχρέωση αυξημένης νομιμοποίησης του Προέδρου της Δημοκρατίας επομένως και εκλογής του με αυξημένη πλειοψηφία.</p>
      <p>Η ένσταση ασκείται σύμφωνα με τον Κανονισμό της Βουλής δεδομένου ότι το άρθρο 119 του ΚτΒ που ρυθμίζει τα σχετικά με την διαδικασία αναθεώρησης προβλέπει ότι η διαδικασία της συζήτησης διέπεται από αναλογική εφαρμογή των άρθρων 95 έως 104, άρα έχει έδαφος εφαρμογής σε αυτήν και το άρθρο 100, που προβλέπει ένσταση αντισυνταγματικότητας», αναφέρει η ένσταση.</p>
      <p>Με πληροφορίες από ΑΠΕ-ΜΠΕ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/259844/vroytsis-istoriko-vima-i-katoxyrosi-toy-elaxistoy-eggyimenoy-eisodimatos"/>
      </related>
    </article>
  </body>
</html>