<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58726/google-stadia-premierowy-zwiastun-wprawia-w-konsternacje-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-20T10:58:00+00:00"/>
    <meta property="og:title" content="Google Stadia: Premierowy zwiastun wprawia w konsternację [WIDEO]"/>
    <meta property="og:description" content="Nie jestem pewien, czy ktokolwiek zrozumie dzięki niemu, czym ta usługa jest."/>
  </head>
  <body>
    <article>
      <h1>Google Stadia: Premierowy zwiastun wprawia w konsternację [WIDEO]</h1>
      <address><time datetime="2019-11-20T10:58:00+00:00">20 Nov 2019, 10:58</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Nie jestem pewien, czy ktokolwiek zrozumie dzięki niemu, czym ta usługa jest.</p>
      <p>Obiecywana rewolucja streamingowa nadeszła w końcu wczoraj i... no, pokazała wszystkim uroki growego konserwatyzmu. Ku zaskoczeniu chyba wszystkich <a href="https://www.cdaction.pl/news-58714/google-stadia-jaka-piekna-kata-umiarkowane-niepowodzenie-recenzje.html"><b>sama technologia naprawdę robi wrażenie</b></a> (na ogół, bo krąży sporo doniesień o tym, że najbardziej zaawansowane gry niekoniecznie działają w 60 fps-ach w 4K), a opóźnienie w większości wypadków są niezauważalne. Niestety, jak to pięknie ujął jeden z recenzentów, „Stadia dokonuje rzeczy niewykonalnych i zawodzi przy wykonalnych”*. W tej chwili brakuje po prostu argumentów za tym, żeby z niej korzystać, a <a href="https://www.cdaction.pl/news-58698/google-stadia-pula-startowych-gier-zwiekszyla-sie-o-kolejna-dziesiatke.html"><b>skromna liczba dostępnych tytułów</b></a> sytuacji nie poprawia.</p>
      <p>Jakoś przy tym całym zamieszaniu umknął nam zwiastun platformy Google. A szkoda, bo jest... Zresztą sami zobaczcie:</p>
      <figure>
        <iframe src="https://www.youtube.com/embed/Ry72b_fIKAk" width="615" height="346" data-service="Youtube" scrolling="no"/>
      </figure>
      <p>Dzieje się wiele, ale mam wrażenie, że jeżeli ktoś wcześniej o Stadii nie słyszał, może nie do końca zrozumieć, o co chodzi.</p>
      <p>W bonusie: zwiastun gier Ubisoftu, które niedługo trafią na platformę.</p>
      <figure>
        <iframe src="https://www.youtube.com/embed/ZSXUmvDeiUg" width="615" height="346" data-service="Youtube" scrolling="no"/>
      </figure>
      <p>Nam zaś w Polsce pozostaje przyjrzeć się konkurencji (np. GeForce Now) lub cierpliwie czekać na jakiekolwiek informację na temat premiery Google Stadii w naszym kraju. Możemy też pozostać przy tradycyjnych konsolach i komputerach, co jak na razie nie wydaje się wcale takim złym rozwiązaniem.</p>
      <p>*<i>W oryginale brzmi to lepiej: The Stadia nailed the impossible, and then failed the possible.</i></p>
      <related>
        <h4>Podobne newsy</h4>
        <a href="https://www.cdaction.pl/news-58714/google-stadia-jaka-piekna-kata-umiarkowane-niepowodzenie-recenzje.html"/>
        <a href="https://www.cdaction.pl/news-58698/google-stadia-pula-startowych-gier-zwiekszyla-sie-o-kolejna-dziesiatke.html"/>
        <a href="https://www.cdaction.pl/news-58667/google-stadia-developerow-niepokoi-to-ze-google-moze-ja-po-prostu-skasowac.html"/>
        <a href="https://www.cdaction.pl/news-58642/google-stadia-tuzin-gier-na-premiere.html"/>
        <a href="https://www.cdaction.pl/news-58390/googe-stadia-bezprzewodowy-kontroler-na-premiere-wcale-nie-bedzie-taki-bezprzewodowy.html"/>
      </related>
    </article>
  </body>
</html>