<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-harkovi-pamyatnik-zhukovu-oblili-farboyu-u-policiyu-nihto-ne-skarzhivsya--641170.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T10:55:33+00:00"/>
    <meta property="og:title" content="У Харкові пам’ятник Жукову облили фарбою. У поліцію ніхто не скаржився"/>
    <meta property="og:description" content="«Сьогодні нічні вітри нагадали про кривавий шлях м'ясника Жукова»"/>
  </head>
  <body>
    <article>
      <h1>У Харкові пам’ятник Жукову облили фарбою. У поліцію ніхто не скаржився</h1>
      <address>
        <time datetime="2019-11-20T10:55:33+00:00">20 Nov 2019, 10:55</time>
      </address>
      <h4>«Сьогодні нічні вітри нагадали про кривавий шлях м'ясника Жукова»</h4>
      <p>У середу 20 листопада у Харкові поліція проводить перевірку за фактом пошкодження пам’ятника радянському маршалу Георгію Жукову. Про це повідомляє відділ комунікації Головного управління Національної поліції в Харківській області.</p>
      <p>У поліції зазначили, що невідомі особи облили постамент червоною фарбою.</p>
      <p>«Про подію правоохоронці дізналися під час моніторингу мережі Інтернет. З офіційними заявами до поліції ніхто з громадян не звертався», - йдеться у повідомленні.</p>
      <p>1 з 4<br/><a href="https://glavcom.ua/news/u-harkovi-pamyatnik-zhukovu-oblili-farboyu-u-policiyu-nihto-ne-skarzhivsya--641170.html#">на весь екран згорнути</a></p>
      <figure>
        <img src="https://glavcom.ua/img/gallery/6411/70/673544_big.jpg"/>
      </figure>
      <figure>
        <img src="https://glavcom.ua/img/gallery/6411/70/673545_big.jpg"/>
      </figure>
      <figure>
        <img src="https://glavcom.ua/img/gallery/6411/70/673546_big.jpeg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>У відомстві додали, що сьогодні близько 9:30 на місце події була у направлена слідчо-оперативна група районного відділу поліції для збору первинного матеріалу та встановлення свідків події. Інформація за вказаним фактом зареєстрована в Єдиному обліку Немишлянського відділу поліції. Перевірка наразі триває.</p>
      <p>У Telegram-каналі військово-патріотичної організації Фрайкор, де з’явилася світлина з облитим погруддям, написали, що «сьогодні нічні вітри нагадали про кривавий шлях м'ясника Жукова».</p>
      <p>Міські комунальні служби вже очистили погруддя – зранку на місці працювала бригада з автовишкою. </p>
      <figure>
        <img src="https://glavcom.ua/img/forall/users/49/4975/image_1_02.jpg"/>
      </figure>
      <p>2 червня у Харкові активісти за допомогою мотузки демонтували погруддя Жукова та встановили на його місці державний прапор. 11 липня погруддя відновили.</p>
      <p>Також Харківська міськрада через суди намагалася повернути проспекту Григоренка ім’я маршала Жукова. Втім, Окружний адміністративний суд <a href="https://glavcom.ua/country/society/sud-viznav-nezakonnim-pereymenuvannya-u-harkovi-prospektu-grigorenka-624063.html">визнав незаконним перейменування</a> проспекту Петра Григоренка на проспект маршала Жукова у Харкові. </p>
    </article>
  </body>
</html>