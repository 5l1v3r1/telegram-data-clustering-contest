<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/kronikor/936196-varfor-sprider-ni-jul-logner-wahlgren-och-wistam"/>
    <meta property="og:site_name" content="Nyheter24"/>
    <meta property="article:published_time" content="2019-11-20T10:00:21+00:00"/>
    <meta property="og:title" content="Varför sprider ni jul-lögner Wahlgren och Wistam?"/>
    <meta property="og:description" content="Ska pepparkaksgubbar byta namn till pepparkakspersoner? Ska jultomten bli könsneutral? Nej, men i en av Sveriges största poddar presenteras det som en nyhet. Nu rasar Karl Anders Lindahl"/>
  </head>
  <body>
    <article>
      <h1>Varför sprider ni jul-lögner Wahlgren och Wistam?</h1>
      <address><time datetime="2019-11-20T10:00:21+00:00">20 Nov 2019, 10:00</time> by <a rel="author" href="https://nyheter24.se/profil/karl.anders" target="_blank">Karl Anders Lindahl</a></address>
      <p>
        <b>Ska pepparkaksgubbar byta namn till pepparkakspersoner? Ska jultomten bli könsneutral? Nej, men i en av Sveriges största poddar presenteras det som en nyhet. Nu rasar Karl Anders Lindahl</b>
      </p>
      <aside>Denna text är en krönika med åsikter som är skribentens egna och inte Nyheter24:s.</aside>
      <p>En av dagens stora nyheter här i landet lagom har varit att <b><a href="https://nyheter24.se/sofia-wistam/">Sofia Wistam</a></b> och <b><a href="https://nyheter24.se/pernilla-wahlgren/">Pernilla Wahlgren</a></b> är mitt uppe i ett julraseri. </p>
      <p>I podden Wahlgren och Wistam, som är en av Sveriges största, diskuteras jultraditioner – mer bestämt att jultraditionerna håller på att försvinna. </p>
      <p>Wistam menar att det finns ”ett förslag” på att jultomten ska byta namn till julpersonen, och att pepparkaksgubbar ska hela "pepparkakspersoner", </p>
      <p>–  Har du hört att det finns ett förslag på att man ska byta namn på jultomten till julpersonen, frågade Sofia Wistam i podden.</p>
      <p>– Nä, men sluta, svarade Wahlgren.</p>
      <p>– För att det är könsneutralt. Det är även snack om det här med pepparkaksgubbar. Det ska vara pepparkakspersonen, svarar då Wistam. enligt Expressen, som rapporterade om det hela som om det vore en riktig nyhet. </p>
      <p>Men, som du kanske redan gissat så finns det inga planer i Sverige på att inför julpersoner eller pepparkakspersoner. </p>
      <p>2017 skrev brittiska sajten Unilad en ”nyhet” om att ”vissa” tyckte att jultomten skulle bli könsneutral. </p>
      <p>I artikeln hade man lagt in några twitter-inlägg från personer som tyckte detta. Alltså: inget förslag, inga planer, ingen stark opinion. Man hade bara hittat några på nätet som tyckte detta. För två år sen. </p>
      <p>”Nyheten” spred sig sen till andra sajter, och nu i november gjorde en svensk viralsajt exakt samma vinkel med samma gamla tweets. </p>
      <p>Pepparkakspersoner blev en världsnyhet efter att ett café i Nya Zeeland beslöt sig för att införa bakverket på menyn. Ja du läste rätt. Ett café. I Nya Zeeland.</p>
      <p>Ordet pepparkakspersoner verkar mest användas av förskolor när både pojkar och flickor vill klä ut sig i luciatåget – men det kanske också är ett hot mot svenska traditioner, vad vet jag?</p>
      <p>Wistam och Wahlgren struntar dock i att det man blivit upprörda över inte ens är en grej, vare sig källor eller sanningshalt spelar så stor roll för en av Sveriges mest lyssnade poddar. </p>
      <p>Och ja, i själva verket är det ju dumt att kolla upp om det är sant.</p>
      <p>För så här är det: att hävda att julen håller på att förbjudas har blivit big business. </p>
      <p>Det handlar inte längre om att ”våga säga sanningen” eller bevara svenska traditioner. Det handlar om cash. Och kan man få folk att tro att tomtar, troll och pepparkaksgubbar ska censureras så kan man inte bara piska upp hatisk stämning – man får också likes och poddlyssningar. </p>
      <p>I kommentarsfälten flödar idioti och ren rasism, men det passar väl bra så här till jul?</p>
      <p>Nu till jul önskar jag mig att alla, inklusive Wahlgren och Wistam, skulle kunna bara sluta sprida halvsanningar och rena lögner, och att vi kanske skulle kunna få fira jul utan att vi förvandlar det till hatets högtid. </p>
      <p>Kanske man kanske till och med kunde önska sig lite jävla ansvar från inflytelserika kändisar?</p>
      <p><a href="https://nyheter24.se/pernilla-wahlgren">Pernilla Wahlgren<br/></a>/<br/><a href="https://nyheter24.se/sofia-wistam">Sofia Wistam<br/></a>/<br/><a href="https://nyheter24.se/karl-anders-lindahl">Karl Anders Lindahl</a></p>
      <figure>
        <a href="https://nyheter24.se/profil/karl.anders">
          <img src="https://cdn02.nyheter24.se/42e850a0024b004b00/profile/avatars/106486_1444643423.jpg"/>
        </a>
      </figure>
      <p><a href="https://nyheter24.se/profil/karl.anders">Karl Anders Lindahl </a><br/>karlanders.lindahl@nyheter24.se</p>
    </article>
  </body>
</html>