<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381192/turkiyenin-vergi-rekortmenleri-aciklandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="Türkiye'nin vergi rekortmenleri açıklandı"/>
    <meta property="og:description" content="Gelir İdaresi Başkanlığı, 2018 yılı vergi şampiyonlarını açıkladı. Gelir vergisi rekortmenlerinden ilk ikisi isimlerinin açıklanmasını istemedi..."/>
  </head>
  <body>
    <article>
      <h1>Türkiye'nin vergi rekortmenleri açıklandı</h1>
      <h2>Gelir İdaresi Başkanlığı, 2018 yılı vergi şampiyonlarını açıkladı. Gelir vergisi rekortmenlerinden ilk ikisi isimlerinin açıklanmasını istemedi...</h2>
      <address>
        <time datetime="2019-11-20T10:39:00+00:00">20 Nov 2019, 10:39</time>
      </address>
      <p>Gelir İdaresi Başkanlığı, 2018 vergilendirme dönemine ilişkin yıllık gelir vergisi ve kurumlar vergisi beyannamelerinin değerlendirilmesi sonucunda Türkiye genelinde en fazla vergi beyan eden 100 mükellef listesini açıkladı.</p>
      <p>Rekortmenlerinden ilk ikisi isimlerinin açıklanmasını istezken, 3'üncü sırada 54 milyon 169 bin 334 lirayla Mustafa Rahmi Koç yer aldı.</p>
      <p>Rahmi Koç'un ardından ilk 10'da yer alan isimler ise  Şarık Tara, Erman Ilıcak, Suna Kıraç, Mehmet Ömer Koç, Mehmet Sinan Tara ve Gönenç Gürkaynak oldu. 10. sıradaki rekortmenin ismi de açıklanmadı.</p>
      <p>
        <b>VERGİ BEYANLARINDA ARTIŞ GERÇEKLEŞTİ</b>
      </p>
      <p>Gelir vergisi beyanlarında bir önceki yıla (Mart 2017) göre, beyan edilen matrah toplamında yüzde 13,67, tahakkuk eden vergi toplamında yüzde 14,44 artış gerçekleşti. Kurumlar vergisi beyanlarında ise bir önceki yıla (Nisan 2017) göre, beyan edilen matrah toplamında yüzde 29,01, tahakkuk eden vergi toplamında yüzde 38,61 yükseliş dikkati çekti.</p>
      <p>Türkiye genelinde 2018 vergilendirme dönemi yıllık gelir vergisi beyanlarına ilişkin olarak Mart 2019'da 3 milyon 540 bin 136 mükellef tarafından yıllık gelir vergisi beyannamesi verildi.</p>
      <p>Gelir vergisi beyannameleri ile 87 milyar 914 milyon 102 bin 970 lira matrah beyanında bulunulurken, bu tutar üzerinden 23 milyar 617 milyon 67 bin 834 lira gelir vergisi tahakkuk ettirildi.</p>
      <p>
        <b>İLK 100'DE 57'SİNİN ADI GİZLİ KALDI</b>
      </p>
      <p>Gelir İdaresi Başkanlığı tarafından açıklanan vergi rekortmenlerinde ilk 100 isimden 57'sinin adı ve ödediği vergi tutarları kişilerin kendi isteğiyle açıklanmadı. </p>
      <p>Rekortmenler listesinde ilk 100'e giren kurum ve şirketlerden 27'si ise isminin açıklanmasını istemedi.</p>
      <p>
        <b>Listenin ilk 10 sırası ise şöyle:</b>
      </p>
      <p>1 TÜRKİYE CUMHURİYET MERKEZ BANKASI AŞ 10.610.547.065,28</p>
      <p>2 T.C.ZİRAAT BANKASI AŞ 2.439.822.266,92</p>
      <p>3 TÜRKİYE GARANTİ BANKASI AŞ 1.584.998.626,64</p>
      <p>4 TÜRKİYE İŞ BANKASI AŞ 1.301.239.300,62</p>
      <p>5 TÜRKİYE PETROLLERİ AO 1.266.648.883,03</p>
      <p>6 İSKENDERUN DEMİR VE ÇELİK AŞ 1.174.689.183,54</p>
      <p>7 EREĞLİ DEMİR VE ÇELİK FAB.TAŞ 966.350.079,45</p>
      <p>8 TÜRKİYE VAKIFLAR BANKASI TÜRK AO 940.253.159,58</p>
      <p>9 YAPI VE KREDİ BANKASI AŞ 754.005.586,72</p>
      <p>10 ETİ MADEN İŞLETMELERİ GENEL MÜDÜRLÜĞÜ 694.492.251,82</p>
    </article>
  </body>
</html>