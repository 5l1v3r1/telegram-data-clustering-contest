<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/gruodzio-20-aja-palangoje---enyas-songs-show-2019-1751183/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T10:04:00+00:00"/>
    <meta property="og:title" content="Gruodžio 20-ąją Palangoje - „Enyas Songs Show 2019“"/>
    <meta property="og:description" content="Reklama"/>
  </head>
  <body>
    <article>
      <h1>Gruodžio 20-ąją Palangoje - „Enyas Songs Show 2019“</h1>
      <address><time datetime="2019-11-20T10:04:00+00:00">20 Nov 2019, 10:04</time> by <a rel="author">Pranešimas spaudai.</a></address>
      <p>Reklama</p>
      <p>
        <b>Bene emocionaliausias ir į neįtikėtiną garsų bei vaizdų pasaulį nukeliantis „Enyas Songs Show 2019“ pasirodymas publikos lauks gruodžio 20 d. Palangos koncertų salėje.</b>
      </p>
      <p>Renginys, kuriame susirinkusiuosius džiugins ne viena ryški Lietuvos scenos žvaigždė, dėl savo teigiamo poveikio sulaukė ir tarptautinio pripažinimo – kitąmet jau numatytas jo turas Kinijoje.</p>
      <p>
        <b>Išskirtinė galimybė</b>
      </p>
      <p>Enya po grupės U2 yra antra populiariausia Airijos atlikėja pasaulyje. Ji <i>gyvai </i>nekoncertuoja, todėl jos angelišką balsą ir giesmes primenančius kūrinius galima išgirsti tik klausantis jos įrašų.</p>
      <p>Artėjant Kalėdoms vyksta stebuklai ir vienas jų bus Lietuvoje – užburiančios Enyos dainos skambės mūsų šalies sostinėje bei pajūryje.</p>
      <p>Koncerte nepakartojamų Enyos dainų repertuarą atliks geriausių Lietuvos primadonų komanda: 2017 m. „Eurovizijoje“ dalyvavusi ir visų širdis pavergusi dainininkė Ieva Zasimauskaitė, garsi dainininkė bei televizijos projektų dalyvė Rūta Ščiogolevaitė, džiazo atlikėja, 2011 m. taip pat atstovavusi Lietuvai „Eurovizijoje“ Evelina Sašenko, šviesiausios karmos bei angeliško vokalo Vaida Genytė.</p>
      <p>Reklama</p>
      <p>2019 m. kartu su koncerto žvaigždėmis į sceną žengs nepaprasto balso solistė Dovilė Kazonaitė – ją galima matyti bei girdėti Lietuvos nacionalinio operos ir baleto teatro scenoje atliekančią vaidmenis operose ar operetėse.</p>
      <p>Kartu su solistėmis scenoje pasirodys maestro dirigentas Donatas Katkus bei jo vadovaujamas Šv. Kristoforo kamerinis orkestras, padėsiantis atskleisti stebuklingą Enyos dainų skambesį.</p>
      <p>Originalios muzikos ir „Enyas Songs Show 2019“ aranžuočių autoriai yra koncertų muzikos prodiuseris ir atlikėjas Linas Adomaitis bei Jievaras Jasinskis.</p>
      <p>„Enyas Songs Show 2019“ suteiks peno ne tik ausims ar sielai, bet ir akims. 100 kvadratinių metrų LED ekrane žiūrovai išvys kiekvienai dainai sukurtas originalias vaizdo vizualizacijas, kurias montavo ir kūrė žymi režisierė Jurga Naraškevičiūtė.</p>
      <p>Prie užburiančių ir puikiai kalėdinius Enyos kūrinius papildančių vaizdų prisidės ir išskirtinis dainininkių stilius – juo rūpinasi žinoma Lietuvos dizainerė Daiva Urbonavičiūtė. Kiekvienai solistei yra pasiūtos išskirtinio dizaino suknelės.</p>
      <p>Specialiai šiam koncertui sukurta išskirtinai galinga apšvietimo scenografija. Jos autorius – vienas geriausių ir profesionaliausių apšvietimo scenografų Lietuvoje.</p>
      <p>Reklama</p>
      <p>Apšvietimo projektą papildys išskirtinis net 18 galingų spalvotų lazerių spektaklis.</p>
      <p>Vienu metu scenoje pasirodys daugiau nei 40 profesionalių atlikėjų. Vaizdo efektai, kiekvieno muzikos instrumento įgarsinimas ir specialiai šiam šou atrinktas Enyos dainų repertuaras suteiks geriausių emocijų pasitinkant gražiausią metų šventę – 2019 m. Kalėdas.</p>
      <p>„Enyas Songs Show 2019“ skambės dainos: „Fairytale“, „Caribbean Blue“, „Flow Sail Away“ („Orinocco Flow“), „Book Of Days“, „Celts“, „Only Time“, „Anywhere Is“, „Only If“, „Floras Secret“, „Amarantine“, „Watermark“, „Boadicea“, „Silver Inches“, „Sun In The Stream“, „Angels“, „On My Way Home“, „I Want Tomorrow“, „China Roses“, „May It Be“, „A Day Without The Rain“, „One by One“.</p>
      <p>
        <b>Neįtikėtinas efektas</b>
      </p>
      <p>„Enyas Songs Show 2019“ – tai ne tik ypatingas ir daug liaupsių ankstesniais metais sulaukęs koncertas. Jo rengėjų sprendimų unikalus šou turi ir dar vieną misiją – prisidėti prie emociškai geresnės muzikos mylėtojų savijautos.</p>
      <p>2016 m. buvo pasitelkta habilituotų gydytojų psichologų komanda, kuri su režisiere J. Naraškevičiūte atrinko <i>video </i>vaizdus, šou metu rodomus milžiniškame ekrane.</p>
      <p>Reklama</p>
      <p>Prodiuseriai siekė, jog muzikos, vaizdo ir šviesų spektaklis savotiškai įtrauktų bei atpalaiduotų žiūrovą, sukeltų jam teigiamų emocijų. Tam, kad sumanymas virstų realybe, prireikė dvejų metų.</p>
      <p>2018 m. Vilniuje, „Compensos“ koncertų salėje, jau vyko neoficialus eksperimentas – „Enyas Songs Show“ metu skirtingose vietose buvo susodinti psichologines traumas ir depresiją išgyvenantys žmonės.</p>
      <p>Terapeutai, prisijungę prie projekto, konstatavo, jog po šou minėtų asmenų psichologinė savijauta buvo daug geresnė. Kiekvienam jų po pasirodymo dovanoti koncerto videofilmai su muzika. Metų eigoje namuose žiūrint filmą ir klausantis koncerto muzikos pacientų būklė gerėjo, terapija veikė tik teigiamai ir šiandien jų būklė yra stabili.</p>
      <p>„Enyas Songs Show 2019“ organizatoriai kitais metais pradės įrengti specialius ekranus ligoninėse, o kai kurie gydytojai šią terapiją pradės taikyti kaip gydomąją priemonę depresijai ir psichologines traumas patyrusiems žmonėms gydyti. Tai bus daroma už koncerte surinktas lėšas – terapija bus dovana įvairių išgyvenimų patiriantiems žmonėms.</p>
      <p>
        <b>Koncerto istorija</b>
      </p>
      <p>„Renginys, į kurį susirenka neeilinė publika, koncertas, iš kurio klausytojai išeina patenkinti ir dar ilgai kalba apie jo kokybę bei padarytą įspūdį. Šou, kuriame viskas – aukščiausio lygio: režisūra, vaizdo projekcijos, apšvietimas, garso kokybė, užburianti muzika ir nepakartojamas lazerių šokis.</p>
      <p>Reklama</p>
      <p>Kiekviena renginio minutė yra apgalvota, o publika beveik dvi valandas pasineria į užburiančią vienalytę muzikos, šviesų ir vaizdo pasaką“, – tokie atsiliepimai viešojoje erdvėje skelbti po „Enyas Songs Show“ debiuto Lietuvoje.</p>
      <p>Šou pradėtas kurti dar 2013 m., o pirmoji jo premjera įvyko 2015 m. Vilniuje, „Siemens“ arenoje. Į premjerą susirinko daugiau kaip 6000 žiūrovų, koncertas buvo filmuojamas ir vėliau transliuojamas per nacionalinę Lietuvos televiziją. Tikslas buvo sukurti tai, ko nėra pasaulyje, išsiskirti iš kitų.</p>
      <p>Menas vystantis technologijoms tampa daugialypis, jis kelia emocijas, pastebėjus, kad šis spektaklis turi savo karmą, buvo nuspręsta jį tobulinti ir siekti dar daugiau.</p>
      <p>2015 m. koncerto investuotojai iškėlė organizatoriams tikslą – eksportuoti spektaklį į užsienio valstybes. Buvo parengtos prezentacijos daugeliu kalbų, išsiuntinėtos užklausos į didžiausias koncertus rengiančias užsienio agentūras.</p>
      <p>Su daugeliu derybos vyksta iki šiandien. Kinijos kultūros ministerija apie tris mėnesius svarstė ir nutarė finansuoti šio projekto gastroles. 2020 m. vasarą 50-ties žmonių kolektyvas turėtų skristi į šią pasakomis apipintą šalį.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ve-rekomenduoja1/skaityk-dabar/lietuves-vaikams-suteike-retus-vardus-kai-kuriuos-isgirsite-pirmakart-1744794/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/ruta-sciogolevaite-su-vyru-parduoda-nama-1738256/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/ruta-sciogolevaite-laukiasi-penktojo-vaikelio-1732913/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/evelina-sasenko-svajoti-reikia-garsiai-1684362/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/ieva-zasimauskaite-aciu-dievui-kad-turejau-angela-sarga-1683920/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/ievos-zasimauskaites-vyras-marius-metams-persikrauste-i-palanga-musu-rysys-tik-sustiprejo-1676633/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/tv-ir-radijas/ieva-po-finalo-neliudi-esu-laiminga-vieta---nesvarbu-1634802/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/tv-ir-radijas/eurovizija-laimejo-izraelis-ieva-liko-dvylikta-1634769/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>