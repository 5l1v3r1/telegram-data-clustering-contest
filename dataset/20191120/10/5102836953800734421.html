<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/20/hammeren-faller/"/>
    <meta property="og:site_name" content="Document"/>
    <meta property="article:published_time" content="2019-11-20T10:51:38+00:00"/>
    <meta property="og:title" content="Hammeren faller"/>
    <meta property="og:description" content="11. desember skal justisminister William Barr forklare seg for Senatets justiskomite, opplyser formannen, Lindsey Graham. Dermed vet vi når rapporten til ombudet for FBI og Justisdepartementet kommer."/>
  </head>
  <body>
    <article>
      <h1>Hammeren faller</h1>
      <address><time datetime="2019-11-20T10:51:38+00:00">20 Nov 2019, 10:51</time> by <a rel="author">Hans Rustad</a></address>
      <figure>
        <img src="https://www.document.no/wp-content/uploads/2019/11/william-barr-mark-weberap-13-nov-1024x720.jpg"/>
        <figcaption>
          <i>William Barr er ved slutten av sin karriere. Han har intet å tape og trenger ikke ta hensyn annet enn å gjøre jobben: Å gjenreise tilliten til det politiske systemet. Fot: Mark Weber/AP/Scanpix</i>
        </figcaption>
      </figure>
      <p>11. desember skal justisminister William Barr forklare seg for Senatets justiskomite, opplyser formannen, Lindsey Graham. Dermed vet vi når rapporten til ombudet for FBI og Justisdepartementet kommer.</p>
      <p>Michael Horowitz’ rapport skal være på 1.000 sider. Man skriver ikke en så omfattende rapport hvis det ikke er noe å sette fingeren på, bemerkes det.</p>
      <p>Det har lenge vært klart at rapporten kom til å bli en meget ubehagelig opplevelse for Demokratene og toppene i Obama-administrasjonen.</p>
      <p>Mange tror at «impeachment»-sirkuset er satt i gang for å skape så mye støy at rapporten drukner. Men høringene fenger ikke. Bare 21 prosent følger dem nøye, viste en måling som kom tirsdag. Det er ikke nok til å flytte opinionen. Tvert imot viste en annen rapport fra Rasmussen at flertallet av de som følger høringene mener at pressen er subjektiv og har tatt parti mot Trump.</p>
      <p>Tilliten til mediene i USA er på et lavmål. Kampanjen mot Trump går for full steam, akkurat som høsten 2016. Mediene lovte at Trump kom til å bli felt av spesialetterforsker Bob Mueller. Presidenten for dagens høringer, Adam Schiff, sa han hadde sett konkrete bevis for at Trump samarbeidet med russerne.</p>
      <p>Det kom ingen beklagelse eller korreksjon fra Schiff og Demokratene da Mueller sa han ikke hadde funnet noe tegn på samarbeid. De hev seg i stedet over «obstruction of Justice» og ville Trump skulle bevise sin uskyld. Dermed frakjente de Trump uskyldspresupsjonen, selve grunnlaget for rettsstaten: Enhver skal anses uskyldig inntil det motsatte er bevist. Demokratene sa det motsatte: Bevis din uskyld! og anti-Trump-mediene leet ikke på et øyelokk.</p>
      <p>
        <b>Resistance</b>
      </p>
      <p>Den som tar et oppgjør med denne tenkningen er justisministeren. Sist fredag holdt han et foredrag der han sa at Trumps motstandere nektet å akseptere valgresultatet. I stedet lanserte de noe de kalte Resistance. – Det er slike begrep man bruker når man vil bekjempe en militær okkupasjon, sa Barr. -Dette truer forfatningen, sa han.</p>
      <p>Demokratene og mediene har rettet sitt skyts mot Barr siden han våget å si at han ville se nærmere på hva grunnlaget var for den kontraetterretningen som FBI startet i juli 2016, kort etter at de frikjente Hillary Clinton for epostskandalen.</p>
      <p>Demokratene begynte å flytte seg urolig på stolene.</p>
      <p>I en høring i Kongressen gikk Barr et skritt lenger og sa at det hadde foregått spionasje mot Trump-kampanjen, ikke fra russernes side, men fra føderale myndigheter. Uroen vokste, ikke bare blant politikerne, men alle tjenestemenn som har deltatt i kampanjen for å få avsatt Trump.</p>
      <p>I et nytt intervju sa Barr at jo mer han fikk vite, jo flere spørsmål satt han igjen med. Underforstått: De ville han ha svar på.</p>
      <p>Barr signaliserte at det kom til å komme en opprydning. Folk som tidligere CIA-sjef John Brennan, tidligere Director of National Intelligence, James Clapper og tidligere toppsjef og nestkommanderende for FBI, James Comey og Andrew McCabe, ligger tynt an.</p>
      <p>Det gjør også mediene som har ansatt dem som ekspertkommentatorer. McCabe ble sparket fra FBI for å lyve under ed, og mistet pensjonen, likevel blir han ansatt av CNN.</p>
      <p>Dermed har mediene bundet seg selv til masten. Hvis Obamas toppsjikt går ned, går også de ned.</p>
      <p>Samrøret – collusion – er åpenbart.</p>
      <p>Barr sa noe annet sist fredag: Resistance-bevegelsen har brukt «alle midler» for å nå sitt mål: Å velte en duly elected (gyldig valgt) president for Amerikas Forente Stater.</p>
      <p>I valgkampen reagerte Hillary voldsomt da Trump sa at han ikke ville love å respektere utfallet, han ville se det an.</p>
      <p>Det gikk ikke lang tid før Hillary offisielt sa hun sluttet seg til Resistance. Dens slagord var en slags moderne utgave av dolstøtslegenden, den som sa at tyskerne ble forrådt innenfra under første verdenskrig, derav nederlaget. Demokratene og mediene sa det var Putin som hadde gitt Trump seieren. Han var en illegitim president.</p>
      <p>Alt Demokratene og mediene har foretatt seg har som siktemål å få ham fjernet. Det er bare noen dager siden Speaker of the House, Nancy Pelosi, sa det beste hadde vært om han trakk seg frivillig.</p>
      <p>Problemet er bare at velgerne ikke er enige. Det pågende sirkuset i etterretningskomiteen i Representantenes hus gjør heller ikke inntrykk på dem: De får ikke tak i hva det er som er så alvorlig at presidenten skal stilles for riksrett.</p>
      <p>Adam Schiff sørger for å skape dissonans ved for åpent kamera å klubbe ned Republikanere som forsøker å si noe, selv om det bare er til dagsorden. I tillegg kommer at han nekter å godta vitner som Republikanerne vil føre.</p>
      <p>Midt i en utspørring bryter han eller advokaten til vitnet av en Republikaner og sier at det spørsmålet får ikke vitnet lov å svare på, da det kan avsløre hvem «varsleren» er. Dette veto-kortet bruker Schiff og advokatene hyppig, og det kan selvfølgelig brukes for å blokkere alle spørsmål som er ubehagelige for Demokratene.</p>
      <p>Ingenting av dette kommer frem i norske medier. De er like oppsatt på å felle Trump som Washington Post og CNN.</p>
      <p>Men første uke i desember kommer Horowitz-rapporten, og hvis den blir så eksplosiv som ryktene sier, vil norske medier få et enda større problem enn da Mueller-rapporten ble lagt frem.</p>
      <p>Norsk medier lot som ingenting. I deres øyne betød ikke det at bevis på collusion ikke ble funnet at Trump ikke var i lomma på Putin. De var med på å stille uskyldspresumpsjonen på hodet.</p>
      <p>Norske medier har gjort seg skyldig i det samme som de amerikanske: De starter med konklusjonen: Trump er skyldig, og går deretter ut og leter etter bevis. Når de ikke finner det, skyver de skylden over på Trump og ber ham bevise sin uskyld. Når han ikke kan gjøre det (ingen kan bevise en negativ), sier de det viser at han er skyldig.</p>
      <h3>Støtt Document</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/07/25/mueller-horingen-avslorer-et-land-i-dyp-krise/"/>
        <a href="https://www.document.no/2019/10/07/varsler-no-2-et-velregissert-spill/"/>
        <a href="https://www.document.no/2019/04/11/ntb-stiller-diagnose-pa-seg-selv-ikke-trump/"/>
        <a href="https://www.document.no/2019/06/26/bob-mueller-moter-for-kongressen-17-juli/"/>
        <a href="https://www.document.no/2019/02/07/nar-utgangspunktet-er-som-galest/"/>
        <a href="https://www.document.no/2019/02/28/nar-vet-man-om-en-logner-snakker-sant/"/>
        <a href="https://www.document.no/2019/10/25/den-dype-stat-star-foran-et-stort-nederlag/"/>
        <a href="https://www.document.no/2019/03/24/mueller-var-en-dekkoperasjon-for-a-skjule-undergravingen-av-trump/"/>
        <a href="https://www.document.no/2019/05/01/new-york-times-rorer-rundt-i-collusionygryta-ingen-rok-uten-ild/"/>
        <a href="https://www.document.no/2019/07/24/jim-jordan-tar-rotta-pa-mueller/"/>
      </related>
    </article>
  </body>
</html>