<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919005/%D8%B1%D8%A8%DB%8C%D8%B9%DB%8C-%D9%85%D8%B1%D8%AF%D9%85-%DA%86%D9%86%D8%AF-%D9%85%D8%A7%D9%87%DB%8C-%D8%B5%D8%A8%D9%88%D8%B1%DB%8C-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D9%86%D8%AF-%D9%82%D8%B1%D8%A7%D8%B1-%D9%86%DB%8C%D8%B3%D8%AA-%D9%82%DB%8C%D9%85%D8%AA-%DA%AF%D8%A7%D8%B2%D9%88%D8%A6%DB%8C%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-20T10:00:45+00:00"/>
    <meta property="og:title" content="ربیعی:مردم چند ماهی صبوری داشته باشند/قرار نیست قیمت گازوئیل افزایش یابد"/>
    <meta property="og:description" content="سخنگوی دولت گفت: طرح حمایت معیشتی در قوانین بودجه سالانه پایدار خواهد بود و این طرح ادامه خواهد داشت."/>
  </head>
  <body>
    <article>
      <h1>ربیعی:مردم چند ماهی صبوری داشته باشند/قرار نیست قیمت گازوئیل افزایش یابد</h1>
      <address><time datetime="2019-11-20T10:00:45+00:00">20 Nov 2019, 10:00</time> by <a rel="author">محسن فرامرزی</a></address>
      <p>سخنگوی دولت گفت: طرح حمایت معیشتی در قوانین بودجه سالانه پایدار خواهد بود و این طرح ادامه خواهد داشت.</p>
      <p>به گزارش ایسنا، علی ربیعی در حاشیه جلسه امروز دولت در پاسخ به این پرسش که طرح معیشتی تا چه زمانی ادامه می‌یابد، اظهار کرد: طرح معیشتی «تا» ندارد و این طرح ادامه خواهد یافت. این طرح اکنون قانون برنامه ششم و مصوبه دولت را دارد و برای اجماع عمومی هم مصوبه سران قوا را دارد و در قوانین بودجه سالانه هم پایدار خواهد ماند.</p>
      <p>وی ادامه داد: هر وقت منابع جدیدتری به دست آوریم، بیشتر کسری طرح حمایت معیشتی را جبران می‌کند.</p>
      <p>سخنگوی دولت درباره میزان اختصاص بنزین سهمیه‌ای برای خودروهای شخصی خاطرنشان کرد: تعیین 60 لیتر منطق علمی داشته است. 60 لیتر برای روستاها و شهرهای کوچک کفایت می‌کند. من از مردم خواهش می‌کنم چند ماهی صبوری داشته باشند، زیرا با کنترل قیمت‌هایی که ما انجام می‌دهیم اثرات این طرح را متوجه خواهند شد.</p>
      <p>ربیعی همچنین گفت: قرار نیست به قیمت گازوئیل افزوده شود.</p>
      <p>ادامه دارد</p>
    </article>
  </body>
</html>