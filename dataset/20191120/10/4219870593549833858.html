<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831279-Do-smrti-je-grizli-po-trupu-glavi-i-rukama-Trudnicu-29-ubio-copor-pasa-dok-je-setala-svoje-ljubimce"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="Do smrti je grizli po trupu, glavi i rukama: Trudnicu (29) ubio čopor pasa dok je šetala svoje ljubimce"/>
    <meta property="og:description" content="Telo 29-godišnjakinje otkriveno je u subotu"/>
  </head>
  <body>
    <article>
      <h1>Do smrti je grizli po trupu, glavi i rukama: Trudnicu (29) ubio čopor pasa dok je šetala svoje ljubimce</h1>
      <address><time datetime="2019-11-20T10:30:00+00:00">20 Nov 2019, 10:30</time> by <a rel="author">Novosti online</a></address>
      <p>
        <b>Telo 29-godišnjakinje otkriveno je u subotu</b>
      </p>
      <p>TRUDNU Francuskinju ubili su tokom lova na jelene psi u šumi na severu Francuske, objavila je lokalna policija.</p>
      <p>Umrla je posle "nekoliko ugriza na udovima i glavi", rekao je tužitelj Frederik Trinh, a prenosi Bi-bi-si.</p>
      <p>Telo 29-godišnjakinje koja je šetala vlastite pse otkriveno je u subotu u blizini grada Viler-Kotre, koji se nalazi 90 kilometara severoistočno od Pariza.</p>
      <p>
        <b>UGRIZI PO GLAVI, TRUPU I RUKAMA</b>
      </p>
      <related>
        <a href="http://www.novosti.rs/vesti/beograd.74.html:830743-Pas-bio-na-lancu-a-ujeo-za-lice-desetogodisnje-dete"/>
      </related>
      <p>Obdukcija je pokazala da je žrtva zadobila ugrize po trupu, glavi i rukama, a neki ugrizi su nastali i posle njene smrti. Prema informacijama tužilaštva, trudnica je zvala telefonom supruga kako bi mu javila da se brine da će da je napadne gomila pasa.</p>
      <p>Depositphotos</p>
      <figure>
        <img src="http://www.novosti.rs/upload/images/2019b//11/20/Depositphotos_220701478_xl-.jpg"/>
      </figure>
      <p>
        <b>OGLASILA SE I GLUMICA BRIŽIT BARDO</b>
      </p>
      <p>Tragična smrt trudnice dogodila se u vreme lova na jelene, piše lokalni list Le Courier Pikard.</p>
      <p>Glumica Brižit Bardo, predsednica Udruženja za zaštitu životinja, pozvala je francuske vlasti da odmah ukinu "sva odobrenja za lov za ovu sezonu".</p>
      <p>Francusko lovačko udruženje navelo je u saopštenju kako nema dokaza "da su lovački psi uzrokovali smrt ove žene".</p>
      <p>(index.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:830504-Komsijski-staford-je-krenuo-ka-nama-podmetnula-sam-ruku-da-odbranim-unuke-Mira-Drakulic-bila-je-sa-troje-malisana-u-setnji-kada-ih-je-napao-pas"/>
        <a href="http://www.novosti.rs/vesti/planeta.299.html:830562-Psi-rastrgli-vojnika-Po-telu-imao-veliki-broj-ujeda"/>
        <a href="http://www.novosti.rs/vesti/srbija.73.html:828027-Uzas-u-Novom-Pazaru-Domacin-je-cuo-lavez-pasa-istrcao-je-iz-kuce-zatekao-je-strasan-prizor-u-svom-toru-UZNEMIRUJUCI-FOTO"/>
        <a href="http://www.novosti.rs/vesti/srbija.73.html:818495-NAPADA-PASA-LUTALICA-Izujedali-zenu-sa-detetom-u-rukama"/>
      </related>
    </article>
  </body>
</html>