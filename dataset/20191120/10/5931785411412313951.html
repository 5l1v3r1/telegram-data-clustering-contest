<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/lebron-uspeo-ono-sto-niko-nikad-nije-gle-cuda-pobedili-i-voriorsi-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T10:42:34+00:00"/>
    <meta property="og:title" content="Lebron uspeo ono što niko nikad nije, gle čuda, pobedili i Voriorsi [VIDEO]"/>
    <meta property="og:description" content="Pored meča Sakramento Kingsa i Finiks Sansa, odigrano je još tri duela u noći između utorka i srede u NBA ligi. Kao vino, tako bi smo mogli da opišemo ono što Lebron Džejms radi u ovoj sezoni NBA lige. U toku noći, ,,kralj“ je pomerio granicu i uspeo nešto što niko nikada nije. On je […]"/>
  </head>
  <body>
    <article>
      <h1>Lebron uspeo ono što niko nikad nije, gle čuda, pobedili i Voriorsi [VIDEO]</h1>
      <address><time datetime="2019-11-20T10:42:34+00:00">20 Nov 2019, 10:42</time> by <a rel="author">Nemanja</a></address>
      <p>Pored meča <a href="https://www.sportskacentrala.com/2019/11/20/srbi-nose-kingse-bogdan-se-razgoropadio-bjelica-ga-pratio-video/">Sakramento Kingsa i Finiks Sansa</a>, odigrano je još tri duela u noći između utorka i srede u <a href="https://www.sportskacentrala.com/tag/nba/">NBA</a> ligi.</p>
      <p>Kao vino, tako bi smo mogli da opišemo ono što Lebron Džejms radi u ovoj sezoni NBA lige. U toku noći, ,,kralj“ je pomerio granicu i uspeo nešto što niko nikada nije. On je u trijumfu Los Anđeles Lejkersa nad Oklahoma siti Tanderima (112:107) upisao tripl-dabl sakupivši 25 poena, 11 skokova i 10 asistencija. Tako je Lebron uspeo da zabeleži tripl-dabl i protiv svakog tima u NBA ligi u svojoj karijeri. Izvanrednu rolu imao je i Entoni Dejvis sa 34 poena, dok se u ekipi Tandera istakao Denis Šroder sa 31 poenom.</p>
      <figure>
        <iframe src="https://www.youtube.com/embed/QKVW3cOXVwc" width="560" height="315" data-service="Youtube" scrolling="no"/>
      </figure>
      <p>Posle sedam utakmica, konačno su pobedili i Golden stejt Voriorsi. Ko bi rekao da će se o njima ove sezone pisati na ovakav način nakon poslednjih pet godina. Treću pobedu u kampanji, Voriorsi su zabeležili protiv Memfis Grizlisa na gostovanju rezultatom 114:95. Ekipa Stiva Kera je dominirala na ovoj utakmici i u jednom momentu imala i +23 u svoju korist. Za njihov trijmuf pobrinuli su se Alek Bruks sa 29 poena i Glen Robinson sa 20. Sjajni ruki Dža Morent ponovo je bio najbolji u ekipi Memfisa sa 20 poena. Srpski igrač Marko Gudurić odigrao je šest minuta na ovom meču, koji je završio bez postignutog poena sa jednim uhvaćenom loptom.</p>
      <figure>
        <iframe src="https://www.youtube.com/embed/ZAgzuUTuam4" width="560" height="315" data-service="Youtube" scrolling="no"/>
      </figure>
      <p>Veliku pažnju tamošnje javnosti izazvao je meč Nju Orleans Pelikansa i Portland Trajlblejzersa (115:104), pre svega zbog povratka Karmela Entonija, koji je zaigrao posle godinu dana bez angažmana. Bilo je neizvesno sve do sredine treće deonice, kada su se Pelikansi odvojili i ugrabili trijumf na ovom susretu. Džru Holidej sa 22 i Brendon Ingram sa 21 poenom predovidli su domaće, dok je Si-Džej Mekolum bio najefikasniji u sastavu Portlanda. Pomenuti Karmelo Entoni je u svom debitantskom meču za Trajlblejzerse postigao 10 poena.</p>
      <figure>
        <iframe src="https://www.youtube.com/embed/lf_t6s-zAGk" width="560" height="315" data-service="Youtube" scrolling="no"/>
      </figure>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/melo-se-zvanicno-vratio-u-nba/"/>
        <a href="https://www.sportskacentrala.com/2019/11/18/vucevic-i-harden-obelezili-proteklu-nedelju-u-nba-ligi/"/>
        <a href="https://www.sportskacentrala.com/2019/11/18/nba-potezi-kralj-na-celu-tu-je-i-bjelica-video/"/>
        <a href="https://www.sportskacentrala.com/2019/11/18/jokicu-srpski-okrsaj-odlicni-vucevic-inspirisani-dzejms-video/"/>
        <a href="https://www.sportskacentrala.com/2019/11/15/melo-se-vratio-u-nba-ligu/"/>
        <a href="https://www.sportskacentrala.com/2019/11/14/lejkersi-lako-sa-posrnulim-voriorsima-ostin-rivers-izbacio-oca-sa-parketa/"/>
        <a href="https://www.sportskacentrala.com/2019/11/14/vece-karijere-marka-gudurica-grizlisi-slavili-u-poslednjoj-sekundi/"/>
        <a href="https://www.sportskacentrala.com/2019/11/13/lejkersi-slavili-u-arizoni-pobede-filadelfije-i-majamija-video/"/>
        <a href="https://www.sportskacentrala.com/2019/11/13/sjajne-role-bogdana-i-belog-jokic-dobar-u-porazu-denvera-video/"/>
      </related>
    </article>
  </body>
</html>