<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/nem-hasznal-tobb-gumilovedeket-a-chilei-rendorseg-1880172/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T10:32:00+00:00"/>
    <meta property="og:title" content="Nem használ több gumilövedéket a chilei rendőrség"/>
    <meta property="og:description" content="A chilei rendőrség felfüggeszti a gumilövedék használatát."/>
  </head>
  <body>
    <article>
      <h1>Nem használ több gumilövedéket a chilei rendőrség</h1>
      <address><time datetime="2019-11-20T10:32:00+00:00">20 Nov 2019, 10:32</time> by <a rel="author">MTI</a></address>
      <p>A chilei rendőrség szerdán bejelentette, felfüggeszti a gumilövedék használatát, ami az elmúlt hetekben több tüntetőnél komoly szemsérüléseket okozott. Mario Rozas chilei rendőrfőnök a döntést „elővigyázatossági okokkal” indokolta.</p>
      <p>Korábban a hatóságok hangsúlyozták, hogy gumilövedéket használnak, ám a Chilei Egyetem vizsgálata szerint a golyóknak valójában csak a 20 százaléka gumi, a többi összetevője – például a bárium-szulfát – viszont lényegesebben súlyos sérülésekért is felelős.</p>
      <figure>
        <img src="https://www.vg.hu/wp-content/uploads/2019/11/Download23.jpg"/>
        <figcaption>Fotó: MTI/EPA/EFE/Elvis González</figcaption>
      </figure>
      <p>A gumilövedéket az 1970-es években használták először. A brit hatóságok fejlesztették ki az észak-írországi zavargások megfékezésére. A korszerű gumilövedékek azonban már nem gumiból vannak, mert a gumi a kilövést követően ellenőrizhetetlenül pattog.</p>
      <p>Chilében lassan egy hónapja tartanak a kormány és a társadalmi egyenlőtlenségek elleni megmozdulások, amelyek diáktüntetésként kezdődtek október közepén az oktatás, az egészségügy és a nyugdíjrendszer átalakítását követelve. Azóta azonban elfajultak az események, már 20 ember meghalt, és több mint kétezren megsebesültek.</p>
    </article>
  </body>
</html>