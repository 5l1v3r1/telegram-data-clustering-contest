<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936296-gunhild-stordalen-far-lyxgava-av-petter-efter-skilsmassan"/>
    <meta property="og:site_name" content="Nyheter24"/>
    <meta property="article:published_time" content="2019-11-20T10:18:47+00:00"/>
    <meta property="og:title" content="Gunhild Stordalen får lyxgåva av Petter efter skilsmässan"/>
    <meta property="og:description" content="Att Gunhild Stordalen inte går lottlös efter skilsmässan från Petter Stordalen visste vi redan. Men hon har dessutom en trevlig bonus att njuta av och en riktigt lyxgåva..."/>
  </head>
  <body>
    <article>
      <h1>Gunhild Stordalen får lyxgåva av Petter efter skilsmässan</h1>
      <address><time datetime="2019-11-20T10:18:47+00:00">20 Nov 2019, 10:18</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Att Gunhild Stordalen inte går lottlös efter skilsmässan från Petter Stordalen visste vi redan. Men hon har dessutom en trevlig bonus att njuta av och en riktigt lyxgåva...</b>
      </p>
      <p>År 2006 träffades den norska miljardären <b>Petter Stordalen</b>, 56, och <b>Gunhild Stordalen</b>, 40. Sommaren 2010 gifte sig.</p>
      <p>Men efter 14 år tillsammans gick paret den 10 november ut och berättade att de separerar.</p>
      <p>"Det känns konstigt att berätta om något så privat, men för att undvika rykten och spekulation väljer vi att vara öppna", skrev de i ett gemensamt pressmeddelande.</p>
      <figure>
        <img src="https://cdn01.nyheter24.se/7148686c03d802dc05/2019/11/11/1592436/gunhild_petter_stordalen.jpg"/>
        <figcaption>Gunhild och Petter Stordalen skiljer sig efter 14 år tillsammans. Här ser vi paret på en premiär i Oslo år 2008. Bildkälla: Stella Pictures.</figcaption>
      </figure>
      <h3>106 miljoner – och en trevlig bonus...</h3>
      <p>Petter Stordalen har en förmögenhet på 14 miljarder kronor, och vid skilsmässan så kommer inte Gunhild gå lottlös. Enligt norska VG så får Gunhild hela 106 miljoner kronor vid en skilsmässa.</p>
      <p>Summan gäller oavsett vem som har tagit initiativ till skilsmässan.</p>
      <figure>
        <img src="https://cdn03.nyheter24.se/4a5dd55303d802dc05/2019/11/11/1592438/petter_stordalen_gunhild.jpg"/>
        <figcaption>Gunhild får 106 miljoner kronor efter skilsmässan. Bildkälla: Stella Pictures.</figcaption>
      </figure>
      <p>Men det är inte det "enda" som Gunhild får. Petter och hans barn kommer fortsätta att pumpa in pengar i Gunhilds stora miljösatsning EAT.</p>
      <p>Enligt norska VG har Petter Stordalen under åren redan investerat hundratals miljoner i Gunhilds projekt – och mer ska det bli.</p>
      <figure>
        <img src="https://cdn02.nyheter24.se/f06588eb03d802dc05/2019/11/20/1593672/victoria_gunhild_petter.jpg"/>
        <figcaption>Kronprinsessan Victoria, Gunhild och Petter Stordalen på EAT-konferens sommaren 2018 i Stockholm. Bildkälla: Christine Olsson/TT Bild</figcaption>
      </figure>
      <p>EAT är Gunhild Stordalens livsverk. Målet med EAT är att skapa en mer hållbar och hälsosam matindustri.</p>
      <h3>Får drömvåning i Oslo</h3>
      <p>Tidigare bodde Gunhild och Petter i en en enorm villa i området Bygdøy. Villan bjuder på en magnifik utsikt över Oslofjorden. </p>
      <p>Petter köpte villan 1997 och har sedan dess renoverat den 1 200 kvadratmeter stora villan. Idag är Stordalens villa värderad till cirka 100 miljoner kronor.</p>
      <figure>
        <img src="https://cdn03.nyheter24.se/69b5e97a03d802dc05/2019/11/20/1593674/stordalen_hem.jpg"/>
        <figcaption>Petter Stordalens lyxhus på Bygdøy. Bildkälla: Cornelius Poppe/TT Bild</figcaption>
      </figure>
      <p>Där kommer alltså inte Gunhild bo kvar efter skilsmässan. Men hon kommer inte behöva börja leta efter små kyffen på Blocket bara för det. </p>
      <p>Petter har nämligen köpt en modern lyxvåning i centrala Oslo till Gunhild på över 200 kvadratmeter, skriver <a href="https://www.vg.no/nyheter/innenriks/i/WbXMLG/gunhild-stordalen-faar-leilighet-og-eat-millioner-oppaa-gullavtale">VG.</a></p>
      <p>En lägenhet av den storleken i centrala Oslo kostar mellan 12-20 miljoner kronor. Vi gissar att Petter inte har snålat.  <br/><a href="https://nyheter24.se/petter-stordalen">Petter Stordalen</a></p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>