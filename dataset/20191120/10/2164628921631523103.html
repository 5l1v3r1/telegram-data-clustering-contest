<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42910_Na-Bukovini-pratsivnik-SBU-ta-yoho-spilnik-vimahali-vid-cholovika-5-tisyach-dolariv"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-20T10:36:00+00:00"/>
    <meta property="og:title" content="На Буковині працівник СБУ та його спільник вимагали від чоловіка 5 тисяч доларів"/>
    <meta property="og:description" content="Обвинувачені шляхом обману отримав від потерпілого 5000 доларів США. До суду скерували обвинувальний акт щодо старшого оперуповноважено"/>
  </head>
  <body>
    <article>
      <h1>На Буковині працівник СБУ та його спільник вимагали від чоловіка 5 тисяч доларів</h1>
      <address>
        <time datetime="2019-11-20T10:36:00+00:00">20 Nov 2019, 10:36</time>
      </address>
      <p>
        <b>Обвинувачені шляхом обману отримав від потерпілого 5000 доларів США.</b>
      </p>
      <p>До суду скерували обвинувальний акт щодо старшого оперуповноваженого відділу Управління Служби безпеки України в Чернівецькій області та його спільника - цивільної особи. Їх обвинувачують у шахрайстві - заволодінні 5 тисячами доларів США, - повідомляє прес-служба Державного бюро розслідувань.</p>
      <p>Досудовим розслідуванням встановили, що правоохоронець разом із спільником видавали себе за співробітників Державного бюро розслідувань. Шляхом обману вони отримали від потерпілого 5000 доларів США за, нібито, вирішення питання про непритягнення його до кримінальної відповідальності за операції з криптовалютою.</p>
      <p>У разі відмови від сплати коштів, обвинувачені обіцяли припинити підприємницьку діяльність особи, оскільки, за їх словами, Державне бюро розслідувань має можливості відслідковувати усі операції з криптовалютами.</p>
      <p>Обвинуваченим кваліфікували заволодіння чужим майном шляхом обману та зловживання довірою (шахрайство), вчиненому за попередньою змовою групою осіб, що завдало значної шкоди потерпілому (ч. 2 ст. 190 Кримінального кодексу України). У разі доведення вини, правоохоронцю і його спільнику загрожує покарання у вигляді штрафу від п`ятдесяти до ста неоподатковуваних мінімумів доходів громадян або виправні роботи на строк від одного до двох років, або обмеження волі на строк до п`яти років, або позбавлення волі на строк до трьох років.</p>
      <p>
        <i>Фото ілюстративне</i>
      </p>
    </article>
  </body>
</html>