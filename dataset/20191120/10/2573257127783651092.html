<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/627055-627055"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T10:25:57+00:00"/>
    <meta property="og:title" content="Disservizi Vodafone, TIM, Wind Tre e Iliad, come scoprirli in tempo reale"/>
    <meta property="og:description" content="La tua linea Vodafone, Iliad, Wind Tre o TIM sta subendo un disservizio? Puoi scoprire in tempo reale cosa sta succedendo con DownDetector."/>
  </head>
  <body>
    <article>
      <h1>Disservizi Vodafone, TIM, Wind Tre e Iliad, come scoprirli in tempo reale</h1>
      <h2>La tua linea Vodafone, Iliad, Wind Tre o TIM sta subendo un disservizio? Puoi scoprire in tempo reale cosa sta succedendo con DownDetector.</h2>
      <address><time datetime="2019-11-20T10:25:57+00:00">20 Nov 2019, 10:25</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-19T165757.264.png"/>
      </figure>
      <p>Piace definirsi come il <b>Meteorologo del mondo digitale</b>, perché mostra in tempo reale cosa sta accadendo nel mondo dei servizi, ed offre <b>informazioni di stato</b> legati alle <b>compagnie telefoniche</b>, ai provider di Internet, ai servizi online, ma anche delle linee aeree e dei trasporti pubblici.</p>
      <p>Si chiama <a href="https://downdetector.it/"><b>DownDetector</b></a> ed è diventato, ad oggi, uno dei principali punti di riferimento di tantissimi utenti quando <b>il servizio offerto dal proprio operatore telefonico</b> è affetto da <b>un’interruzione</b> che causa il malfunzionamento della propria linea.</p>
      <p>Questo tool, infatti,<b> raccoglie le informazioni da una serie di fonti</b>, ed analizzando tutti questi dati riesce poi a determinare l’eventuale inoperosità del servizio. Tra le fonti analizzate, anche i post condivisi su Twitter e su Facebook dagli utenti che lamentano un qualche problema.</p>
      <h3>Come funziona DownDetector, il meteorologo del mondo digitale</h3>
      <p>All’interno della pagina dedicata ad una determinata società, come potrebbe essere Vodafone, TIM, Wind Tre o <a href="https://www.tecnoandroid.it/telefonia/operatori-telefonici/iliad">Iliad</a>, viene mostrato un<b> grafico</b> che raccoglie il numero delle <b>segnalazioni ricevute</b>. Sotto il grafico, <b>gli utenti possono lasciare un commento</b> qualora anche loro stessero riscontrando un problema, fornendo dettagli ed informazioni che possono essere utile sia agli altri utenti, sia alla compagnia stessa, che può in questo modo capire quanto sia grave il problema e quanto sia necessario intervenire subito.</p>
      <p>Dando un’occhiata veloce ai grafici di <b>DownDetector</b>, notiamo che nelle ultime ore <b>TIM </b>ha sofferto di <b>alcuni problemi legati soprattutto ad Internet fisso</b> in diverse zone d’Italia, mentre il disservizio di<b> Vodafone</b> degli ultimi giorni sembra essere legato alla <b>telefonia mobile</b>. Insomma, uno strumento davvero molto utile per conoscere in tempo reale cosa sta succedendo alla propria linea telefonica.</p>
    </article>
  </body>
</html>