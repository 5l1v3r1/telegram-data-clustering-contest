<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103263/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T10:27:52+00:00"/>
    <meta property="og:title" content="У МЗС задумали велику нараду послів для пояснення стратегії щодо РФ"/>
    <meta property="og:description" content="У МЗС України є ідея провести наприкінці грудня велику нараду послів – зібрати у Києві всіх чинних (і, ймовірно, низку наступних) послів України, щоб пояснити їм, якою є стратегія Києва у протидії агресії РФ, зокрема на Донбасі. "/>
  </head>
  <body>
    <article>
      <h1>У МЗС задумали велику нараду послів для пояснення стратегії щодо РФ</h1>
      <address>
        <time datetime="2019-11-20T10:27:52+00:00">20 Nov 2019, 10:27</time>
      </address>
      <p>У МЗС України є ідея провести наприкінці грудня велику нараду послів – зібрати у Києві всіх чинних (і, ймовірно, низку наступних) послів України, щоб пояснити їм, якою є стратегія Києва у протидії агресії РФ, зокрема на Донбасі. </p>
      <p>Про це йдеться у <b><a href="https://www.eurointegration.com.ua/articles/2019/11/20/7103234/">статті </a></b>"Європейської правди".</p>
      <p>Поки що ця зустріч не затверджена. Схоже, що остаточна згода з’явиться після "нормандської зустрічі" (або ж тоді, коли наслідки цієї зустрічі нарешті можна буде передбачити). </p>
      <p>Також незабаром буде звільнено та призначено близько <b><a href="https://www.eurointegration.com.ua/news/2019/11/20/7103265/">20 керівників посольств, </a></b>що пояснює потребу запросити наступних послів.</p>
      <p>За даними ЄП, багатьом дипломатам, навіть послам України бракує розуміння стратегії офіційного Києва. Доводилося чути запитання: до якої міри можна критикувати РФ, щоби не отримати догану від Банкової, адже такий випадок вже був?</p>
      <p>Детальніше читайте у статті <b><a href="https://www.eurointegration.com.ua/articles/2019/11/20/7103234/">"Зовнішній Зе: хто формує міжнародну політику президента Зеленського".</a></b></p>
    </article>
  </body>
</html>