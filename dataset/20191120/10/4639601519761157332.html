<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/inbox/metanasteytiko-me-poio-tropo-i-kyvernisi-tha-aposymforisei-ta-nisia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T10:06:39+00:00"/>
    <meta property="og:title" content="Μεταναστευτικό: Με ποιό τρόπο η κυβέρνηση θα αποσυμφορήσει τα νησιά"/>
    <meta property="og:description" content="Τον πλήρη σχεδιασμό της κυβέρνησης για την αντιμετώπιση του μεταναστευτικού/προσφυγικού προβλήματος ανακοινώνουν σήμερα ο κυβερνητικός εκπρόσωπος Στέλιος Πέτσας και ο υφυπουργός Άμυνας- ειδικός συντονιστής για το μεταναστευτικό Αλκιβιάδης Στεφανής. Στόχος των μέτρων που θα ανακοινωθούν είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι"/>
  </head>
  <body>
    <article>
      <h1>Μεταναστευτικό: Με ποιό τρόπο η κυβέρνηση θα αποσυμφορήσει τα νησιά</h1>
      <h2>Τον πλήρη σχεδιασμό της κυβέρνησης για την αντιμετώπιση του μεταναστευτικού/προσφυγικού προβλήματος ανακοινώνουν σήμερα ο κυβερνητικός εκπρόσωπος Στέλιος Πέτσας και ο υφυπουργός Άμυνας- ειδικός συντονιστής για το μεταναστευτικό Αλκιβιάδης Στεφανής. Στόχος των μέτρων που θα ανακοινωθούν είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι […]</h2>
      <address><time datetime="2019-11-20T10:06:39+00:00">20 Nov 2019, 10:06</time> by <a rel="author">ΤοΒΗΜΑ Team</a></address>
      <p>Πέντε κλειστά προαναχωρησιακά κέντρα περιλαμβάνει ο νέος σχεδιασμός μεταναστευτικής πολιτικής που προωθεί η κυβέρνηση.</p>
      <p>Οι κλειστές αυτές δομές θα λειτουργήσουν σε Λέσβο, Χίο και Σάμο, τα τρία νησιά που έχουν σηκώσει τα τελευταία χρόνια το μεγαλύτερο βάρος αλλά και στα νησιά της Λέρου και της Κω.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Ειδικότερα,</p>
      <p>– Στη Λέσβο θα κλείσει εν ευθέτω χρόνο η Δομή που λειτουργεί σήμερα στη Μόρια και θα αντικατασταθεί μία νέα κλειστή η οποία θα λειτουργήσει ως Προαναχωρησιακό Κέντρο και Κέντρο Υποδοχής και Ταυτότητας (ΚΥΤ). Η χωρητικότητά της θα είναι της τάξεως των 5.000 μεταναστών και άνω.</p>
      <p>– Στη Χίο επίσης θα κλείσει η Δομή που λειτουργεί μέχρι σήμερα στη ΒΙΑΛ   (κοντά στο χ. Χαλκείο) και θα αντικατασταθεί και αυτή από  νέα κλειστή δομή η οποία θα λειτουργήσει ως Προαναχωρησιακό Κέντρο και Κέντρο Υποδοχής και Ταυτότητας (ΚΥΤ). Η χωρητικότητά της θα είναι επίσης όπως και της Λέσβου της τάξεως των 5.000 μεταναστών και άνω.</p>
      <p>– Στη Σάμο θα κλείσει το Κέντρο Υποδοχής και Ταυτότητας που λειτουργεί σήμερα στο Βαθύ και η Δομή που ήδη βρίσκεται υπό κατασκευή θα επεκταθεί και θα λειτουργήσει και αυτή ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότηας 5.000 μεταναστών και πλέον.</p>
      <p>-Στην Κω θα μετασχηματιστεί η υπάρχουσα Δομή σε Κλειστή και θα λειτουργήσει ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ) αλλά η χωρητικότητά της θα περιοριστεί στα 2.000 άτομα μεταναστών.</p>
      <p>-Τέλος, η υπάρχουσα Δομή της Λέρου θα λειτουργήσει και αυτή ως Κλειστή και ως  ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ) και θα μπορεί να φιλοξενήσει περί τους 1.000 μετανάστες.</p>
      <p>Τον  σχεδιασμό της κυβέρνησης για την αντιμετώπιση του μεταναστευτικού/προσφυγικού προβλήματος ανακοίνωσε ο κυβερνητικός εκπρόσωπος Στέλιος Πέτσας και ο υφυπουργός Άμυνας- ειδικός συντονιστής για το μεταναστευτικό Αλκιβιάδης Στεφανής.</p>
      <p>Στόχος των μέτρων  είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι μόνο για την Ελλάδα, αλλά για την Ευρώπη.</p>
      <p>Κομβικά σημεία του κυβερνητικού σχεδίου, που θα πραγματοποιηθεί σε δύο φάσεις, είναι τα κλειστά προαναχωρησιακά κέντρα, που δημιουργούνται στα νησιά πρώτης γραμμής και στην ενδοχώρα, αλλά και η αυστηροποίηση στη φύλαξη των θαλάσσιων και χερσαίων συνόρων, σε συνδυασμό με το υπό εξέλιξη σχέδιο μετεγκατάστασης αιτούντων άσυλο από το Ανατολικό Αιγαίο στην ενδοχώρα.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>