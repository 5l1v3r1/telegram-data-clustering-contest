<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-srodowiska/polskie-miasta-walcza-o-tytul-zielonej-stolicy-europy,135250.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T10:58:00+00:00"/>
    <meta property="og:title" content="Polskie miasta walczą o tytuł Zielonej Stolicy Europy"/>
    <meta property="og:description" content="Cztery polskie miasta znalazły się wśród kandydatów do tytułu Zielonej Stolicy Europy. Zwycięzcę poznamy w czerwcu 2020 r. na gali w Lizbonie."/>
  </head>
  <body>
    <article>
      <h1>Polskie miasta walczą o tytuł Zielonej Stolicy Europy</h1>
      <address><time datetime="2019-11-20T10:58:00+00:00">20 Nov 2019, 10:58</time> by <a rel="author">KM  </a></address>
      <h4>Cztery polskie miasta znalazły się wśród kandydatów do tytułu Zielonej Stolicy Europy. Zwycięzcę poznamy w czerwcu 2020 r. na gali w Lizbonie.</h4>
      <hr/>
      <p>W konkursie udział bierze łącznie 36 miast z 18 państw europejskich. </p>
      <p>- Jesteśmy w kryzysie ekologicznym i klimatycznym. Miasta są na linii frontu zmian klimatycznych i utraty przyrody, ale też na froncie walki o poprawę tej sytuacji. Dlatego cieszy mnie rekordowa liczba miast biorących udział w konkursie na Zieloną Stolicę Europy i na Zielony Liść. Miasta europejskie coraz lepiej rozumieją, że przejście na stronę zieleni oferuje życie lepszej jakości dla ich mieszkańców, a jednocześnie ubezpiecza biznesy przed ryzykiem środowiskowym - podkreśla Karmenu Vella, komisarz europejski odpowiedzialny za ochronę środowiska:</p>
      <p>Do walki o tytuł Zielonej Stolicy Europy w 2022 r. zakwalifikowały się cztery polskie miasta - Katowice, Kraków, Poznań oraz Gdańsk. Konkurować będą m.in. z Budapesztem, Lyonem, Parmą czy Zagrzebiem. </p>
      <p>Biuro prasowe Komisji Europejskiej podkreśla, że większość tegorocznych kandydatów do tytułów Zielonej Stolicy Unii Europejskiej w 2022 roku (nagroda dla metropolii) i Zielonego Liścia w 2021 roku (nagroda dla mniejszych miast 20-100 tys. mieszkańców uruchomiona w 2014 roku) to miasta debiutanci.</p>
      <p>Kolejnym krokiem, który ma pomóc w wyłonieniu zielonej stolicy, będzie dyskusja podczas panelu 12 ekspertów, którzy ocenią miasta na podstawie ich aplikacji. Wybiorą oni krótką finałową listę. Ocenione zostaną m.in. adaptacje do zmian klimatu, zrównoważony transport i mobilność, zrównoważone wykorzystanie terenu, bioróżnorodność, jakość powietrza, hałas, gospodarkę odpadami czy czystość wód.</p>
      <p>Finaliści będą ogłoszeni wiosną 2020 r. Zostaną zaproszeni do zaprezentowania swoich walorów przed finałowym jury. Zwycięzców poznamy w czerwcu 2020 r. na gali w Lizbonie, która jest Zieloną stolicą Europy w 2020 r.</p>
    </article>
  </body>
</html>