<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391466-391466"/>
    <meta property="og:site_name" content="סרוגים"/>
    <meta property="article:published_time" content="2019-11-20T10:31:36+00:00"/>
    <meta property="og:title" content="צפו: חלומם להיות שוטרים ליום אחד התגשם"/>
    <meta property="og:description" content="שוטרים ליום אחד - ניידת המשאלות של המשטרה גייסה לשורותיה ליום אחד 2 אחים תושבי ירושלים. חלומם של יונתן כבן ה 7 ואחיו איתי כבן ה 6, היה להיות שוטרים ליום אחד"/>
  </head>
  <body>
    <article>
      <h1>צפו: חלומם להיות שוטרים ליום אחד התגשם</h1>
      <h2>שוטרים ליום אחד - ניידת המשאלות של המשטרה גייסה לשורותיה ליום אחד 2 אחים תושבי ירושלים. חלומם של יונתן כבן ה 7 ואחיו איתי כבן ה 6, היה להיות שוטרים ליום אחד</h2>
      <address><time datetime="2019-11-20T10:31:36+00:00">20 Nov 2019, 10:31</time> by <a rel="author">חדשות סרוגים</a></address>
      <p>חלומם של יונתן כבן ה 7 ואחיו איתי כבן ה 6, היה להיות שוטרים ליום אחד, לשרת בתחנת המשטרה ולעסוק במקצועות השונים והמאתגרים של המשטרה לשמירה על ביטחון הציבור.</p>
      <p>השוטרים שלא נשארו אדישים, מיד גייסו למשימה את ניידת המשאלות של משטרת ישראל שאספה אותם, הם צוידו ע"י השוטרים במדי השוטר החדשים שכללו תג משטרתי הנושא את שמם ומיד ניגשו למשימת הסיור בניידת, הכוללת בתוכה התקנים משטרתיים שונים ומגוונים כגון אורות משטרה, מערכת קשר וכריזה.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>באדיבות: דוברות המשטרה</p>
      <p>עם הגעתם לתחנת המשטרה, פעלו יחד עם חוקרי המעבדה לזיהוי פלילי וסייעו להם לפענח זירת עבירה ולהפיק טביעת אצבע, סייעו לכלבני המשטרה, טיפלו יחד עם חבלני המשטרה בחפץ חשוד וגם רכבו יחד עם הפרשים על סוסי המשטרה.</p>
      <p>עם סיום הכשרתם, נערך להם טקס מיוחד לכבודם ע"י פיקוד ושוטרי התחנה.</p>
      <p>במשטרה ציינו, "אנו שמחים שיש לנו את הזכות כל פעם מחדש להציג את עבודתם של השוטרים לדור העתיד, לשמח אותם בדרך ייחודית, ולתת להם טעימה קטנה מהעבודה היומית, במטרה שבבוא היום יתגייסו לשורותיה של המשטרה."</p>
    </article>
  </body>
</html>