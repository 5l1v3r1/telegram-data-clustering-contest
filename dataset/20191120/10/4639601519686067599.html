<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/inbox/varoufakis-itan-lathos-oi-epemvaseis-se-asoee-eksarxeia-tha-feroun-koinonikes-taraxes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T10:20:29+00:00"/>
    <meta property="og:title" content="Βαρουφάκης : Ήταν λάθος οι επεμβάσεις σε ΑΣΟΕΕ – Εξάρχεια – θα φέρουν κοινωνικές ταραχές"/>
    <meta property="og:description" content="Την άποψη ότι το άσυλο θα έπρεπε να ενισχυθεί αντί να καταργηθεί, και πως τα ΜΑΤ δεν θα έπρεπε να μπαίνουν στα πανεπιστήμια εξέφρασε ο Γιάννης Βαρουφάκης. Μιλώντας το πρωί στον Σκάι ο επικεφαλής του ΜέΡΑ25 μίλησε για τις αστυνομικές επιχειρήσεις σε Εξάρχεια και ΑΣΟΕΕ, εκφράζοντας την άποψη ότι θα δημιουργήσουν κοινωνικές ταραχές. «Ήταν λάθος η επέμβαση"/>
  </head>
  <body>
    <article>
      <h1>Βαρουφάκης : Ήταν λάθος οι επεμβάσεις σε ΑΣΟΕΕ – Εξάρχεια – θα φέρουν κοινωνικές ταραχές</h1>
      <h2>Την άποψη ότι το άσυλο θα έπρεπε να ενισχυθεί αντί να καταργηθεί, και πως τα ΜΑΤ δεν θα έπρεπε να μπαίνουν στα πανεπιστήμια εξέφρασε ο Γιάννης Βαρουφάκης. Μιλώντας το πρωί στον Σκάι ο επικεφαλής του ΜέΡΑ25 μίλησε για τις αστυνομικές επιχειρήσεις σε Εξάρχεια και ΑΣΟΕΕ, εκφράζοντας την άποψη ότι θα δημιουργήσουν κοινωνικές ταραχές. «Ήταν λάθος η επέμβαση […]</h2>
      <address><time datetime="2019-11-20T10:20:29+00:00">20 Nov 2019, 10:20</time> by <a rel="author">ΤοΒΗΜΑ Team</a></address>
      <p>Την άποψη ότι το άσυλο θα έπρεπε να ενισχυθεί αντί να καταργηθεί, και πως τα ΜΑΤ δεν θα έπρεπε να μπαίνουν στα πανεπιστήμια εξέφρασε ο Γιάννης Βαρουφάκης.</p>
      <p>Μιλώντας το πρωί στον Σκάι ο επικεφαλής του ΜέΡΑ25 μίλησε για τις αστυνομικές επιχειρήσεις σε Εξάρχεια και ΑΣΟΕΕ, εκφράζοντας την άποψη ότι θα δημιουργήσουν κοινωνικές ταραχές.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>«Ήταν λάθος η επέμβαση στην ΑΣΟΕΕ» είπε χαρακτηρίζοντας «τρομοκρατία» τον τρόπο που φέρεται η αστυνομία, και πρότεινε να νομοθετηθεί υπηρεσία εσωτερικής ασφάλειας στα πανεπιστήμια την οποία θα αναλάβει να ελέγχει και ο πρύτανης, ως αρμόδιος για τη διοίκηση του πανεπιστημίου.</p>
      <p>Όσον αφορά τις αστυνομικές επιχειρήσεις στα Εξάρχεια ο κ. Βαρουφάκης τις χαρακτήρισε εντελώς ανόητες καθώς «δεν παρέχουν καμία βελτίωση στο πρόβλημα της περιοχής που κατά κύριο λόγο είναι τα ναρκωτικά.</p>
      <p>Αντίθετα ως λύση προτείνει την ενίσχυση της τοπικής κοινωνίας».</p>
      <p>Σχετικά με την επιλογή του Κυριάκου Μητσοτάκη για τον Χρυσοχοΐδη στην θέση του υπουργού Προστασίας του Πολίτη, ο Γιάνης Βαρουφάκης ισχυρίστηκε πως είναι ο τελευταίος που έχει το δικαίωμα να βρίσκεται στο συγκεκριμένο υπουργείο.</p>
      <p>Πρόσθεσε ότι το 2012 ως υπουργός, ο κ. Χρυσοχοΐδης «προέβη στη μεγαλύτερη παραβίαση των ανθρωπίνων δικαιωμάτων,  με το διασυρμό των οροθετικών γυναικών και θα έπρεπε να διώκεται».</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>