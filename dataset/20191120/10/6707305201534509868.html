<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/simona-ventura-ascolti-programma-calano-cambia-tutto/657754/"/>
    <meta property="og:site_name" content="DiLei"/>
    <meta property="article:published_time" content="2019-11-20T10:18:24+00:00"/>
    <meta property="og:title" content="Simona Ventura, gli ascolti del suo programma calano e lei cambia tutto"/>
    <meta property="og:description" content="Gli ascolti del suo programma calano, ma Simona Ventura non si arrende e rivoluziona tutto."/>
  </head>
  <body>
    <article>
      <h1>Simona Ventura, gli ascolti del suo programma calano e lei cambia tutto</h1>
      <h2>Gli ascolti del suo programma calano, ma Simona Ventura non si arrende</h2>
      <address>
        <time datetime="2019-11-20T10:18:24+00:00">20 Nov 2019, 10:18</time>
      </address>
      <p><b>Simona Ventura</b> non si arrende e si prepara a rivoluzionare il programma <i><b>La Domenica Ventura</b></i> dopo <b>il calo degli ascolti.</b> La conduttrice è tornata in Rai dopo una lunga assenza dal piccolo schermo, forte del successo di <i>Temptation Island Vip</i> e di <i>Selfie – Le Cose Cambiano</i>. Una rivincita per Super Simo, che ha accettato la sfida di condurre <a href="https://dilei.it/vip/elettra-lamborghini-conquista-the-voice-of-italy/602245/"><i>The Voice Of Italy.</i></a></p>
      <p>Terminata l’avventura nel <b>talent musicale</b>, è tornata con due nuovi programmi: <a href="https://dilei.it/vip/collegio-social-scoppia-polemica-simona-ventura/648334/"><i>Il Collegio</i></a> e la <i>Domenica Ventura</i>. Se nel primo ha il ruolo di voce narrante, nel secondo racconta la Serie A, puntando sul suo <b>grande amore</b>: il calcio. Il ritorno di Simona era stato accolto con grande entusiasmo dai fan, ma sembra che <b>sia stato piuttosto deludente</b>. Gli ascolti continuano a calare e si assestano fra il 3-4% di share, ma la conduttrice non è disposta ad arrendersi.</p>
      <p>Secondo <i>TvBlog</i>, Simona sarebbe pronta a rivoluzionare <i>La Domenica Ventura</i> per renderlo un grande show in cui ci si occuperà non solo di calcio, ma anche di <b>attualità e televisione.</b> Lo stesso direttore di Rai Due,<b> Carlo Freccero</b>, nel presentare il progetto aveva parlato di un programma<b> in continuo cambiamento</b> e di un esperimento televisivo.</p>
      <p>“È un esperimento abbiamo trovato la chiave del programma, ossia mescolare il calcio e la tv – <b>aveva detto</b> -. Fare colore sugli anticipi, lanciare Quelli che il calcio e inoltre esaminare ogni puntata un programma di televisione”. Cosa cambierà? Prima di tutto il nome che diventerà <b><i>La Settimana Ventura</i></b>, ci saranno poi altri<b> cambiamenti sostanziali</b> nella formula con un po’ di varietà e di attualità, seguendo la scia di <i>Quelli che il calcio,</i> la trasmissione che regalò un enorme successo a Simona.</p>
      <p>Se gli ascolti <b>stentano a decollare</b>, la Ventura può contare sulla famiglia. La conduttrice ha da poco festeggiato il compleanno del figlio <b>Giacomo</b>, mentre il legame con <b>Niccolò e Caterina</b> è sempre più forte. Nell’ultimo periodo Simona ha recuperato la serenità che le mancava da tempo, merito, anche, di <a href="https://dilei.it/vip/simona-ventura-svela-come-si-e-innamorata-giovanni-terzi/653349/">Giovanni Terzi.</a></p>
      <related>
        <h4>Leggi anche</h4>
        <a href="https://dilei.it/vip/simona-ventura-torna-rai-condurra-the-voice/578473/"/>
        <a href="https://dilei.it/vip/simona-ventura-the-voice-foto-ufficiale-instagram/586536/"/>
        <a href="https://dilei.it/vip/simona-ventura-senza-trucco-instagram/625065/"/>
        <a href="https://dilei.it/vip/simona-ventura-antonella-clerici-perche-non-le-vedremo-tv/615392/"/>
        <a href="https://dilei.it/vip/simona-ventura-anticipazioni-collegio/645143/"/>
      </related>
    </article>
  </body>
</html>