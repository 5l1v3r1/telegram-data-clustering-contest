<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/zinaida-greceanii-participa-la-edina-aniversara-a-adunarii-interparlamentare-a-csi-148712.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T10:40:00+00:00"/>
    <meta property="og:title" content="Zinaida Greceanîi participă la ședința aniversară a Adunării Interparlamentare a CSI"/>
    <meta property="og:description" content="Președintele Parlamentului Zinaida Greceanîi participă, în fruntea unei delegații parlamentare, la ședința aniversară, a 50-a, a Adunării Interparlamentare a țărilor membre ale Comunității Statelor Independente (AI CSI), desfășurată în perioada 20-22 noiembrie la Sankt Petersburg, Federația Rusă."/>
  </head>
  <body>
    <article>
      <h1>Zinaida Greceanîi participă la ședința aniversară a Adunării Interparlamentare a CSI</h1>
      <address>
        <time datetime="2019-11-20T10:40:00+00:00">20 Nov 2019, 10:40</time>
      </address>
      <p>
        <b>Președintele Parlamentului Zinaida Greceanîi participă, în fruntea unei delegații parlamentare, la ședința aniversară, a 50-a, a Adunării Interparlamentare a țărilor membre ale Comunității Statelor Independente (AI CSI), desfășurată în perioada 20-22 noiembrie la Sankt Petersburg, Federația Rusă.</b>
      </p>
      <p>Președintele Parlamentului va participa la ședința Consiliului AI CSI, va ține un discurs la ședința aniversară și va avea o serie de întrevederi bilaterale. Delegația Republicii Moldova va face schimb de opinii și de experiență pe subiectele de actualitate și interes reciproc cu colegii din alte Parlamente.</p>
      <p>Un loc prioritar pe agenda interparlamentară pentru Republica Moldova este impulsionarea relațiilor comercial-economice și cooperarea în domeniile cultural-umanitare, precum și libera circulație a persoanelor.</p>
      <p>Din delegație fac parte președinții comisiilor control public al finanțelor Vladimir Golovatiuc și al comisiei agricultură și industrie alimentară Radu Mudreac, precum și deputații Vladimir Bolea și Gheorghii Para. Deputații vor participa la ședințele comisiilor AI CSI.</p>
    </article>
  </body>
</html>