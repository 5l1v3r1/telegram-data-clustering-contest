<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/erc-tambe-consultara-militancia-sentit-vot-investidura-sanchez"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T10:13:00+00:00"/>
    <meta property="og:title" content="ERC també consultarà a la militància el sentit del vot sobre la investidura de Sánchez"/>
    <meta property="og:description" content="Fins ara, ERC manté el 'no' a Sánchez si no s'avé a una mesa de negociació amb un calendari i garanties per a complir els acords."/>
  </head>
  <body>
    <article>
      <h1>ERC també consultarà a la militància el sentit del vot sobre la investidura de Sánchez</h1>
      <h2>La formació farà una consulta interna electrònica a les bases dilluns vinent i el resultat es farà públic la mateixa nit de la votació</h2>
      <address><time datetime="2019-11-20T10:13:00+00:00">20 Nov 2019, 10:13</time> by <a rel="author">DLV</a></address>
      <p>BARCELONA/VALÈNCIA (ACN, Redacció). Esquerra Republicana de Catalunya (ERC) realitzarà aquest dilluns una consulta interna a la militància sobre la posició del partit respecte a la investidura del candidat del PSOE, Pedro Sánchez. <br/><br/>Segons ha avançat El Periódico i ha confirmat l'ACN, es preguntarà si les bases d'ERC estan d'acord a rebutjar la investidura de Sánchez si no hi ha un acord per a abordar el conflicte polític entre Catalunya i l'estat espanyol en una mesa de diàleg.<br/><br/>El diari concreta que el resultat de la votació es farà públic la mateixa nit de la votació, i que el partit ja està contactant amb els militants per a promoure la votació. Fins ara, <a href="https://www.diarilaveu.com/erc-mante-no-a-sanchez-pero-garanteix-continuar-converses">ERC manté el 'no' a Sánchez</a> si no s'avé a una mesa de negociació amb un calendari i garanties per a complir els acords.<br/><br/>Aquesta consulta a les bases <a href="https://www.diarilaveu.com/podem-preguntara-bases-pacte-psoe-23-i-26-de-novembre">se suma a la de Podem</a>, que se celebrarà entre el 23 i el 26 de novembre; la d'Esquerra Unida, en què la militància haurà de respondre entre el 22 i el 24 de novembre; la d'En Comú Podem, que consultarà a les bases entre el 21 i el 24 de novembre, i <a href="https://www.diarilaveu.com/psoe-votacio-militancia-acord-govern-podem-23nov">la del PSOE</a>.</p>
      <related>
        <h4>Les més llegides</h4>
        <a href="https://www.diarilaveu.com/esperanca-vida-valencians-situa-82-anys-segona-baixa-estat"/>
        <a href="https://www.diarilaveu.com/secretari-emt-deixa-carrec-manera-immediata"/>
        <a href="https://www.diarilaveu.com/erc-tambe-consultara-militancia-sentit-vot-investidura-sanchez"/>
        <a href="https://www.diarilaveu.com/campanya-generalitat-aconseguir-la-complicitat-dels-joves-25n-2019"/>
        <a href="https://www.diarilaveu.com/compromis-comu-podem-mes-pais-mes-formar-grup-propi-senat-geroa-bai"/>
      </related>
    </article>
  </body>
</html>