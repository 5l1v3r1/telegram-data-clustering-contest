<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/landslag-damer/lista-svenska-medier-pa-plats-under-vm-i-japan/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T10:04:06+00:00"/>
    <meta property="og:title" content="Lista: Svenska medier på plats under VM i Japan"/>
    <meta property="og:description" content="Idag lyfter det svenska damlandslaget mot Japan och VM-temperaturen skruvas upp. Här listar vi de svenska medier som kommer vara på plats under mästerskapet. Damernas VM i handboll drar igång nästa vecka. En stor global idrottshändelse som givetvis ska bevakas på plats i Kumamoto. Handbollskanalen gör sitt åttonde mästerskap där vi också kan berätta att […]"/>
  </head>
  <body>
    <article>
      <h1>Lista: Svenska medier på plats under VM i Japan</h1>
      <address><time datetime="2019-11-20T10:04:06+00:00">20 Nov 2019, 10:04</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Idag lyfter det svenska damlandslaget mot Japan och VM-temperaturen skruvas upp. Här listar vi de svenska medier som kommer vara på plats under mästerskapet.</b>
      </p>
      <p>Damernas VM i handboll drar igång nästa vecka. En stor global idrottshändelse som givetvis ska bevakas på plats i Kumamoto.</p>
      <p>Handbollskanalen gör sitt åttonde mästerskap där vi också kan berätta att vi som vanligt kommer vara med hela vägen till final. Oavsett hur det går för Sverige.</p>
      <p>Ola Selby är vår reporter på plats i Kumamoto och han kommer ha följande svenska kollegor bredvid sig i presscentrum och mixade zonen:</p>
      <p>Ola Selby, Handbollskanalen<br/>Johan Kücükaslan, Nent<br/>Daniel Kihlström (+ en fotograf)<br/>Björn Nordling, SVT<br/>Johan Flinck, Sportbladet<br/>Ludvig Thunman och Daniel Stiller, Bildbyrån</p>
      <p>Noterbart är att Expressen saknas trots en uppskruvning av sin handbollsbevakning. Även en trogen följeslagare som Dagens Nyheter lämnar återbud den här gången.</p>
      <p><a href="https://www.aftonbladet.se/sportbladet/a/aweXkA/darfor-nobbar-radiosporten-handbolls-vm">Sportbladet</a> har också rapporterat om att Radiosporten för första gången på 20 år prioriterar bort ett handbollsmästerskap. Något märkligt nu när damerna etablerat sig i världstoppen med en semifinal senast det begav sig i VM och ett mycket fint EM senast.</p>
      <p>Sverige spelar sin VM-premiär mot Kongo-Kinshasa lördagen den 30 november. Avkast 12.30 svensk tid.</p>
    </article>
  </body>
</html>