<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/studenti-derubati-mentre-sono-in-assemblea"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T10:05:28+00:00"/>
    <meta property="og:title" content="Studenti derubati mentre sono in assemblea"/>
    <meta property="og:description" content="E' successo ieri mattina al Liceo Classico"/>
  </head>
  <body>
    <article>
      <h1>Studenti derubati mentre sono in assemblea</h1>
      <h2>E' successo ieri mattina al Liceo Classico</h2>
      <address>
        <time datetime="2019-11-20T10:05:28+00:00">20 Nov 2019, 10:05</time>
      </address>
      <p>Studenti derubati mentre partecipano all’assemblea per la presentazione delle liste d’istituto. Brutto episodio ieri mattina al Liceo Classico “G. e Q. Sella” di via Addis Abeba, a Biella.</p>
      <h3>Studenti derubati al Liceo Classico, spariti circa 100 euro</h3>
      <p>Il ladro – o i ladri – ha agito approfittando dell’assenza di numerosi studenti dalle classi. I ragazzi, infatti, erano impegnati in una delle assemblee per la presentazione delle liste d’istituto. Al loro ritorno nelle aule, alcuni hanno trovato una pessima sorpresa: i loro zaini erano stati aperti, qualcuno vi aveva frugato alla ricerca di denaro.</p>
      <p>Difficile quantificare con esattezza il danno, ma al momento si stima una cifra che si aggira intorno ai 100 euro. Il bottino sarebbe composto principalmente da banconote di piccolo taglio.</p>
      <p>Una volta venuto a conoscenza dell’accaduto, il preside Gianluca Spagnolo si è scusato con i ragazzi derubati e le loro famiglie a nome dell’istituto.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/baby-ladri-agli-orso"/>
        <a href="https://laprovinciadibiella.it/cronaca/biella-ladri-asportano-merce-un-valore-circa-5mila-euro"/>
        <a href="https://laprovinciadibiella.it/cronaca/sorprese-a-rubare-due-donne-biellesi-tentano-la-fuga-bloccate-dai-carabinieri"/>
      </related>
    </article>
  </body>
</html>