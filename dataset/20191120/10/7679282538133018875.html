<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-jaya-bachchan-angry-on-media-at-manish-malhotra-father-sooraj-malhotra-prayer-meet-2859432.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T10:23:49+00:00"/>
    <meta property="og:title" content="मनीष मल्होत्रा के पिता की प्रेयर मीट में मीडिया पर भड़कीं जया बच्चन, गुस्से में कह दी हैरान करने वाली बात"/>
    <meta property="og:description" content="बॉलीवुड के फेमस फैशन डिजाइनर मनीष मल्होत्रा इन दिनों शोक में हैं क्योंकि हाल ही में उन्होंने अपने पिता सूरज मल्होत्रा को खो दिया है। उनके निधन की खबर आने के बाद, फिल्म इंडस्ट्री के कई लोगो को उनके घर..."/>
  </head>
  <body>
    <article>
      <h1>मनीष मल्होत्रा के पिता की प्रेयर मीट में मीडिया पर भड़कीं जया बच्चन, गुस्से में कह दी हैरान करने वाली बात</h1>
      <address><time datetime="2019-11-20T10:23:49+00:00">20 Nov 2019, 10:23</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड के फेमस फैशन डिजाइनर मनीष मल्होत्रा इन दिनों शोक में हैं क्योंकि हाल ही में उन्होंने अपने पिता सूरज मल्होत्रा को खो दिया है। उनके निधन की खबर आने के बाद, फिल्म इंडस्ट्री के कई लोगो को उनके घर जाते देखा गया। मनीष के पिता की उम्र 90 से ज्यादा की थी और वह कुछ समय से बीमार चल रहे थे। बीते दिन मनीष के पिता की प्रेयर मीट रखी गई है। जहां बॉलीवुड के कई सितारे डिजाइनर के घर पहुंचे। सूरज मल्होत्रा के प्रेयर मीट में बॉलीवुड एक्ट्रेस और सांसद जया बच्चन भी अपनी बेटी श्वेता बच्चन के साथ मनीष घर पहुंची। इसी बीच जया बच्चन ने मीडियो को कुछ ऐसा कह दिया है जिसे लेकर काफी बाते की जा रही हैं। जया की एक वीडियो सोशल मीडिया खूब वायरल हो रही है। </p>
      <p>
        <a href="https://www.livehindustan.com/entertainment/story-bigg-boss-13-sidharth-shukla-asim-riaz-fight-between-both-for-this-silly-reason-2859406.html">Bigg Boss 13: सिर्फ इतनी-सी बात पर हुई सिद्धार्थ शुक्ला-असीम रियाज के बीच हाथापाई, घरवालों ने किया दोनों का बीच-बचाव</a>
      </p>
      <figure>
        <embed-post data-src="https://www.instagram.com/p/B5ASlCKHQ9H" data-service="Instagram"/>
      </figure>
      <p>मनीष के पिता की प्रेयर मीट में रीना कपूर, करिश्मा कपूर, शिल्पा शेट्टी, फराह खान, गौरी खान, मलाइका अरोड़ा, अमृता अरोड़ा, अथिया शेट्टी, डायना पेंटी सहित अन्य सेलेब्स मनीष के घर श्रद्धांजलि लेने पहुंचे। करन जौहर, बोनी कपूर, सोफी चौधरी, शबाना आजमी, डेविड धवन सहित अन्य सेलेब्स भी मनीष के घर के बाहर स्पॉट किये गए। </p>
      <p>
        <a href="https://www.livehindustan.com/entertainment/story-hacked-first-look-yeh-rishta-kya-kehlata-hai-and-kasautii-zindagii-kay-actress-hina-khan-1st-look-out-from-vikram-bhatt-film-hacked-2859390.html">हिना खान की फिल्म हैक्ड की रिलीज डेट आई सामने</a>
      </p>
      <p>इसी दौरान जया भी अपनी बेटी श्वेता के साथ नजर आई। लेकिन जया को प्रेयर मीट के दौरान मीडिया मौजूदगी काफी खली और वह गुस्से आगबबुला हो गईं। वीडियो में आप देख सकते हैं कि जब उन्होंने घर के बाहर फोटोग्राफर्स को खड़ा देखा तो हमेशा की तरह, वह भड़क उठी। जब वह वापस जा रही थी, तब उन्हें पेपेराजी से ये कहते हुए सुना गया कि आपमें कोई शिष्टाचार नहीं है ना? आप इस बारे में नहीं सोचते कि स्थिति क्या है। जब आपके घरों में इस तरह की घटना (मृत्यु) होगी, तो मैं देखना चाहूंगी कि आप इस पर कैसे प्रतिक्रिया देते हैं। फिर वह अपनी बेटी के साथ गाड़ी में बैठी और चली गयी। अब जया की ये वीडियो खूब वायरल हो रही है। </p>
      <figure>
        <embed-post data-src="https://www.instagram.com/p/B5CZ6siHIQs" data-service="Instagram"/>
      </figure>
      <p>
        <a href="https://www.livehindustan.com/entertainment/story-interational-film-festival-of-india-2019-goa-amitabh-bachchan-rajnikanth-to-kick-off-golden-jubilee-celebration-of-iffi-2859371.html">IFFI 2019: 50वां इंटरनेशनल फिल्‍म फेस्टिवल आज से शुरू</a>
      </p>
    </article>
  </body>
</html>