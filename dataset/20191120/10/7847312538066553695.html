<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473785-nowak-zdradza-kulisy-decyzji-tuska"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T10:29:52+00:00"/>
    <meta property="og:title" content="Nowak zdradza kulisy decyzji Tuska: Namawiałem go, aby nie startował. Nie zasługuje, aby wracać do polskiego piekiełka"/>
    <meta property="og:description" content="&quot;To byłby poważny szwank dla jego wizerunku we własnym kraju. Drugi raz nie wygrać wyborów prezydenckich, to byłoby coś&quot;."/>
  </head>
  <body>
    <article>
      <h1>Nowak zdradza kulisy decyzji Tuska: Namawiałem go, aby nie startował. Nie zasługuje, aby wracać do polskiego piekiełka</h1>
      <address><time datetime="2019-11-20T10:29:52+00:00">20 Nov 2019, 10:29</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>To byłby poważny szwank dla jego wizerunku we własnym kraju. Drugi raz nie wygrać wyborów prezydenckich, to byłoby coś</b>
      </blockquote>
      <p>—powiedział Sławomir Nowak w rozmowie z Tomaszem Lisem, pytany dlaczego Donald Tusk nie zdecydował się na start w wyborach prezydenckich,</p>
      <p>Były sekretarz stanu w Kancelarii Prezesa Rady Ministrów i szef gabinetu politycznego premiera Donalda Tuska, przyznał, że odradzał byłemu premierowi start w wyborach prezydenckich.</p>
      <blockquote>Myślę, że była to jedna z jego najbardziej asertywnych decyzji w życiu. W tym momencie życiowym, kiedy ten scenariusz kandydowania na prezydenta otwierał się, (…) i z takim doświadczeniem mógł wejść w kampanię prezydencką w Polsce, z pełnym wsparciem liderów europejskich i światowych. (…) Tusk miał karty na stole. Myślę, że z jednej strony kalkulacje polityczne, a z drugiej strony bardzo mocny faktor decyzji życiowej. <b>Osobiście mu odradzałem startowanie w tych wyborach. (…) Uważam, że jego autorytet, dorobek życiowy i polityczny nie zasługuje na to, żeby wchodzić z powrotem do polskiego piekiełka i być tutaj ściągany w dół</b></blockquote>
      <p>—przyznał.</p>
      <p>Na jego słowa zareagował Lis, który był wyraźnie zniesmaczony tym, co przed chwilą usłyszał.</p>
      <blockquote>Z pierwszą częścią zdania się zgadzam, ale mógłbym to zdanie dokończyć, że jego autorytet polityczno-życiowy domaga się tego, aby podjąć próbę</blockquote>
      <p>—powiedział Lis.</p>
      <blockquote>Ale na szali trzeba położyć nie tyle już dorobek premierostwa, ale dorobek dwóch kadencji przewodniczącego Rady Europejskiej</blockquote>
      <p>—odpowiedział Nowak.</p>
      <blockquote>Nic tego dorobku by nie unicestwiło nawet, gdyby przegrał wybory</blockquote>
      <p>—stwierdził naczelny „Newsweeka”.</p>
      <blockquote>To byłby poważny szwank dla jego wizerunku we własnym kraju; drugi raz nie wygrać wyborów prezydenckich to byłoby coś</blockquote>
      <p>—tłumaczył decyzję Tuska Nowak.</p>
      <blockquote>
        <b>Uważam, że po prostu nie zasługuje, aby z powrotem wchodzić w polskie piekiełko. Człowiek z takim dorobkiem nie powinien ryzykować swojego dorobku. On swoje miejsce w historii polskiej polityki ma</b>
      </blockquote>
      <p>—dodał.</p>
      <p>W rozmowie pojawił się również wątek prawyborów prezydenckich w Platformie Obywatelskiej. Lis stwierdził, że Tusk swoją decyzją napędził PO kłopotów. Panowie w swojej rozmowie wrócili również do prawyborów, w których startowali Radosław Sikorski i Bronisław Komorowski. Nowak odnosząc się do słów byłego szefa MSZ w rządzie PO-PSL, który stwierdził, że prawybory w PO były ustawką.</p>
      <blockquote>Sikorski nie miał prawa tego wygrać. Był ewidentnie słabszym kandydatem niż Bronisław Komorowski</blockquote>
      <p>—podkreślił Nowak, dodając, że w przyszłości Sikorski może jeszcze powalczyć o prezydenturę, bo jest „dobrym materiałem na prezydenta”.</p>
      <p>Co Nowak sądzi o kandydaturze Małgorzaty Kidawy-Błońskiej?</p>
      <blockquote>Jest bardzo dobrym kandydatem i ważne, że jej się chce</blockquote>
      <p>—zaznaczył.</p>
      <p>Na koniec programu pojawiło się pytanie o Senat. Nowak zaskoczył i tutaj, stwierdzając, że „będzie on zwykłą izbą”.</p>
      <blockquote>Senat będzie zwykłą izbą. Nie spodziewałbym się jakiś fajerwerków</blockquote>
      <p>—stwierdził.</p>
      <p>
        <b>Nowak mówiący, że Tusk „nie zasługuje na to, aby z powrotem wchodzić w polskie piekiełko”, wprost przyznaje, że były premier, nie kierował się troską o „demokrację i praworządność”, ale własnymi partykularnymi interesami, miesiącami zwodząc opozycję. Czy ustępujący już szef Rady Europejskiej przestanie być w końcu czczony przez swoich wyznawców, których wśród opozycji jest liczne grono?</b>
      </p>
      <p>kk/Onet/Tomasz Lis</p>
    </article>
  </body>
</html>