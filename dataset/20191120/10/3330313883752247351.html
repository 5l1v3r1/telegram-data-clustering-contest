<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904473/uitspraak-wijnaldum-kwam-recht-uit-hart-ongemakkelijk-en-explosief-onderwerp-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Wijnaldum als voorbeeld: 'In het licht van alle bagger was dat een lichtpuntje'"/>
    <meta property="og:description" content="Sjoerd Mossou is lovend over het optreden van Georginio Wijnaldum op de persconferentie voorafgaand aan de wedstrijd tegen Estland. Volgens de Algemeen Dagblad-columnist kwamen de uitspraken van de middenvelder recht uit het hart. 'In het licht van alle deprimerende bagger was dat een lichtpuntje, een baken ook van hoop', vertelt Mossou in zijn column. 'Maar wat relatief weinig aandacht kreeg, opmerkelijk genoeg, was een vraag aan het einde van die persconferentie, gesteld door Willem Vissers van de Volkskrant.''De vraag ging over Zwarte Piet. Een ongemakkelijk en explosief onderwerp, voorgelegd aan nota bene een voetballer, niet aan een politicus of een activist. Toch was de vraag wel degelijk relevant. De racisten op de tribune in Den Bosch hadden nota bene sinterklaasliedjes gezongen richting Excelsior-speler Ahmad Mendes Moreira. Ze hielden een spandoek met 'M-Side loves Zwarte Piet' omhoog.'Moet veranderen'Bovendien zie je het in november wel vaker, opperde de verslaggever, ook bij Oranje: supporters dieâ€¦"/>
  </head>
  <body>
    <article>
      <h1>Wijnaldum als voorbeeld: 'In het licht van alle bagger was dat een lichtpuntje'</h1>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>
        <b>Sjoerd Mossou is lovend over het optreden van Georginio Wijnaldum op de persconferentie voorafgaand aan de wedstrijd tegen Estland. Volgens de Algemeen Dagblad-columnist kwamen de uitspraken van de middenvelder recht uit het hart.</b>
      </p>
      <p>'In het licht van alle deprimerende bagger was dat een lichtpuntje, een baken ook van hoop', vertelt Mossou in zijn column. 'Maar wat relatief weinig aandacht kreeg, opmerkelijk genoeg, was een vraag aan het einde van die persconferentie, gesteld door Willem Vissers van de Volkskrant.'</p>
      <p>'De vraag ging over Zwarte Piet. Een ongemakkelijk en explosief onderwerp, voorgelegd aan nota bene een voetballer, niet aan een politicus of een activist. Toch was de vraag wel degelijk relevant. De racisten op de tribune in Den Bosch hadden nota bene sinterklaasliedjes gezongen richting Excelsior-speler Ahmad Mendes Moreira. Ze hielden een spandoek met 'M-Side loves Zwarte Piet' omhoog.'</p>
      <p><b>Moet veranderen</b><br/>'Bovendien zie je het in november wel vaker, opperde de verslaggever, ook bij Oranje: supporters die verkleed gaan als Zwarte Piet. Wijnaldum reageerde kort, maar fel en duidelijk. Supporters verkleed als Zwarte Piet? "Dat is niet grappig, dat is niet lollig." Wat er met Zwarte Piet moet gebeuren in Nederland? "Ik vind dat het moet veranderen", zei Wijnaldum, stellig.'</p>
      <p>'Wijnaldum, en al die vele duizenden andere Wijnaldums in Nederland, in alle denkbare tinten donker: die zogenaamde 'oer-Nederlandse traditie' raakt ze tot in het diepst van hun ziel. Het krenkt ze. Het houdt ze al een leven lang gevangen in ongemak. Wie dat niet wil snappen, en wie weigert daar ook maar een fractie in te bewegen: verplaats je drie tellen in Georginio Wijnaldum, vader van twee jonge kinderen, wereldburger uit Schiemond, lichtend voorbeeld voor onze jeugd.'</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904423/oranje-rolt-estland-op-hattrick-wijnaldum-droomdebuut-voor-boadu.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904458/imponerende-wijnaldum-geen-held-ik-wil-verandering-er-is-een-probleem-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904409/aanvoerder-wijnaldum-scoort-namens-oranje-en-maakt-statement-met-frenkie-de-jong.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>