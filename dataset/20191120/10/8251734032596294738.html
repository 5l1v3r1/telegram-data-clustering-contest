<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/possesso-di-droga-due-giovani-nei-guai/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-20T10:25:34+00:00"/>
    <meta property="og:title" content="Possesso di droga: due giovani nei guai"/>
    <meta property="og:description" content="Possesso di droga: due giovani nei guai. In seguito a un controllo della Radiomobile dei Carabinieri di Borgosesia."/>
  </head>
  <body>
    <article>
      <h1>Possesso di droga: due giovani nei guai</h1>
      <h2>In seguito a un controllo della Radiomobile dei Carabinieri di Borgosesia, uno denunciato e l'altro segnalato.</h2>
      <address>
        <time datetime="2019-11-20T10:25:34+00:00">20 Nov 2019, 10:25</time>
      </address>
      <figure>
        <img src="https://notiziaoggivercelli.it/media/2019/11/droga-sequestrata-cc-borgosesia-1-650x256.jpg"/>
      </figure>
      <p>Possesso di droga: due giovani nei guai. In seguito a un controllo della Radiomobile dei Carabinieri di Borgosesia.</p>
      <h3>Possesso di droga: due giovani nei guai</h3>
      <p>I carabinieri dell’Aliquota Radiomobile della Compagnia di Borgosesia, in una delle attività per il contrasto alla droga, nel pomeriggio di martedì 19 novembre, a Serravalle Sesia, hanno proceduto al controllo di una berlina condotta da un 23 enne di Valduggia, con passeggeri un italiano di Serravalle Sesia, anche lui di 23 anni, ed un peruviano dimorante a Borgosesia.</p>
      <h3>Insospettiti dal nervosismo</h3>
      <figure>
        <img src="https://notiziaoggivercelli.it/media/2019/11/rdm-borgosesia-1.jpg"/>
      </figure>
      <p>I tre si sono mostrati assai nervosi durante i controlli, come di consueto in questi casi  i militari li hanno perquisiti con esito positivo, rinvenendo in possesso del passeggero italiano, un involucro con 30 grammi di hashish ed una dose di cocaina (sequestrate).</p>
      <p>Il conducente del veicolo, invece, aveva in tasca uno spinello con una dose di marijuana (sequestrata).</p>
      <p>Mentre il peruviano è risultato del tutto “pulito”. I tre sono poi stati accompagnati in caserma e successivamente il passeggero 23enne è stato denunciato per detenzione ai fini di spaccio di sostanze stupefacenti, mentre il conducente è stato segnalato alla Prefettura di Vercelli quale assuntore a scopo non terapeutico.</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/abbandonato-dai-genitori-perche-affetto-da-una-rara-malattia/"/>
      </related>
    </article>
  </body>
</html>