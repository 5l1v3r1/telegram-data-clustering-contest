<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/facebook-i-nea-peiramatiki-efarmogi-whale-gia-dimiourgia-memes.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:44:00+00:00"/>
    <meta property="og:title" content="Facebook: Η νέα πειραματική εφαρμογή Whale για δημιουργία memes"/>
    <meta property="og:description" content="Μπορείς να ανεβάσεις τις δικές σου φωτογραφίες ή να επιλέξεις από τη βιβλιοθήκη της Facebook, και να τις επεξεργαστείς με κείμενο, emojis και άλλα φίλτρα σε διάφορες μορφές."/>
  </head>
  <body>
    <article>
      <h1>Facebook: Η νέα πειραματική εφαρμογή Whale για δημιουργία memes</h1>
      <address>
        <time datetime="2019-11-20T10:44:00+00:00">20 Nov 2019, 10:44</time>
      </address>
      <p>Μπορείς να ανεβάσεις τις δικές σου φωτογραφίες ή να επιλέξεις από τη βιβλιοθήκη της Facebook, και να τις επεξεργαστείς με κείμενο, emojis και άλλα φίλτρα σε διάφορες μορφές.</p>
      <p>Τα memes αποτελούν αναπόσπαστο κομμάτι της καθημερινότητας των δισεκατομμυρίων χρηστών του Internet και η Facebook θέλει να αποκτήσει ισχυρή παρουσία και σε αυτόν τον τομέα. Το τμήμα NPE (New Product Experimentation) της εταιρείας κυκλοφόρησε χωρίς πολλές τυμπανοκρουσίες μια νέα εφαρμογή με ονομασία Whale, η οποία έρχεται για να βοηθήσει τους χρήστες να δημιουργήσουν τα δικά τους memes.</p>
      <p>Για την ώρα το Whale έχει εμφανιστεί μόνο στο App Store του Καναδά και από εκεί μαθαίνουμε πως μπορείς να ανεβάσεις τις δικές σου φωτογραφίες ή να επιλέξεις από τη βιβλιοθήκη της Facebook, και να τις επεξεργαστείς με κείμενο, emojis και άλλα φίλτρα σε διάφορες μορφές.</p>
      <p>Δεν είναι η πρώτη φορά που το τμήμα NPE επιχειρεί να κερδίσει το ενδιαφέρον των χρηστών με κάποια εφαρμογή, καθώς στο παρελθόν έχουμε δει τα Bump (για chatting με αγνώστους) και Aux (για ομαδική ακρόαση τραγουδιών). Παρά τις προσπάθειες τους, όμως, μέχρι στιγμής δεν έχουν καταφέρει να παρουσιάσουν ένα πραγματικά ενδιαφέρον και χρήσιμο προϊόν, οπότε δεν είμαστε καθόλου σίγουροι για την τύχη του Whale και το ενδεχόμενο κυκλοφορίας σε παγκόσμια κλίμακα.</p>
      <p>Πηγή: news247.gr</p>
    </article>
  </body>
</html>