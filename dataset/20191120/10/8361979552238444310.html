<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/ukrajinski-korabli-rosiyani-jih-ugrobili-igor-voronchenko-50054585.html"/>
    <meta property="og:site_name" content="НВ"/>
    <meta property="article:published_time" content="2019-11-20T10:14:00+00:00"/>
    <meta property="og:title" content="Командувач ВМС про повернуті кораблі: Росіяни їх угробили. Зняли навіть плафони, розетки і унітази"/>
    <meta property="og:description" content="Повернуті Росією кораблі малі броньовані артилерійські катери Нікополь і Бердянськ і буксир Яни Капу підходять до територіальних вод України."/>
  </head>
  <body>
    <article>
      <h1>Командувач ВМС про повернуті кораблі: Росіяни їх угробили. Зняли навіть плафони, розетки і унітази</h1>
      <h2>Повернуті Росією кораблі малі броньовані артилерійські катери Нікополь і Бердянськ і буксир Яни Капу підходять до територіальних вод України.</h2>
      <address>
        <time datetime="2019-11-20T10:14:00+00:00">20 Nov 2019, 10:14</time>
      </address>
      <p>Про це в коментарі 4 каналу повідомив командувач Військово-морськими силами України Ігор Воронченко.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F4newkyiv%2Fvideos%2F578963079539765%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>Він зазначив, що підійдуть кораблі приблизно через 16 годин.</p>
      <p>«Йде буксирування, швидкість дуже маленька. Вони своїм ходом не йдуть, росіяни їх угробили. Познімали навіть плафони, розетки і унітази. Так що ми зараз покажемо всьому світу варварське ставлення росіян», — заявив Воронченко.</p>
      <p>Читайте також:<br/><a href="https://nv.ua/ukr/world/geopolitics/kerchenska-protoka-korabli-povertayutsya-dodomu-novini-ukrajini-50054170.html">&amp;nbspВід захоплення до звільнення. Як українські кораблі повертаються в Україну — всі подробиці</a></p>
      <p>18 листопада Росія повернула захоплені <a href="https://nv.ua/ukr/ukraine/politics/rosiya-povernula-zahopleni-v-kerchenskiy-protoci-korabli-novini-ukrajini-50054153.html">українські кораблі Нікополь, Бердянськ і Яни Капу.</a></p>
      <p>Кораблі були захоплені в районі Керченської протоки 25 листопада 2018 року під час їхнього переходу з Одеси до Маріуполя. На борту кораблів було 22 військових моряків і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія повинна звільнити українських моряків і передати Україні захоплені українські судна.</p>
      <p>Читайте також:<br/><a href="https://nv.ua/ukr/world/geopolitics/linkyavichyus-pro-povernennya-korabliv-ukrajini-rf-vkrala-tisyachu-dolariv-a-povertaye-sto-novini-ukrajini-50054464.html">&amp;nbspЛінкявічюс про повернення кораблів Україні: Це не перемога, коли вкрали тисячу доларів, а повертають сто</a></p>
      <p>7 вересня 2019 року українські моряки і працівники СБУ повернулися в Україну в рамках взаємного звільнення утримуваних осіб.</p>
    </article>
  </body>
</html>