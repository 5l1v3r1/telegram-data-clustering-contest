<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ssha-i-turechchina-dopomogli-idil-nabrati-silu-politico-330275_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T10:22:00+00:00"/>
    <meta property="og:title" content="США і Туреччина допомогли ІДІЛ набрати силу – Politico"/>
    <meta property="og:description" content="Без протидії тероризму ІДІЛ, ймовірно, зможе більш вільно будувати підпільні мережі."/>
  </head>
  <body>
    <article>
      <h1>США і Туреччина допомогли ІДІЛ набрати силу – Politico</h1>
      <h2>Без протидії тероризму ІДІЛ, ймовірно, зможе більш вільно будувати підпільні мережі.</h2>
      <address>
        <time datetime="2019-11-20T10:22:00+00:00">20 Nov 2019, 10:22</time>
      </address>
      <p>Виведення американських військ з Сирії та <a href="https://dt.ua/WORLD/bezpilotniki-ssha-pomitili-yak-turecki-viyska-atakuvali-mirnih-siriyciv-wsj-329419_.html"><b>турецьке вторгнення</b></a> в країну дозволили екстремістському угрупованню ІДІЛ "відтворити можливості і ресурси в Сирії і зміцнити здатність планувати атаки за кордоном", йдеться в щоквартальному <a href="https://www.politico.com/f/?id=0000016e-8474-d93d-ad6f-8e76571c0000">звіті</a> головного генерального інспектора військової кампанії США проти ІДІЛ, пише <a href="https://www.politico.com/news/2019/11/19/trump-syria-isis-071499">Politico.</a></p>
      <p>Зазначається, що без протидії тероризму ІДІЛ, ймовірно, зможе більш вільно будувати підпільні мережі і спробує звільнити членів ІДІЛ, яких утримують у в'язницях Сирійських демократичних сил, і членів їх сімей, які живуть у таборах для ВПО.</p>
      <p>Туреччина та США є союзниками по НАТО.</p>
      <p>У грудні минулого року Білий дім і Пентагон повідомили про <a href="https://dt.ua/WORLD/kurdi-poboyuyutsya-agresiyi-turechchini-pislya-vivedennya-amerikanskih-viysk-iz-siriyi-zmi-298884_.html"><b>виведення американських військ із Сирії</b> </a>у зв'язку з переходом до "нової стадії" військової операції проти терористичного угруповання "Ісламська держава". Вже у січні <b><a href="https://dt.ua/WORLD/turecka-armiya-atakuvala-siriyskih-kurdiv-300822_.html">армія Туреччини завдала артилерійських ударів по районах на півночі Сирії</a></b>, які знаходяться під контролем курдських Загонів народної самооборони YPG.</p>
      <p>Опозиційна коаліція "Сили демократичної Сирії" розцінила дії США як "<b><a href="https://dt.ua/WORLD/kurdski-formuvannya-nazvali-vivedennya-viysk-ssha-z-siriyi-udarom-u-spinu-297490_.html">удар у спину</a></b>". Американський військовий контингент діяв у тісному контакті із СДС, які воюють проти ІДІЛ і режиму Башара Асада. До складу СДС входять також курдські загони самооборони YPG, проти яких Туреччина провела серію операцій. Анкара вважає курдські формування в Сирії терористичними і звинувачує їх у підтримці сепаратистів з "Робітничої партії Курдистану".</p>
      <p>Детальніше про наслідки турецької операції <a href="https://dt.ua/international/erdogan-znayshov-dzherelo-miru-326095_.html"><b>читайте у матеріалі Миколи Замікули "Ердоган знайшов "Джерело миру""</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>