<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/svetlana-makarovic-svoj-honorar-odstopim-eriku-val"/>
    <meta property="og:site_name" content="Primorske novice"/>
    <meta property="article:published_time" content="2019-11-20T10:03:48+00:00"/>
    <meta property="og:title" content="Svetlana Makarovič: “Svoj honorar odstopim Eriku Valenčiču in Svetlani Slapšak”"/>
    <meta property="og:description" content="“Svoj honorar odstopim Eriku Valenčiču in Svetlani Slapšak,” pravi Svetlana Makarovič, ki jo je prizadela izjava, da je s postopanjem ob nastajanju in izidu knjige Luciferka izdala simbol rdeče zvezde in ga zamenjala za simbol evra."/>
  </head>
  <body>
    <article>
      <h1>Svetlana Makarovič: “Svoj honorar odstopim Eriku Valenčiču in Svetlani Slapšak”</h1>
      <address><time datetime="2019-11-20T10:03:48+00:00">20 Nov 2019, 10:03</time> by <a rel="author">Andraž Gombač</a></address>
      <p>
        <b>“Svoj honorar odstopim Eriku Valenčiču in Svetlani Slapšak,” pravi Svetlana Makarovič, ki jo je prizadela izjava, da je s postopanjem ob nastajanju in izidu knjige Luciferka izdala simbol rdeče zvezde in ga zamenjala za simbol evra.</b>
      </p>
      <figure>
        <img src="https://static.primorske.si/foto/highres/gnweb/720448_267-svetlana-odziv.jpg"/>
        <figcaption>Svetlana Makarovič Foto: Andraž Gombač</figcaption>
      </figure>
      <p><b>LJUBLJANA</b> Danes zjutraj nas je poklicala <b>Svetlana Makarovič</b>, ki se želi javno odzvati na poročanje o zapletih okrog <i>Luciferke</i>. <b>Svetlano Slapšak </b>in <b>Erika Valenčiča</b>, ki sta bila sprva med soavtorji knjige, zelo ceni in sta ji pri srcu, je za naš časopis povedala že v petek.</p>
      <p>“Erik mi zdaj očita, da lažem in da sem izdala simbol rdeče zvezde, da mi je bolj mar za evre. Prizadeta sem zaradi njegove izjave, očitno se je pustil naščuvati založbi Beletrina proti meni, zato sem se odločila, da ta gordijski vozel klevet presekam. V primeru, da Beletrina njemu in Svetlani Slapšak ni izplačala dogovorjene odškodnine, jima svoj honorar v celoti odstopim.”</p>
      <p>In če ga ne bosta hotela sprejeti? “Njuna odločitev ni moj problem,” pravi pesnica. “Mateju Šurcu pa tega ne bom dovolila, če bo hotel storiti enako. On je pri knjigi edini resnično garal ves čas.”</p>
      <p>Več o izidu te knjige preberite: <a href="https://www.primorske.si/kultura/trdo-delo-se-je-izjalovilo-v-medsebojno-obracunava">Trdo delo se je izjalovilo v medsebojno obračunavanje</a></p>
      <p>
        <a href="https://www.primorske.si/kultura/kdo-se-boji-luciferke">Direktor Beletrine in Svetlana Makarovič na nasprotnih bregovih</a>
      </p>
    </article>
  </body>
</html>