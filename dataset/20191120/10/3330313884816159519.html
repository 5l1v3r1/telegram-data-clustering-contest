<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904474/nieuwe-wending-in-trainerszoektocht-bayern-m-nchen-goed-gedaan-bij-tottenham-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T10:12:00+00:00"/>
    <meta property="og:title" content="Nieuwe wending in trainerszoektocht Bayern München: &quot;Goed gedaan bij Tottenham&quot;"/>
    <meta property="og:description" content="Door het ontslag van Mauricio Pochettino bij Tottenham Hotspur slechts vijf maanden na het behalen van de Champions League-finale, ligt de weg naar Bayern München vrij voor de Argentijn. Pochettino werd sinds het vertrek van Nico Kovac in München al in verband gebracht met de functie, en is volgens BILD nu de absolute topkandidaat. Bayern heeft met Hansi Flick een interim-trainer die in ieder geval tot de winterstop voor de groep staat. Daarna moet de club een keuze maken: door met Flick tot de zomer, of in de winter al een nieuwe coach aanstellen. In het laatste geval lijkt Pochettino de absolute topkandidaat nu hij geen club meer heeft. Voor een trainerswissel in de zomer zijn ook Erik ten Hag (Ajax), Thomas Tuchel (Paris Saint-Germain) en Pep Guardiola (Manchester City) kandidaten. Spurs handelt razendsnel: Mourinho volgt ontslagen Pochettino op in Londen"/>
  </head>
  <body>
    <article>
      <h1>Nieuwe wending in trainerszoektocht Bayern München: "Goed gedaan bij Tottenham"</h1>
      <address>
        <time datetime="2019-11-20T10:12:00+00:00">20 Nov 2019, 10:12</time>
      </address>
      <p>
        <b>Door het ontslag van Mauricio Pochettino bij Tottenham Hotspur slechts vijf maanden na het behalen van de Champions League-finale, ligt de weg naar Bayern München vrij voor de Argentijn. Pochettino werd sinds het vertrek van Nico Kovac in München al in verband gebracht met de functie, en is volgens BILD nu de absolute topkandidaat.</b>
      </p>
      <p>Bayern heeft met Hansi Flick een interim-trainer die in ieder geval tot de winterstop voor de groep staat. Daarna moet de club een keuze maken: door met Flick tot de zomer, of in de winter al een nieuwe coach aanstellen. In het laatste geval lijkt Pochettino de absolute topkandidaat nu hij geen club meer heeft. Voor een trainerswissel in de zomer zijn ook Erik ten Hag (Ajax), Thomas Tuchel (Paris Saint-Germain) en Pep Guardiola (Manchester City) kandidaten.</p>
      <p>Joshua Kimmich, rechtsback van Bayern München, is in ieder geval zeer positief over Pochettino. In <a href="https://sportbild.bild.de/bundesliga/vereine/bayern-muenchen/joshua-kimmich-mauricio-pochettino-trainer-tottenham-66148570.sport.html?wtmc=twttr.shr">BILD</a> zegt hij: "Ik weet niet of hij voor ons in aanmerking komt", begint de verdediger. "Maar hij heeft het al jaren heel goed gedaan bij Tottenham. Ze hebben de afgelopen jaren een enorme consistentie getoond en zijn altijd toonaangevend geweest, met als hoogtepunt de Champions League-finale. Hij is zonder twijfel een topcoach."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904455/spurs-handelt-razendsnel-mourinho-volgt-ontslagen-pochettino-op-in-londen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>