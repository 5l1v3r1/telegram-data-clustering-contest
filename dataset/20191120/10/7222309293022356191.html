<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/elisa-lanserar-5g-nat-i-kouvola/"/>
    <meta property="og:site_name" content="HBL"/>
    <meta property="article:published_time" content="2019-11-20T10:13:00+00:00"/>
    <meta property="og:title" content="Elisa lanserar 5G-nät i Kouvola"/>
    <meta property="og:description" content="Lanseringen beräknas ge stora fördelar för de lokala företagen och hushållen."/>
  </head>
  <body>
    <article>
      <h1>Elisa lanserar 5G-nät i Kouvola</h1>
      <h2>Lanseringen beräknas ge stora fördelar för de lokala företagen och hushållen.</h2>
      <address><time datetime="2019-11-20T10:13:00+00:00">20 Nov 2019, 10:13</time> by <a rel="author">SPT</a></address>
      <p>Mobiloperatören Elisa lanserar sitt nionde 5G-nät i Finland, denna gång i Kouvola.</p>
      <p>– De största fördelarna med 5G-nätet är snabbheten och kapaciteten, vilket gynnar konsumenterna. 5G-nätet är också ett potentiellt alternativ till hushållens bredband eftersom 5G uppnår hastigheter på upp till en gigabyte, säger Elisas regionchef Ari Punkkinen i ett pressmeddelande.</p>
      <p>Elisa lanserade sina första 5G-nät i Finland i våras. Bolaget har hittills lanserat 5G-nät i Åbo, Tammerfors, Jyväskylä, Helsingfors, Lahtis, Vanda, Uleåborg och Kuopio.</p>
      <p>– 5G erbjuder företagen nya möjligheter att utnyttja mobilteknologi i den egna affärsverksamheten, säger Punkkinen.</p>
    </article>
  </body>
</html>