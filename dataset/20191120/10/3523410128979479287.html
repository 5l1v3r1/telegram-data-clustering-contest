<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640892/%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C%DA%AF%D8%B1-%D8%B3%D8%B1%DB%8C%D8%A7%D9%84-%D8%A8%D8%A7%D8%B2%DB%8C-%D8%AA%D8%A7%D8%AC-%D9%88-%D8%AA%D8%AE%D8%AA-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A7%DA%A9%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:27:00+00:00"/>
    <meta property="og:title" content="فیلم جدید بازیگر سریال «بازی تاج و تخت» در آستانه اکران"/>
    <meta property="og:description" content="جدیدترین مجموعه تصاویر فیلم سینمایی «مرگ و زندگی جان اف. داناون» رونمایی شد، فیلم سینمایی «مرگ و زندگی جان اف. داناون»..."/>
  </head>
  <body>
    <article>
      <h1>
        <a href="https://www.bultannews.com/fa/news/640892/%D9%81%DB%8C%D9%84%D9%85-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C%DA%AF%D8%B1-%D8%B3%D8%B1%DB%8C%D8%A7%D9%84-%D8%A8%D8%A7%D8%B2%DB%8C-%D8%AA%D8%A7%D8%AC-%D9%88-%D8%AA%D8%AE%D8%AA-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A7%DA%A9%D8%B1%D8%A7%D9%86">فیلم جدید بازیگر سریال «بازی تاج و تخت» در آستانه اکران</a>
      </h1>
      <h2>جدیدترین مجموعه تصاویر فیلم سینمایی «مرگ و زندگی جان اف. داناون» رونمایی شد، فیلم سینمایی «مرگ و زندگی جان اف. داناون»...</h2>
      <address><time datetime="2019-11-20T10:27:00+00:00">20 Nov 2019, 10:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، جدیدترین مجموعه تصاویر فیلم سینمایی «مرگ و زندگی جان اف. داناون» رونمایی شد، فیلم سینمایی «مرگ و زندگی جان اف. داناون» به کارگردانی «خاویر دولان» ۱۳ ماه دسامبر سال ۲۰۱۹ اکران بین المللی خود را در سینما‌های امریکای شمالی آغاز خواهد کرد.</p>
      <p>کیت هرینگتون بازیگر مطرح سریال «بازی تاج و تخت»، جسیکا چستین، تندی نیوتون، بلا تورن، سوزان ساراندون، کتی بیتس، کریس زیلکا، ناتالی پورتمن، بن سچنتزر، امیلی همپشر و مایکل گمبون از جمله بازیگرانی هستند که در این فیلم به ایفای نقش پرداخته اند.</p>
      <p>این فیلم داستانی روایتگونه از زندگی یکی از مجریان مطرح تلویزیون است که زندگی و مرگ خود طی نامه‌هایی به مجله‌ای برای چاپ ارسال می‌کند و پس از مرگش راز‌های زیادی فاش می‌شود.</p>
      <p>نگارش فیلمنامه مرگ و زندگی جان اف. داناون را «خاویر دولان» نوشته و تهیه کنندگی اثر را نیز در کنار فیلمنامه نویسی بر عهده داشته است.</p>
      <p>پایپلاین اینترتیمنت کمپانی سازنده این اثر بوده و تمامی فیلمبرداری اثر در کشور کانادا اتفاق افتاده است. مرگ و زندگی جان اف. داناون یکی از آثار مطرح افتتاح کننده سال نوی میلادی است.</p>
      <p>این فیلم نخستین تجربه انگلیسی زبان خاویر دولان است. این فیلم در جشنواره جهانی تورنتو برای نخستین بار به نمایش درآمد. منتقدان در نقد‌های خود در جشنواره شدیداً به فیلم تاختند و از آن انتقاد کردند.</p>
      <p>دولان در پُستی اینستاگرامی اعلام کرد که به دلیل طولانی بودن فیلم شخصیتی که جسیکا چستین آن را بازی می‌کرد در تدوین خارج کرده‌است.</p>
      <p>فیلم در وبسایت راتن تومیتوز امتیاز بسیار ضعیف ۷ و در متاکریتیک میانگین ۲۸ از ۱۰۰ را دریافت کرد. نشریه ایندی وایر آن را «بدترین» اثر کارگردانش خواند و نسبت به فیلمنامه صفات «دم دستی» و «زمخت» را بکار برد.</p>
      <p>گاردین از پنج ستاره یکی به آن داده و فیلم را «آشفته» وصف کرده و هالیوود ریپورتر هم آن را «نپخته، طاقت فرسا و یک بیانیه اخلاقی طولانی» دانسته‌است. وبسایت راجر ایبرت به نحوه انتخاب موسیقی در فیلم‌های دولان انتقاد کرد، ولی بازی جیکوب ترمبلی را شایسته تحسین دانست.</p>
    </article>
  </body>
</html>