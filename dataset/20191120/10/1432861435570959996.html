<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/izumitelno-mourinxo-ima-poveche-trofei-ot-totnym-v-cqlata-istoriq-na-kluba-1407955.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T10:23:00+00:00"/>
    <meta property="og:title" content="Изумително: Моуриньо има повече трофеи от Тотнъм в цялата история на клуба"/>
    <meta property="og:description" content="Тази сутрин Англия се събуди с новината, че Жозе Моуриньо е новият мениджър на Тотнъм Така, след само една нощ, шпорите вече имат нов треньор, след като късно снощи президентът на клуба Даниел Леви обяви раздялата с Маурисио Почетино"/>
  </head>
  <body>
    <article>
      <h1>Изумително: Моуриньо има повече трофеи от Тотнъм в цялата история на клуба</h1>
      <address><time datetime="2019-11-20T10:23:00+00:00">20 Nov 2019, 10:23</time> by <a rel="author">Sportlive.bg</a></address>
      <p>Тази сутрин Англия се събуди с новината, че <b><a href="https://www.sportlive.bg/worldfootball/england/Oficialno-Noviqt-trenxor-na-Totnym-e-Zhoze-Mourinxo-1407932.html">Жозе Моуриньо е новият мениджър на Тотнъм</a></b>. Така, след само една нощ, "шпорите" вече имат нов треньор, след като късно снощи президентът на клуба Даниел Леви обяви <b><a href="https://www.sportlive.bg/worldfootball/england/Kraj-na-sagata!-Totnym-uvolni-Maurisio-Pochetino-1407870.html">раздялата с Маурисио Почетино</a></b>.</p>
      <p>И докато Почетино никога досега в своята кариера не е успявал да се докосне до ценен трофей, то неговият колега Моуриньо е далеч по-напред в това отношение. Нещо повече: португалецът има 25 спечелени трофея, а това е с един повече от всички спечелени от Тотнъм в цялата история на клуба (24).</p>
      <p>Друг любопитен факт е, че Жозе Моуриньо е постигнал най-голям брой победи като треньор (13) срещу... новия си отбор Тотнъм. В социалните мрежи се появиха шеговити коментари, че "шпорите" са назначили Моуриньо, за да не инкасират повече поражения.</p>
      <p>
        <i>А кой беше другият сериозен вариант за заместник на Почетино в Тотнъм - <b><a href="https://www.sportlive.bg/worldfootball/england/Totnym-nabelqza-zamestnik-na-Pochetino-1407720.html">вижте в този материал на SportLive.bg</a></b></i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Pochetino-na-razgovor-s-Levi-igrachite-na-Totnym-iskat-nov-menidzhyr-1407702.html"/>
        <a href="https://www.sportlive.bg/worldfootball/worldfootballother/Nemanq-Matich-shte-krysti-stadion-v-Syrbiq-na-Zhoze-Mourinxo-1407508.html"/>
        <a href="https://www.sportlive.bg/worldfootball/spain/Real-dava-lyubimec-na-Zidan-i-golqma-suma-na-Totnym-za-Hari-Kejn-1407478.html"/>
        <a href="https://www.sportlive.bg/worldfootball/england/Mourinxo-e-bil-predupreden-da-ne-vzima-Lukaku-v-Yunajted-zashtoto-e-golqmo-bebe-1407356.html"/>
        <a href="https://www.sportlive.bg/worldfootball/worldfootballother/Maradona-prodylzhava-s-nesgodite-kato-trenxor---napusna-Himnastiq-1407854.html"/>
      </related>
    </article>
  </body>
</html>