<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/finbesok-for-ifk-skovde-norges-forbundskapten-pa-plats-gladjer-mig/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-20T10:42:28+00:00"/>
    <meta property="og:title" content="Finbesök för IFK Skövde – Norges förbundskapten på plats: &quot;Glädjer mig&quot;"/>
    <meta property="og:description" content="I januari avgörs handbolls-EM. Norske förbundskaptenen Christian Berge laddar upp inför mästerskapet – genom att tillbringa några dagar i Skövde."/>
  </head>
  <body>
    <article>
      <h1>Finbesök för IFK Skövde – Norges förbundskapten på plats: "Glädjer mig"</h1>
      <address>
        <time datetime="2019-11-20T10:42:28+00:00">20 Nov 2019, 10:42</time>
      </address>
      <p>
        <i>I januari avgörs handbolls-EM.<br/>Norske förbundskaptenen Christian Berge laddar upp inför mästerskapet – genom att tillbringa några dagar i Skövde.</i>
      </p>
      <p>Det är tack vare landsmannen och IFK Skövde-tränaren Jonas Wille som Berge den här veckan syns i Arena Skövde. Dels följer han träningar och dels kommer han att se torsdagens hemmamatch mellan mot Redbergslid.</p>
      <p>– Jag håller på att göra mig klar inför mästerskapet. Som norsk förbundskapten får du inte lov att träna ett klubblag och då vill jag gärna komma ut och besöka andra klubbar. Jag känner Jonas bra sedan tidigare och ska jobba lite tillsammans med honom, säger Christian Berge på <a href="http://www.ifkskovdehandboll.com/2019/norges-forbundskapten-pa-plats-i-skovde/20228/">IFK Skövdes hemsida</a>.</p>
      <p>Han har själv en framgångsrik karriär som spelare och var bland annat sju säsonger, mellan 1999 och och 2006, i tyska storlaget SG Flensburg-Handewitt. Norsk förbundskapten har han varit sedan 2015.</p>
      <p>
        <a href="https://www.skovdenyheter.se/article/klart-har-ar-jonas-willes-nya-klubb/">Sedan tidigare står det klart att Jonas Wille efter säsongen kommer att lämna IFK Skövde för att bli ny tränare i danska Mors-Thy.</a>
      </p>
      <p>Handbolls-EM spelas den 10-26 januari i Sverige, Norge och Österrike.</p>
      <figure>
        <img src="https://imengine.hall.infomaker.io/imengine/image.php?uuid=d324269b-f32d-5984-ae2b-14bff64de95f&amp;type=preview&amp;source=false&amp;function=hardcrop&amp;width=980&amp;height=653&amp;q=80"/>
        <figcaption>Jonas Wille.<cite>Foto: Anders Bjurö/TT</cite></figcaption>
      </figure>
      <related>
        <a href="https://www.skovdenyheter.se/article/osannolik-slutdramatik-nar-ifk-skovde-kammade-noll/"/>
      </related>
    </article>
  </body>
</html>