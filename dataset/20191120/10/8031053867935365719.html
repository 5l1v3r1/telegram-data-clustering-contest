<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba-%cf%83%cf%84%ce%b7%ce%bd-%ce%ac%ce%b3%ce%ba%cf%85%cf%81%ce%b1-%cf%84%ce%bf-%ce%b2%ce%b1%ce%bd-%ce%ba%ce%ac%ce%bb%cf%85%cf%80%cf%84%ce%b5-%ce%ba%ce%b1%cf%84%ce%b5%cf%87%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:38:22+00:00"/>
    <meta property="og:title" content="Σοκ στην Άγκυρα: «Το βαν κάλυπτε κατεχόμενα» – Αιχμές για συμφωνία Χριστόφια–Πέρες το ’11"/>
    <meta property="og:description" content="Οι κατασκοπευτικές δυνατότητες του περιβόητου βαν κάλυπταν και περιοχές του ψευδοκράτους, αναφέρει τουρκικό δημοσίευμα της Χουρριέτ. «Η συσκευή παρακολούθησης είχε ευρεία κάλυψη. Ιδιαίτερα στην πρωτεύουσα Λευκωσία, η οποία χωρίζεται σε δύο μέρη, ειδικά κοντά στα σύνορα, περιλαμβάνει επίσης την ΤΔΒΚ» (όπως αποκαλεί το ψευδοκράτος)."/>
  </head>
  <body>
    <article>
      <h1>Σοκ στην Άγκυρα: «Το βαν κάλυπτε κατεχόμενα» – Αιχμές για συμφωνία Χριστόφια–Πέρες το ’11</h1>
      <address>
        <time datetime="2019-11-20T10:38:22+00:00">20 Nov 2019, 10:38</time>
      </address>
      <p>
        <b>Οι κατασκοπευτικές δυνατότητες του περιβόητου βαν κάλυπταν και περιοχές του ψευδοκράτους, αναφέρει τουρκικό δημοσίευμα της Χουρριέτ. «Η συσκευή παρακολούθησης είχε ευρεία κάλυψη. Ιδιαίτερα στην πρωτεύουσα Λευκωσία, η οποία χωρίζεται σε δύο μέρη, ειδικά κοντά στα σύνορα, περιλαμβάνει επίσης την ΤΔΒΚ» (όπως αποκαλεί το ψευδοκράτος).</b>
      </p>
      <p>Ο Τούρκος αρθρογράφος Ömer Bilge, ισχυρίζεται παράλληλα ότι η εγκατάσταση της εταιρείας του Ταλ Ντιλιάν στη Λάρνακα το 2011 συμπίπτει με τη χρονική εκείνη περίοδο, όταν επισκέφτηκε την Κύπρο ο τότε Πρόεδρος του Ισραήλ, Σιμόν Πέρες (Νοέμβριος του 2011), μετά τη συμφωνία οριοθέτησης ΑΟΖ μεταξύ Κύπρου – Ισραήλ. «Ο Σιμόν Πέρες ήταν εκείνος που απέκλεισε την Τουρκία από τους ενεργειακούς πόρους της περιοχής, μετά που υπέγραψε με τον τότε Πρόεδρο Δημήτρη Χριστόφια συμφωνία ανταλλαγής εμπιστευτικών πληροφοριών μεταξύ των δυο χωρών. Κατά τη διάρκεια της επίσκεψής του, ο Πέρες είχε και ιδιωτική συνάντηση με τον Νίκο Αναστασιάδη, αν και αυτό δεν ήταν στο πρόγραμμα», αναφέρει το δημοσίευμα.</p>
    </article>
  </body>
</html>