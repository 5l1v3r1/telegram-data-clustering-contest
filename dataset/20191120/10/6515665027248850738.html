<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361243/srusio-se-helikopter-u-avganistanu-poginuli-americki-vojnici-talibani-tvrde-da-su-oni-oborili-letelicu"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:17:00+00:00"/>
    <meta property="og:title" content="SRUŠIO SE HELIKOPTER U AVGANISTANU: Poginuli američki vojnici, talibani tvrde da su oni oborili letelicu!"/>
    <meta property="og:description" content="Dvojica američkih vojnika poginula su danas kada se njihov helikopter srušio u Avganistanu, saopštila je vojska SAD, ne iznoseći detalje, dok talibani tvrde da su oni oborili letelicu."/>
  </head>
  <body>
    <article>
      <h6 class="kicker">horor</h6>
      <h1>SRUŠIO SE HELIKOPTER U AVGANISTANU: Poginuli američki vojnici, talibani tvrde da su oni oborili letelicu!</h1>
      <address>
        <time datetime="2019-11-20T10:17:00+00:00">20 Nov 2019, 10:17</time>
      </address>
      <p>
        <b>Dvojica američkih vojnika poginula su danas kada se njihov helikopter srušio u Avganistanu, saopštila je vojska SAD, ne iznoseći detalje, dok talibani tvrde da su oni oborili letelicu.</b>
      </p>
      <p>U kratkom saopštenju američke vojske se navodi da je pokrenuta istraga, ističući da preliminarni izveštaji ne ukazuju da je u pitanju bila neprijateljska vatra.</p>
      <p>AP prenosi da, međutim, talibani tvrde da su oborili helikopter u istočnoj provinciji Logar i da ima "mnogo žrtava".</p>
      <figure>
        <iframe data-src="https://twitter.com/keshwarnews/status/1197021500278214657?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Portparol talibana Zabiulah Mudžahid je u saopštenju naveo da su pobunjenici oborili američki "činuk" helikopter nešto posle ponoći tokom sukoba sa "osvajačima i njihovim plaćenicima".</p>
      <p>Američka vojska je odbacila ove tvrdnje talibana, prenosi AP.</p>
      <p>Ovim povodom oglasilo se i avganistansko Ministarstvo odbrane, odbacujući navode o umešanosti talibana.</p>
      <figure>
        <iframe data-src="https://twitter.com/dailytimespak/status/1197063936266387457?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Neprijateljska vatra nije uzrok pada helikoptera i nijedan pripadnik avganistanskih snaga bezbednosti nije povređen", naveo je portparol ministarstva Favad Aman, prenosi Rojters.</p>
      <p>Ove godine u Avganistanu je poginulo 19 američkih vojnika, navodi američka agencija, dodajući da je više od 2.400 Amerikanaca poginulo u skoro 18-godišnjem ratu.</p>
      <p>Kurir.s/Tanjug</p>
      <p>Foto: Profimedia/Ilustracija</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3357191/brutalan-napad-u-kabulu-tokom-jutarnjeg-spica-7-ljudi-poginulo-u-eksploziji-automobila-bombe-najmanje-sedmoro-povredjeno-foto-video"/>
        <a href="https://www.kurir.rs/planeta/austrija/3342523/uzasan-zlocin-u-lincu-migrant-iz-avganistana-ubio-nozem-dvoje-ljudi-pa-izjavom-sokirao-istraznog-sudiju-video"/>
        <a href="https://www.kurir.rs/planeta/3342271/masakr-u-dzamiji-u-avganistanu-bomba-aktivirana-tokom-molitve-20-mrtvih-40-povredjenih-uznemirujuci-foto"/>
        <a href="https://www.kurir.rs/planeta/3337545/ova-avganistanka-svaki-dan-ceka-metak-zarifa-gatari-je-jednim-potezom-gurnula-prst-u-oko-talibanima-video"/>
      </related>
    </article>
  </body>
</html>