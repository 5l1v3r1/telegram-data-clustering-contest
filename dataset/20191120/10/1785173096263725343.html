<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/compania-coca-cola-anunta-noi-schimbari-in-echipa-din-romania-1922405420002019111019175497"/>
    <meta property="og:site_name" content="News.ro"/>
    <meta property="article:published_time" content="2019-11-20T10:54:00+00:00"/>
    <meta property="og:title" content="Compania Coca-Cola anunţă noi schimbări în echipa din România"/>
    <meta property="og:description" content="The Coca-Cola Company a anunţat, miercuri, că, începând din această toamnă, Alina Bucelea este noul Performance Insights Director al companiei pentru Europa Centrală şi de Est. Numirea ei în noua funcţie vine după un mandat de cinci ani în poziţia de Commercial Strategy Manager al Coca-Cola România, care va fi preluată de Bosko Popeskov."/>
  </head>
  <body>
    <article>
      <h1>Compania Coca-Cola anunţă noi schimbări în echipa din România</h1>
      <address><time datetime="2019-11-20T10:54:00+00:00">20 Nov 2019, 10:54</time> by <a rel="author">Dinu Boboc</a></address>
      <p>
        <b>The Coca-Cola Company a anunţat, miercuri, că, începând din această toamnă, Alina Bucelea este noul Performance Insights Director al companiei pentru Europa Centrală şi de Est. Numirea ei în noua funcţie vine după un mandat de cinci ani în poziţia de Commercial Strategy Manager al Coca-Cola România, care va fi preluată de Bosko Popeskov.</b>
      </p>
      <p>Din noua poziţie, Alina îşi va folosi expertiză acumulată pe parcursul carierei în cadrul sistemului Coca-Cola în România pentru a redesena sistemele de performanţă la nivel regional, integrând şi analizând indicatori esenţiali ai afacerii.</p>
      <p>“Această schimbare vine ca o continuare firească a activităţii mele în cadrul sistemului Cola-Cola. Este o poziţie care îmi oferă şansa de a avea o perspectivă regională asupra businesului Coca-Cola şi a adăuga un punct de vedere comercial şi operaţional în modul în care interpretăm performanţa. Mă desprind cu greu de echipa din România, de care sunt extrem de mândră şi căreia îi mulţumesc pentru performanţele realizate împreună. Este o nouă etapă a carierei mele în Compania Coca-Cola, către care privesc cu entuziasm şi care mă motivează să duc expertiza mea la nivelul următor”, a spus Alina Bucelea.</p>
      <p>Bosko Popeskov este noul Commercial Strategy Manager al Coca-Cola România. Bosko a activat anterior în cadrul Procter&amp;Gamble Elveţia, în Geneva, unde a deţinut mai multe poziţii în domeniile Strategy &amp; Insights în ultimii 10 ani.</p>
      <p>“Mă bucur să încep această călătorie nouă şi extrem de interesantă în cadrul Companiei Coca-Cola şi că voi avea ocazia de a cunoaşte o piaţă atât de dinamică şi de inovatoare cum este România. Mai mult decât atât, mă enuziasmează ideea de a mă alătura unei echipe puternice, plină de energie şi cu performanţe remarcabile”, a spus Bosko Popeskov.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>