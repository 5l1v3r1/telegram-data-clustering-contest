<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361235/uhapsen-biznismen-koji-stoji-iza-ubistva-malteske-novinarke-policija-mu-presrela-jahtu-kad-je-pokusao-da-pobegne"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:05:00+00:00"/>
    <meta property="og:title" content="UHAPŠEN BIZNISMEN KOJI STOJI IZA UBISTVA MALTEŠKE NOVINARKE Policija mu presrela jahtu kad je pokušao da pobegne (VIDEO)"/>
    <meta property="og:description" content="Malteška policija uhapsila je jednog od najistaknutijih biznismena u toj zemlji, Jorgena Feneka, zbog povezanosti sa ubistvom poznate novinarke Dafne Karuane Galicije."/>
  </head>
  <body>
    <article>
      <h6 class="kicker">istaknuti preduzetnik</h6>
      <h1>UHAPŠEN BIZNISMEN KOJI STOJI IZA UBISTVA MALTEŠKE NOVINARKE Policija mu presrela jahtu kad je pokušao da pobegne (VIDEO)</h1>
      <address>
        <time datetime="2019-11-20T10:05:00+00:00">20 Nov 2019, 10:05</time>
      </address>
      <p>
        <b>Malteška policija uhapsila je jednog od najistaknutijih biznismena u toj zemlji, Jorgena Feneka, zbog povezanosti sa ubistvom poznate novinarke Dafne Karuane Galicije.</b>
      </p>
      <p>Fenek je uhapšen na svojoj jahti na Sredozemnom moru.</p>
      <p>Vlasnik je kompanije "17 Black".</p>
      <p>Portal Loving Malta prenosi da je Fenek glavni osumnjičeni u ovom slučaju i verovatno nalogodavac ubistva.</p>
      <figure>
        <iframe src="https://www.youtube.com/embed/fPvHpS0oWUM" width="560" height="315" data-service="Youtube" scrolling="no"/>
      </figure>
      <p>Fenek je priveden kada je policija presrela njegovu jahtu u blizini obale ovog mediteranskog ostrva dok je pokušavao d anapusti zemlju.</p>
      <p>Njegovo hapšenje je usledilo dan nakon što su vlasti saopštile da će ponuditi pomilovanje osumnjičenom posredniku u ubistvu novinarke, ukoliko kaže ko je glavna osoba koja stoji iza ubistva.</p>
      <p>Karuana Galicija, koja je pisala blog protiv korupcije, ubijena je u eksploziji bombe nedaleko od glavnog grada Valete u oktobru 2017. godine.</p>
      <p>Ovo ubistvo šokiralo je Evropu i pokrenulo pitanja o vladavini prava u Malti.</p>
      <p>Kurir.rs/Srna</p>
      <p>Foto: Youtube/AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360637/hapsanje-na-malti-zbog-brutalne-likvidacije-priveden-posrednik-u-ubistvu-poznate-novinarke-video"/>
        <a href="https://www.kurir.rs/planeta/3276361/malteska-policija-trazi-pomoc-da-locira-milosa-vidakovica-srbin-koji-je-izbo-makedonca-i-pobegao-krije-se-kod-zemljaka-foto"/>
        <a href="https://www.kurir.rs/planeta/3157149/identifikovana-3-zlikovca-zna-se-ko-je-organizovao-ubistvo-malteske-novinarke"/>
        <a href="https://www.kurir.rs/planeta/2925725/video-sin-ubijene-novinarke-tesko-optuzuje-moju-majku-je-ubila-mafijaska-drzava"/>
      </related>
    </article>
  </body>
</html>