<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/omicidio-daphne-caruana-galizia-arrestato-mandante/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T10:45:00+00:00"/>
    <meta property="og:title" content="Omicidio Daphne Caruana Galizia, fermato il mandante dell’assassinio della donna: era in fuga"/>
    <meta property="og:description" content="Sono trascorsi poco più di due anni dalla violenta esplosione che ha ucciso la 53enne giornalista maltese Daphne Caruana Galizia. Ora gli inquirenti sono riusciti a risalire a colui che ordinò la sua uccisione e lo hanno arrestato Nell’attentato dinamitardo che alle ore 14:58 del 16 ottobre del 2017 ha scosso l’isola di Malta ha …"/>
  </head>
  <body>
    <article>
      <h1>Omicidio Daphne Caruana Galizia, fermato il mandante dell’assassinio della donna: era in fuga</h1>
      <address><time datetime="2019-11-20T10:45:00+00:00">20 Nov 2019, 10:45</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Daphne-Caruana-Galizia.jpeg"/>
      </figure>
      <p>
        <b>Sono trascorsi poco più di due anni dalla violenta esplosione che ha ucciso la 53enne giornalista maltese Daphne Caruana Galizia. Ora gli inquirenti sono riusciti a risalire a colui che ordinò la sua uccisione e lo hanno arrestato</b>
      </p>
      <p><b>Nell’attentato dinamitardo che alle ore 14:58 del 16 ottobre del 2017 ha scosso l’isola di Malta ha perso la vita <a href="https://it.wikipedia.org/wiki/Daphne_Caruana_Galizia">la giornalista Daphne Caruana Galizia</a></b>. Un atto esplicito, <b>un omicidio premeditato </b>che è stato architettato da <b>un mandante</b> e portato a termine da chi poi ha eseguito i suoi ordini, di fatto <b>arrivando a uccidere una professionista</b> <b>che</b>– per via dei temi trattati nelle sue inchieste- <b>era poco benvoluta</b>. <b>Daphne Carunaa Galizia aveva pestato i piedi a qualcuno e per questo doveva morire</b>. Oggi, dopo 25 mesi dalla sua morte, <b>gli inquirenti sono riusciti a risalire al mandante dell’attentato</b>: <b>si tratta di Yorgen Fenech</b>, Amministratore Delegato di <b>Tumas Group</b> e <b>Direttore Generale della centrale elettrica a gas di Malta</b>.</p>
      <h3>Omicidio Daphne Caruana Galizia, arrestato Yorgen Fenech: sarebbe il mandante del delitto</h3>
      <p>Aveva iniziato a indagare su <b>un giro di tangenti che porta a Yorgen Fenech</b>, pezzo grosso di <b>Tumas Group</b> (del quale è l’AD), della <b>Centrale elettrica a gas di Malta</b> (con il ruolo di Dg), e proprietario del <b>17Black</b> (società con sede a <b>Dubai</b> dalla quale passavano le tangenti destinati a due persone che fanno parte del governo maltese) e per questo <b>Daphne Caruana Galizia</b>– la giornalista morta a Malta due anni fa- <b>è stata uccisa</b>.</p>
      <p>Una lunga indagine ha portato <b>all’arresto di Yorgen Fenech</b> che è colui che <b>avrebbe ordinato l’uccisione della donna</b>, fatta saltare in aria con una bomba sistemata nella sua stessa automobile. I due politici isolani che fanno parte del giro di tangenti sono <b>Keith Schembri e Konrad Mizzi</b>, in carica con i rispettivi ruoli di <b>Capo di gabinetto e Ministro</b>. Come riporta <i>la Repubblica</i>, l<b>’arresto</b> di Fenech da parte della polizia maltese è stato effettuato poco <b>prima che l’uomo potesse lasciare l’isola</b>: è stato catturato mentre si trovava a bordo del suo yacht e <b>stava per fuggire</b>. Una svolta, nell’ambito dell’inchiesta è arrivata la scorsa settimana con l’arresto di <b>Melvin Theuma</b>, cioè colui che aveva fatto da <b>intermediario</b> tra il mandante dell’omicidio di Daphne Caruana Galizia e i suoi <b>esecutori materiali</b>.</p>
      <h3>Omicidio Daphne Caruana Galizia, la macchina esplosa e il ritrovamento a opera del figlio della giornalista</h3>
      <p><b>Daphne Caruana Galizia</b>, classe 1964, è stata uccisa nella sua malta il 16 ottobre del 2017. La donna, che era una giornalista e una blogger, si occupava di trattare inchieste sulla corruzione ed era, dunque, <b>un personaggio piuttosto scomodo</b>. Per questo aveva ricevuto delle <b>minacce</b> che lei stessa aveva segnalato alla polizia due settimane prima di essere uccisa per mezzo di <b>una bomba</b> che gli attentatori hanno sistemato sulla sua <b>Peugeot 108</b>: <b>la macchina è esplosa uccidendo la professionista 53enne che si trovava nell’abitacolo</b>. Il figlio <b>Matthew</b>, che in quel momento si trovava <b>nella</b> <b>loro casa a Bidnija</b> (Malta) ha sentito l’esplosione, si è precipitato fuori e ha visto cosa era appena successo alla madre.</p>
      <p>
        <i>Maria Mento</i>
      </p>
    </article>
  </body>
</html>