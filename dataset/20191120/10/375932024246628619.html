<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/tozsde/a-matrai-eromu-eladasarol-targyal-az-opus-es-az-mvm-1880364/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T10:54:00+00:00"/>
    <meta property="og:title" content="A Mátrai Erőmű eladásáról tárgyal az Opus és az MVM"/>
    <meta property="og:description" content="A Mátrai Erőmű Zrt. 72,66 százalékos közvetett tulajdoni hányadát a Magyar Villamos Műveknek adhatja el az Opus Global és a Status Energy Magántőkealap."/>
  </head>
  <body>
    <article>
      <h1>A Mátrai Erőmű eladásáról tárgyal az Opus és az MVM</h1>
      <address><time datetime="2019-11-20T10:54:00+00:00">20 Nov 2019, 10:54</time> by <a rel="author">VG</a></address>
      <h4>A Mátrai Erőmű Zrt. 72,66 százalékos közvetett tulajdoni hányadát a Magyar Villamos Műveknek adhatja el az Opus Global és a Status Energy Magántőkealap.</h4>
      <p>Az Opus Global és a Status Energy Magántőkealap, mint potenciális eladók szándéknyilatkozatot írtak alá a MVM Magyar Villamos Művek (MVM) Zrt.-vel november 19-én a Mátrai Erőmű Zrt. eladásáról – jelentette be az Opus a Budapesti Értéktőzsde honlapján.</p>
      <p>A szándéknyilatkozat aláírásával a résztvevő felek kijelentették, hogy tárgyalásokat kezdenek a Mátrai Erőmű Zrt. 72,66 százalékos közvetett tulajdoni hányadának értékesítéséről.</p>
      <figure>
        <img src="https://www.vg.hu/wp-content/uploads/2019/08/felsoMOR-2.jpg"/>
        <figcaption>Fotó: Móricz-Sabján Simon / VG</figcaption>
      </figure>
      <p>Az Opus közlése szerint a szándéknyilatkozat – tartalma szerint – egyik fél számára sem keletkeztet szerződéskötési kötelezettséget vagy bármely más kötelező erejű kötelezettségvállalást, amely kizárólagosan a potenciális vevő általi független döntésen alapulhat.</p>
      <p>A tárgyalások során a résztvevő felek minden tőlük telhető erőfeszítést megtesznek annak érdekében, hogy a lehető legrövidebb ésszerű határidőn belül sikerrel záruljanak.</p>
    </article>
  </body>
</html>