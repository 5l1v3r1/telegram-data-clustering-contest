<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%8d%cf%81%ce%b3%ce%bf%cf%82-%cf%87%ce%b5%ce%b9%cf%81%ce%bf%cf%80%ce%ad%ce%b4%ce%b5%cf%82-%cf%83%ce%b5-%ce%b4%cf%85%ce%bf-%ce%b4%ce%b9%ce%b1%ce%ba%ce%b9%ce%bd%ce%b7%cf%84%ce%ad%cf%82-%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:57:59+00:00"/>
    <meta property="og:title" content="Πύργος: Χειροπέδες σε δυο διακινητές κοκαΐνης – Είχαν όφελος €32.000 το τελευταίο δίμηνο"/>
    <meta property="og:description" content="Οι αστυνομικοί του Τμήματος Δίωξης Ναρκωτικών Πύργου, ταυτοποίησαν συνολικά 190 πωλήσεις ναρκωτικών, που πραγματοποίησαν οι δράστες τους τελευταίους δύο μήνες – Στις €32.000 το όφελός τους γι’ αυτό το διάστημα"/>
  </head>
  <body>
    <article>
      <h1>Πύργος: Χειροπέδες σε δυο διακινητές κοκαΐνης – Είχαν όφελος €32.000 το τελευταίο δίμηνο</h1>
      <address>
        <time datetime="2019-11-20T10:57:59+00:00">20 Nov 2019, 10:57</time>
      </address>
      <p>
        <b>Οι αστυνομικοί του Τμήματος Δίωξης Ναρκωτικών Πύργου, ταυτοποίησαν συνολικά 190 πωλήσεις ναρκωτικών, που πραγματοποίησαν οι δράστες τους τελευταίους δύο μήνες – Στις €32.000 το όφελός τους γι’ αυτό το διάστημα</b>
      </p>
      <p>Συνελήφθησαν το βράδυ της Τρίτης στον Πύργο, από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Πύργου, δύο ημεδαποί άνδρες ηλικίας 35 και 51 ετών, σε βάρος των οποίων σχηματίστηκε κακουργηματικού χαρακτήρα δικογραφία για κατοχή και διακίνηση ναρκωτικών, σύσταση συμμορίας και παράβαση του νόμου για τα όπλα.</p>
      <p>Από την ενδελεχή έρευνα των αστυνομικών του Τμήματος Δίωξης Ναρκωτικών Πύργου, προέκυψε ότι οι δύο δράστες είχαν συστήσει συμμορία που διακινούσε ναρκωτικές ουσίες στην ευρύτερη περιοχή του Πύργου Ηλείας.</p>
      <p>Πιο συγκεκριμένα, ο 35χρονος πωλούσε κοκαΐνη είτε στον 51χρονο, ο οποίος στη συνέχεια τις διακινούσε σε τοξικομανείς, είτε απευθείας σε χρήστες.</p>
      <p>Οι αστυνομικοί του Τμήματος Δίωξης Ναρκωτικών Πύργου, ταυτοποίησαν συνολικά 190 πωλήσεις ναρκωτικών, που πραγματοποίησαν οι δράστες τους τελευταίους δύο μήνες, αποκομίζοντας παράνομο περιουσιακό όφελος τουλάχιστον 32.000 ευρώ.</p>
      <p>Ο 35χρονος για να δυσχεράνει τις Αστυνομικές Αρχές, ως προς τον εντοπισμό τους, χρησιμοποιούσε μεταξύ άλλων, ως μέσα επικοινωνίας για την διακίνηση των ναρκωτικών, διάφορα μέσα κοινωνικής δικτύωσης.</p>
      <p>Σε έρευνες που πραγματοποιήθηκαν στις οικίες των δραστών, βρέθηκαν στην οικία του 35χρονου και κατασχέθηκαν τα εξής:</p>
      <p>– 16 φιξάκια κοκαΐνης συνολικού βάρους 13,6 γραμμαρίων,<br/>– Ένα πιστόλι με γεμιστήρα που έφερε έξι φυσίγγια,<br/>– 39 φυσίγγια πυροβόλου όπλου,<br/>– 10.000 ευρώ,<br/>– ηλεκτρονική ζυγαριά ακριβείας,<br/>– δύο κινητά τηλέφωνα</p>
      <p>Οι συλληφθέντες οδηγήθηκαν στον Εισαγγελέα Πρωτοδικών Ηλείας.</p>
    </article>
  </body>
</html>