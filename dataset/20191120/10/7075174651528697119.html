<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55176/sloba-radanovic-izveo-udatu-devojku-u-provod"/>
    <meta property="og:site_name" content="Svet Plus"/>
    <meta property="article:published_time" content="2019-11-20T10:10:50+00:00"/>
    <meta property="og:title" content="Sloba Radanović izveo udatu devojku u provod!"/>
    <meta property="og:description" content="Pevač Slobodan Sloba Radanović je pre dva dana izveo svoju udatu devojku Jelenu Đuričanin Marković u provod, na izvođenje stendap komedije poznatog glumca Dragana Marinkovića Mace u prestonički teatar, a tokom predstave par se ponašao prirodno i nije krio bliskost i nežnost."/>
  </head>
  <body>
    <article>
      <h1>Sloba Radanović izveo udatu devojku u provod!</h1>
      <h2>Pevač Slobodan Sloba Radanović je pre dva dana izveo svoju udatu devojku Jelenu Đuričanin Marković u provod, na izvođenje stendap komedije poznatog glumca Dragana Marinkovića Mace u prestonički teatar, a tokom predstave par se ponašao prirodno i nije krio bliskost i nežnost.</h2>
      <address><time datetime="2019-11-20T10:10:50+00:00">20 Nov 2019, 10:10</time> by <a rel="author">O.J</a></address>
      <p><a href="http://www.svetplus.com/vesti/1/rs/Sloba-Radanovi%C4%87"><b>Sloba Radanović </b></a>je već pet meseci u ljubavnoj vezi sa zgodnom plavušom koja je još u braku sa Igorom Markovićem, biznismenom, međutim, Jeleni to ne smeta da ide sa ljubavnikom po gradskim dešavanjima. Tako su pre dva dana golupčići uživali u stendap komediji popularnog glumca Dragana Marinkovića Mace u poznatoj prestoničkoj hali.</p>
      <p><b>- Ušetali su zajedno, vidno raspoloženi kao i svaki normalan par. Sloba je pre početka Macine stendap predstave držao Jelenu oko struka sve dok nisu seli na svoje mesto </b>- otkriva izvor koji se našao na licu mesta i dodaje da su pevač i njegova devojka konstantno čavrljali i uživali u izvođenju popularnog glumca, ali i u društvu jedno drugog.</p>
      <p><b>- Slobodan je konstantno tokom predstave nešto došaptavao Jeleni, ona se smeškala i gledala ga kao omađijana. Radanovićeva nova devojka u jednom trenutku je diskretno prešla rukom preko njegovog kolena, a on se zadovoljno osmehivao, ali je gledao na pozornicu kako ne bi skrenuo poglede prisutnih gostiju</b> - otkriva izvor za Srpski telegraf.</p>
      <p>Podsetimo, popularni pevač i njegova partnerka prvi put su uhvaćeni zajedno u Akademiji 28 u Beogradu, pred predstavu "Kakva ti je žena, takav ti je život", u kojoj takođe glumi Maca.</p>
      <p><b>- I Sloba i Jelena poznaju i cene Macu kao prijatelja i umetnika, pa je logično što ih najčešće viđaju zajedno na njegovim predstavama. Čak mislim da ih je spojila zajednička ljubav prema komediji i neobuzdanom smehu koji ona izaziva</b> - zaključuje izvor.</p>
      <p>
        <b>Jeleni ne prija da izlazi po novinama!</b>
      </p>
      <p>Sloba Radanović je u izjavi za Srpski telegraf potvrdio bliskost sa Jelenom Đuričanin Marković, ali je tvrdio da je razvedena od prošle godine.</p>
      <p><i><b>- Jelena se razvela krajem prošle godine, koliko ja znam. S njom sam jako blizak, ali nismo u emotivnoj vezi, nego smo samo prijatelji. Njenog bivšeg muža sam upoznao i delovao mi je čestito i normalno, a ne kriminalac, kako kažu bolesni fanovi. Jelena i ja ne krijemo da smo bliski jer u suprotnom ne bismo išli zajedno u pozorište. Međutim, njoj ne prija da izlazi po novinama zbog privatnih i vrlo osetljivih stvari </b></i>- rekao je Radanović za Srpski telegraf.</p>
      <h3>
        <a href="http://www.svetplus.com/vesti/55180/sloba-radanovic-objavio-spot-za-pesmu-bivsi-video">
          <u>
            <b>Sloba Radanović objavio spot za pesmu Bivši! (VIDEO)</b>
          </u>
        </a>
      </h3>
      <figure>
        <embed-post data-src="https://www.instagram.com/p/B4K1rX8hX3e" data-service="Instagram"/>
      </figure>
      <p> </p>
      <p>
        <b>Slobina majka: Slobu je neko ukleo!</b>
      </p>
      <p><a href="http://www.svetplus.com/vesti/1/rs/Draginja"><b>Draginja Radanović</b></a>, majka popularnog pevača, najbližim komšijama se poverila koliko joj je teško i da Slobodanov otac i ona nemaju snage da preživljavaju sinovljeve pogrešne ljubavne izbore.</p>
      <p><b>- "Prvo cela ta agonija sa Kristinom, "Zadruga", Luna i sve ostalo, sad ta udata. Hoćemo da umremo šta nas snađe, kao da nam je neko ukleo sina",</b> rekla je Draginja plačući - prenela je komšinica Radanovića iz Zrenjanina.</p>
    </article>
  </body>
</html>