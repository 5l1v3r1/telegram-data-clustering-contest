<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2044813/tzoker-to-poso-pou-pire-o-choakin-finix-gia-na-protagonistisi-stin-tenia.html"/>
    <meta property="og:site_name" content="News.gr"/>
    <meta property="article:published_time" content="2019-11-20T10:29:36+00:00"/>
    <meta property="og:title" content="Τζόκερ: Το ποσό που πήρε ο Χοακίν Φίνιξ για να πρωταγωνιστήσει στην ταινία"/>
    <meta property="og:description" content="Οι αμοιβές των σταρ του Χόλιγουντ και οι ακριβοπληρωμένοι ηθοποιοί"/>
  </head>
  <body>
    <article>
      <h1>Τζόκερ: Το ποσό που πήρε ο Χοακίν Φίνιξ για να πρωταγωνιστήσει στην ταινία</h1>
      <address>
        <time datetime="2019-11-20T10:29:36+00:00">20 Nov 2019, 10:29</time>
      </address>
      <h3>Οι αμοιβές των σταρ του Χόλιγουντ και οι ακριβοπληρωμένοι ηθοποιοί</h3>
      <p>Η ταινία «<b><a href="https://www.news.gr/tag/tzoker">Τζόκερ</a></b>» είναι σίγουρα η κινηματογραφική επιτυχία της χρονιάς, με τον <b><a href="https://www.news.gr/tag/choakin-finix">Χοακίν Φίνιξ</a></b> να κλέβει τις εντυπώσεις με το υποκριτικό του ταλέντο.</p>
      <p>Η ταινία μπορεί να έχει κάνει ρεκόρ πώλησης εισιτηρίων στο Box Office, ωστόσο ο ο Φίνιξ δεν πήρε κάποιο τεράστιο ποσό για να υποδυθεί αυτόν τον δύσκολο ρόλο.</p>
      <p>Όπως αναφέρει το CNN, ο ηθοποιός αύξησε τον τραπεζικό του λογαριασμό κατά μόλις 4,5 εκατομμύρια δολάρια. Ωστόσο και οι Λεονάρντο Ντι Κάπριο και Μπραντ Πιτ, έριξαν το υψηλό τους κασέ για τη συμμετοχή τους στην ταινία του Κουεντίν Ταραντίνο, «Κάποτε στο… Χόλιγουντ».</p>
      <p>Οι δύο ηθοποιοί για την ακρίβεια έριξαν την αμοιβή τους στο μισό, αλλά το διάλεξαν εκείνοι αφού ήθελαν να συνεργαστούν με τον σκηνοθέτη.</p>
      <p>Ωστόσο οι χαμηλές αμοιβές δεν αφορούν όλους τους ηθοποιούς. Υπάρχουν και εκείνοι που για τη συμμετοχή τους σε ταινία, πήραν υψηλές αμοιβές. Συγκεκριμένα, ο Ντουέιν «The Rock» Τζόνσον ( ο πιο καλοπληρωμένος ηθοποιός για το 2019 σύμφωνα με τη σχετική λίστα του Forbes) στην τελευταία ταινία αμείφθηκε με 20 εκατ. δολάρια, ενώ ο Ράιαν Ρέινολντς με 27 εκατομμύρια δολάρια, αντίστοιχα.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/media/article/2043073/tzoker-agnostes-fotografies-apo-ta-girismata-o-choakin-finix-aposteomenos.html"/>
        <a href="https://www.news.gr/kosmos/article/2011310/tzoker-antras-isevale-se-provoli-tis-tenias-ke-fonaxe-allachou-akmpar.html"/>
        <a href="https://www.news.gr/kosmos/article/2008835/i-skales-tou-bronx-echoun-gini-axiotheato-chari-ston-tzoker.html"/>
      </related>
    </article>
  </body>
</html>