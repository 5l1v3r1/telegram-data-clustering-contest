<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/emilia-clarke-meztelen-jelenet/"/>
    <meta property="og:site_name" content="FEMINA"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="A Trónok harca színésznőjét kényszerítették a meztelen jelenetekre - Emilia Clarke most vallotta be"/>
    <meta property="og:description" content="Emilia Clarke még zöldfülű színésznő volt, amikor megkapta Daenerys Targaryen szerepét."/>
  </head>
  <body>
    <article>
      <h1>A Trónok harca színésznőjét kényszerítették a meztelen jelenetekre - Emilia Clarke most vallotta be</h1>
      <h2>Emilia Clarke még zöldfülű színésznő volt, amikor megkapta Daenerys Targaryen szerepét.</h2>
      <address><time datetime="2019-11-20T10:30:00+00:00">20 Nov 2019, 10:30</time> by <a rel="author">Laci Patricia</a></address>
      <p><b>Emilia Clarke</b>-ot világszerte emberek milliói zárták a szívükbe, miután 2011-ben feltűnt az HBO sikersorozatában, a Trónok harcában. Az akkor még csak 25 éves sztár kezdőnek számított a szakmában, előtte csak nagyon kevés tapasztalatot szerzett színésznőként, emiatt szó szerint bedobták a rendezők a mély vízbe, amikor már a Trónok harca legelső részének forgatásakor meztelen jelenetet kellett elvállalnia.</p>
      <h3>Emilia Clarke-ot így kényszerítették rá a meztelen jelenetekre</h3>
      <p>A 33 éves sztár Dax Shepard színésztársa podcastjában, az Armchair Expertben mesélte el, hogy anno a széria készítői rákényszerítették, hogy bevállalja a meztelen jeleneteket, amiket egyenesen rémisztőnek talált. Akkor azzal az indokkal jöttek, hogy csalódnának benne az emberek, ha nem dobná le magáról a textilt. Az elején azért adta be hamar a derekát, mert még pályakezdőnek számított, de így visszagondolva most már úgy látja, hogy nem tisztelték a határait.</p>
      <figure>
        <img src="https://kep.cdn.indexvas.hu/1/0/3043/30436/304367/30436711_82cfb9930dcb6c0ee2607365ee8b16f9_wm.jpg"/>
        <figcaption>
          <cite>Fotó: MAID / VISUAL Press Agency / Northfoto</cite>
        </figcaption>
      </figure>
      <p>- Frissen végzett dráma tagozatosként munkának tekintettem erre, ha benne van valami a forgatókönyvben, akkor azt meg kell csinálni. Ezt meg azt kell megtennem, és akkor biztosan minden rendben lesz. Még sosem voltam ilyen jellegű filmforgatáson előtte. Előtte csak két forgatáson vettem részt, erre ott termettem csupasz meztelenül egy csomó ember előtt - emlékezett vissza, hozzátéve, hogy fogalma sem volt az elején, mit is várnak el tőle, vagy hogyan kéne viselkednie egy intimebb jelenetben.</p>
      <p>Az első évad felvételeinél úgy érezte, nincs beleszólása abba, hogy a karakterét milyen formában mutassák meg a nézőknek. Nemcsak meztelen, hanem szexjelenetei is voltak, a legelső ilyen Jason Momoával történt meg, akiről elmondta, hogy úriemberként viselkedett vele, mindig kiállt mellette, és gondoskodott róla. Felidézte, hogy az egyik jelenet felvételekor például nagyon reszketett, Momoa pedig azonnal kért neki egy köntöst, nehogy megfázzon.</p>
      <figure>
        <img src="https://kep.cdn.indexvas.hu/1/0/3043/30436/304367/30436721_1d5f1cd06718c523e098983316c17e4b_wm.jpg"/>
        <figcaption>Emilia Clarke és sorozatbeli partnere, Jason Momoa.<cite>Fotó: Jeff Kravitz / Getty Images Hungary</cite></figcaption>
      </figure>
      <p>Amint Emilia Clarke tapasztaltabb lett, sokkal jobban kiállt magáért, és simán vitába szállt a készítőkkel.</p>
      <p>- A forgatások előtt sokat vitáztam, mondtam nekik: "Nem, a takaró az marad rajtam!", ők erre: "Ugye nem akarod, hogy a Trónok harca-rajongók csalódjanak benned?" Én erre csak annyit mondtam, hogy: "B**szátok meg" - árulta el a sztár, aki később már egyáltalán nem finomkodott a főnökeivel.</p>
      <h3>Így néznek ki a valóságban a Trónok harca színésznői</h3>
      <p>Képes összeállításunkban megnézheted, hogyan festenek a Trónok harca női sztárjai, ha nem a sorozatbeli karakterük szettjeiben parádéznak.</p>
      <figure>
        <img src="https://kep.index.hu/1/0/2737/27373/273738/27373863_2099525_1c3ab947e09989b501d663a670cc10ad_wm.jpg"/>
        <figcaption>
          <a href="https://femina.hu/vilagsztar/tronok-harca-karakterek-valosagban/">Nézegess képeket! 6 kép<br/><b>A Trónok harca csúnyácska Brienne-je a valóságban bombanő - Döbbenetes az átalakulása</b></a>
        </figcaption>
      </figure>
    </article>
  </body>
</html>