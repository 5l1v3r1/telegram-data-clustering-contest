<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/epideinosi-tou-kairou-me-pithanotita-gia-kataigides-kai-stin-kriti.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:47:00+00:00"/>
    <meta property="og:title" content="Επιδείνωση του καιρού με πιθανότητα για καταιγίδες και στην Κρήτη"/>
    <meta property="og:description" content="Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, περιμένουμε για σήμερα, ενώ στην υπόλοιπη χώρα …"/>
  </head>
  <body>
    <article>
      <h1>Επιδείνωση του καιρού με πιθανότητα για καταιγίδες και στην Κρήτη</h1>
      <address>
        <time datetime="2019-11-20T10:47:00+00:00">20 Nov 2019, 10:47</time>
      </address>
      <p>Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, περιμένουμε για σήμερα, ενώ στην υπόλοιπη χώρα αναμένονται νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες.</p>
      <p>Σταδιακά τα φαινόμενα της Δυτικής Ελλάδας θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας με την έντασή τους σταδιακά να μειώνεται. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το φαινόμενο των λασποβροχών.</p>
      <p>Οι άνεμοι στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, και στο Νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.</p>
      <p>Ο καιρός στην Κρήτη</p>
      <p>Στην Κρήτη αναμένονται νεφώσεις, παροδικά αυξημένες ενώ – σύμφωνα με την Εθνική Μετεωρολογική Υπηρεσία – υπάρχει πιθανότητα μεμονωμένων καταιγίδων από το μεσημέρι.</p>
      <p>Οι άνεμοι θα πνέουν από νοτιοανατολικές διευθύνσεις στα 4 με 5 μποφόρ.</p>
      <p>Η θερμοκρασία προβλέπεται να κυμανθεί από 16 έως 22 βαθμούς Κελσίου.</p>
    </article>
  </body>
</html>