<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/celebritati/foto-meghan-markle-incoronata-regina-stilului-fosta-actrita-fost-desemnata-cea-mai-influenta-personalitate-moda-fost-cele-mai-apreciate-tinute-1_5dd552425163ec42713a62d9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T18:16:20+00:00"/>
    <meta property="og:title" content="Meghan Markle, încoronată regina stilului: care au fost cele mai apreciate ţinute"/>
    <meta property="og:description" content="Ducesa Meghan (38 de ani) a fost încoronată regina stilului. Fosta actriţă americană s-a clasat pe primul loc în clasamentul celor mai influente personalităţi în materie de modă în anul 2019."/>
  </head>
  <body>
    <article>
      <h1>Meghan Markle, încoronată regina stilului: care au fost cele mai apreciate ţinute</h1>
      <address><time datetime="2019-11-20T18:16:20+00:00">20 Nov 2019, 18:16</time> by <a rel="author">Adelina Mărăcine</a></address>
      <h4>Ducesa Meghan (38 de ani) a fost încoronată regina stilului. Fosta actriţă americană s-a clasat pe primul loc în clasamentul celor mai influente personalităţi în materie de modă în anul 2019.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/celebritati/ducesa-meghan-cetatenie-britanica-18-luni-nunta-printul-harry-timp-mai-asteptat-fosta-actrita-1_5dd17ccc5163ec42711ddded/index.html"/>
        <a href="https://adevarul.ro/entertainment/celebritati/ducesa-meghan-aparitie-sofisticata-ceremonie-comemorare-eroilor-razboi-foto-1_5dc45ae95163ec4271c8e625/index.html"/>
      </related>
      <p>Meghan Markle a fost desemnată de site-ul de modă „Lyst“ cea mai influentă personalitate în materie de modă, în anul 2019, depăşind vedete precum Kylie Jenner, Cardi B şi Harry Styles.</p>
      <p>Site-ul Lyst a publicat topul după ce a analizat vânzările, căutările şi impresiile pe care le-au făcut în mediul online ţinutele purtate de 50 de vedete. </p>
      <p>Apariţiile fostei actriţe au fost îndelung comentate şi analizate de public şi de presă, iar în privinţa alegerilor ei vestimentare, Meghan nu a obţinut decât aprecieri. De altfel, se pare că orice poartă soţia prinţului Harry devine peste noapte sold out, influenţa acesteia asupra oamenilor fiind evidentă.</p>
      <p>Ţinute inspirate de fosta actriţă au generat 200 de milioane de căutari pe site-urile de modă şi ale magazinelor, potrivit site-ului Lyst.  </p>
      <figure>
        <img src="https://adevarul.ro/assets/adevarul.ro/MRImage/2019/11/20/5dd55a0c5163ec42713a9c7e/627x0.jpg"/>
      </figure>
      <p>
        <i>Meghan Markle </i>
        <i>FOTO Getty Images</i>
      </p>
      <p>Cele cinci rochii diferite tip cămaşă pe care Meghan Markle le-a purtat în turneul regal din Africa de Sud au fost cele mai căutate, iar rochia ce aparţine brandului Club Monaco pe care a îmbrăcat-o la întâlnirea cu faţa bisericească Desmond Tutu, în turneul regal, s-a vândut în mai puţin de 24 de ore de la apariţia ducesei, potrivit <a href="https://www.dailymail.co.uk/femail/article-7698471/Meghan-named-2019s-powerful-dresser-overtaking-Kylie-Jenner-Cardi-B.html?ito=social-facebook&amp;fbclid=IwAR1lZ66RjFZxaOo1rPO7epCU5h6cwIvBZQmFiZS2HC8VlDvB2XATkxJgcn8">Daily Mail. </a></p>
      <figure>
        <img src="https://adevarul.ro/assets/adevarul.ro/MRImage/2019/11/20/5dd5820d5163ec42713b9780/627x0.jpg"/>
      </figure>
      <p>
        <i>Meghan Markle îmbrăcată în rochia Club Monaco, cu micuţul Archie şi prinţul Harry, în turneu în Africa de Sud FOTO Getty Images</i>
      </p>
      <p>Meghan Markle a ajutat semnificativ la creşterea vânzărilor şi pentru brandul J Crew, după ce a apărut la un eveniment din Cape Town îmbrăcată într-o fustă în dungi, ce poartă eticheta mărcii respective, în valoare de 150 de euro. </p>
      <figure>
        <img src="https://adevarul.ro/assets/adevarul.ro/MRImage/2019/11/20/5dd582635163ec42713b994f/627x0.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/20/5dd582635163ec42713b994e/627x0.jpg"/>
      </figure>
      <figure>
        <img src="https://adevarul.ro/assets/adevarul.ro/MRImage/2019/11/20/5dd582645163ec42713b9951/627x0.jpg"/>
      </figure>
      <p>Ducesa Meghan este şi singura reprezentantă a casei regale britanice care figurează în top 10. Kate Middleton s-a clasat pe locul 11 în top.</p>
      <p>Topul este continuat de actorul Timothee Chalamet. În vârstă de 23 de ani, tânărul este deja un fashion icon în industria divertismentului şi rareori foloseşte un stilist în alegerea ţinutelor cu care se afişează în public, la evenimente.</p>
      <figure>
        <img src="https://assets.vogue.com/photos/5dd2c104f353f30008b91b54/master/w_1600%2Cc_limit/GettyImages-1178851426.jpg"/>
      </figure>
      <p>
        <i>Timothee Chalamet </i>
      </p>
      <p>Farmecul lui chiar acţionează ca un catalizator de cumpărături pentru admiratorii lui şi, conform Lyst, lookul lui a generat o creştere de 192% a căutărilor de hanorace bărbăteşti, iar căutările pentru Haider Ackerman au crescut cu 806% în săptămâna în care Chalamet a purtat un costum al brandului.</p>
      <p>Pe locul trei figurează Zendaya (23 de ani), actriţa care anul trecut nici n-a fost luată în considerare pentru acest top. Zendaya a impresionat la Met Gala cu o ţinută inspirată de Cenuşăreasa, creată de Tommy Hilfiger, iar apariţia ei a generat căutări de un milion pe Instagram.</p>
      <figure>
        <img src="https://adevarul.ro/assets/adevarul.ro/MRImage/2019/09/23/5d88a9ce892c0bb0c6df565a/627x0.jpg"/>
      </figure>
      <p>
        <i>Zendaya FOTO Getty images</i>
      </p>
      <p>Topul este completat de cântăreaţa Billie Eilish, idolul adolescenţilor din 2019, în vârstă de 17 ani. Este recunoscută datorită apetenţei ei pentru ţinutele neon.</p>
      <figure>
        <img src="https://adevarul.ro/assets/adevarul.ro/MRImage/2019/08/27/5d64eda2892c0bb0c6ff7eee/627x0.jpg"/>
      </figure>
      <p>
        <i>Billie Eilish FOTO Getty Images</i>
      </p>
      <p>Pe cinci s-a clasat artista rap Cardi B, urmată de cântăreaţa Lisa din trupa Blackpink, o trupă populară de KPop. </p>
      <p>Pe locul şapte se află vedeta de televiziune Kylie Jenner, care reuşeşte să atragă în continuare atenţia prin garderoba sa, pe locul 8, cântăreaţa de hip-hop Lizzo, pe 9, actorul şi cântăreţul Harry Styles, iar pe 10 s-a clasat actorul Billy Porter.</p>
      <hr/>
    </article>
  </body>
</html>