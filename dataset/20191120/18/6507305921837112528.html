<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/mn-incontro-milan-raiola-ibra-e-non-solo-sul-piatto-il-punto-352595"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="MN - Incontro Milan-Raiola: Ibra e non solo sul piatto. Il punto"/>
    <meta property="og:description" content="Un incontro a 360 gradi, dove il focus principale è stato posto su Zlatan Ibrahimovic. È questo quello che emerge dal summit che c’è stato a Casa Milan tra il gruppo Raiola e la dirigenza del Milan, rappresentata da Boban, Maldini e Massara. Sullo svedese si è fatto il punto per capire se l’operazione del suo ritorno sia fattibile o meno. Le richieste economiche fatte da Zlatan, al momento, sono importanti e c’è bisogno di un passo da parte della proprietà del Milan per riuscire a mettere in discesa l’operazione. Dall’altra parte, anche lo svedese dovrà rimodulare le sue richieste per arrivare al punto d’incontro."/>
  </head>
  <body>
    <article>
      <h1>MN - Incontro Milan-Raiola: Ibra e non solo sul piatto. Il punto</h1>
      <address><time datetime="2019-11-20T18:00:00+00:00">20 Nov 2019, 18:00</time> by <a rel="author">Redazione MilanNews</a></address>
      <p>Un incontro a 360 gradi, dove il focus principale è stato posto su <b>Zlatan Ibrahimovic</b>. È questo quello che emerge dal summit che c’è stato a Casa Milan tra il gruppo <b>Raiola </b>e la dirigenza del Milan, rappresentata da <b>Boban, Maldini e Massara</b>. Sullo svedese si è fatto il punto per capire se l’operazione del suo ritorno sia fattibile o meno. Le richieste economiche fatte da Zlatan, al momento, sono importanti e c’è bisogno di un passo da parte della proprietà del Milan per riuscire a mettere in discesa l’operazione. Dall’altra parte, anche lo svedese dovrà rimodulare le sue richieste per arrivare al punto d’incontro.</p>
      <p>Nel faccia a faccia, il primo che Raiola ha avuto con la nuova composizione dirigenziale milanista, sono stati toccati anche altri punti sugli assistiti dell’agente italo-olandese. È probabile che si sia discusso anche del contratto di <b>Jack Bonaventura</b>, in scadenza il prossimo 30 giugno, oltre al fatto di aver ufficializzato la procura di Suso mentre non è stato toccato – per ora – il discorso relativo al contratto di Gigio Donnarumma.</p>
      <p>Nelle prossime settimane ci saranno nuovi contatti tra le parti per provare a rendere realtà il ritorno di Ibra al Milan. Ma è una storia ancora tutta da scrivere, anche perché lo svedese non è l’unico attaccante sulla lista del Milan. Ma è, quasi sicuramente, il primo della lista.</p>
      <p>
        <b>di Mazzara e Vitiello</b>
      </p>
      <footer><b>Fonte:</b> <u>di Pietro Mazzara e Antonio Vitiello</u></footer>
    </article>
  </body>
</html>