<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121096/stoleczny-ratusz-zawiadamia-prokurature-ws-marszu-niepodleglosci.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T18:03:00+00:00"/>
    <meta property="og:title" content="Stołeczny Ratusz zawiadamia prokuraturę ws. Marszu Niepodległości"/>
    <meta property="og:description" content="&quot;Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości&quot; – napisał na Twitterze rzecznik warszawskiego Ratusza."/>
  </head>
  <body>
    <article>
      <h1>Stołeczny Ratusz zawiadamia prokuraturę ws. Marszu Niepodległości</h1>
      <address>
        <time datetime="2019-11-20T18:03:00+00:00">20 Nov 2019, 18:03</time>
      </address>
      <h4>"Informuję, że Warszawa składa zawiadomienie do prokuratury w sprawie symboli, znaków i haseł, które pojawiły się na Marszu Niepodległości" – napisał na Twitterze rzecznik warszawskiego Ratusza.</h4>
      <p>Zdaniem urzędników symbole, znaki i hasła, które pojawiły się na Marszu Niepodległości, wyczerpują znamiona nawoływania do nienawiści na tle różnic narodowościowych i etnicznych. Chodzi o hasła takie jak m. in. "USA imperium zła", "Czarny blok - biała siła" czy "A na drzewach zamiast liści będą wisieć komuniści".</p>
      <p>– Ponadto oprócz nawoływania do nienawiści na tle różnic narodowościowych i rasowych nasi eksperci, prawnicy znaleźli również takie czyny jak: sprowadzanie niebezpieczeństwa poprzez stosowanie otwartego ognia w zgromadzeniu podczas palenia flagi Unii Europejskiej i flagi LGBT – mówi Kamil Dąbrowa, rzecznik Ratusza.</p>
      <p>Kolejnym punktem w zawiadomieniu do prokuratury jest sprowadzenie bezpośredniego niebezpieczeństwa, które zagraża życiu lub zdrowiu osób "mającego postać rozprzestrzeniania substancji duszących poprzez użycie na masą skalę środków pirotechnicznych".</p>
      <footer>/ Źródło: <a href="https://twitter.com/">Twitter</a> / warszawa.wyborcza.pl <br/>/ zdą</footer>
    </article>
  </body>
</html>