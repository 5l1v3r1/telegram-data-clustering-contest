<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822335-top10-vuziv-iz-najdorozcim-derzzamovlennam.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T18:51:00+00:00"/>
    <meta property="og:title" content="ТОП-10 вузів із найдорожчим держзамовленням"/>
    <meta property="og:description" content="Міністерство фінансів проналізувало середні витрати на одного студента, який навчається за державним замовленням, по 167 закладам вищої освіти."/>
  </head>
  <body>
    <article>
      <h1>ТОП-10 вузів із найдорожчим держзамовленням</h1>
      <h2>Міністерство фінансів проналізувало середні витрати на одного студента, який навчається за державним замовленням, по 167 закладам вищої освіти.</h2>
      <address>
        <time datetime="2019-11-20T18:51:00+00:00">20 Nov 2019, 18:51</time>
      </address>
      <p>Відповідні дані Мінфін оприлюднив на своєму <a href="https://mof.gov.ua/uk/the-reform-of-education?fbclid=IwAR1lBf6u3ly2vyHKruCCUsIBpx_lZf_JAy1UZLT_PG0h-_5cZA4JJmHynmQ">сайті</a>.</p>
      <p>В першу десятку вишів, в яких підготовка студентів за державним замовленням коштує найдорожче, увійшли:</p>
      <p>Льотна академія Національного авіаційного університету (ЛА НАУ) – 142,6 тис грн.</p>
      <p>Харківський інститут фінансів Київського національного торгово-економічного університету (ХІФ КНТЕУ) - 100,1 тис. грн.</p>
      <p>Косівський інститут прикладного та декоративного мистецтва Львівської національної академії мистецтв (КІПДМ ЛНАМ) – 82,6 тис. грн.</p>
      <p>Одеський державний екологічний університет (ОДЕКУ) – 76,7 тис грн.</p>
      <p>Національний університет “Одеська морська академія” (НУ “ОМА”) – 75,4 тис. грн.</p>
      <p>Одеська національна академія харчових технологій (ОНАХТ) -73,36 тис грн.</p>
      <p>Національний лісотехнічний університет України (НЛТУ) – 71,83 тис грн.</p>
      <p>Придніпровська державна академія фізичної культури і спорту (ПДАФКіС) – 71,2 тис грн.</p>
      <p>НТУУ «Київський політехнічний інститут імені Ігоря Сікорського» (КПІ) – 67,26 тис грн.</p>
      <p>Київський національний університет імені Тараса Шевченка (КНУШ) – 67,1 тис. грн.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2582656-ponad-11-tisac-vipusknikiv-vnz-sukaut-robotu-cerez-sluzbu-zajnatosti.html">Понад 11 тисяч випускників ВНЗ шукають роботу через службу зайнятості</a>
      </blockquote>
      <p>Дані були зібрані по закладах вищої освіти, що знаходились у сфері управління Міністерства освіти та науки, Міністерства охорони здоров’я та Державної податкової служби.</p>
      <p>Усього проаналізовано дані по 167 закладах вищої <a href="https://www.ukrinform.ua/tag-osvita">освіти</a>, в яких навчалося 340 тис. студентів за державним замовленням. Сукупні видатки державного бюджету (загальний фонд) на оплату послуг з підготовки фахівців цими закладами у 2018 році становили понад 15 млрд грн.</p>
    </article>
  </body>
</html>