<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/moi-vant-pris/71843133"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T18:01:01+00:00"/>
    <meta property="og:title" content="«Moi» vant pris"/>
    <meta property="og:description" content="Mohamed Elyounoussi imponerer i Skottland."/>
  </head>
  <body>
    <article>
      <h1>«Moi» vant pris</h1>
      <h2>Mohamed Elyounoussi imponerer i Skottland.</h2>
      <address><time datetime="2019-11-20T18:01:01+00:00">20 Nov 2019, 18:01</time> by <a rel="author">Magnus Gamlem</a></address>
      <p>Mohamed Elyousoussi har blitt skikkelig varm i Celtic-trøya, og har dominert i skotsk Premier League den siste tiden.</p>
      <p>Nå er han kåret til månedens spiller i ligaen for oktober.</p>
      <p>Kantspilleren har scoret fem mål i løpet av forrige måned, og har vært en sterk bidragsyter til at Celtic topper divisjonen for øyeblikket. Glasgow-rival Rangers er riktignok á poeng, og vil bli en tøff konkurrent om ligagullet.</p>
      <h3>Takker lagkameratene</h3>
      <p>«Moi» har funnet seg godt til rette i Celtic, og er naturligvis fornøyd med å stikke avgårde med den gjeve prisen.</p>
      <p>
        <b>- Jeg kom til Celtic for å skape sjanser, score mål og hjelpe laget til å vinne kamper. Med tillit fra manageren, har jeg klart det, sier den norske landslagsspilleren til klubbens <a href="http://www.celticfc.net/news/17124">hjemmeside</a>.</b>
      </p>
      <p>Han vil imidlertid ikke ta all æren for at prisen havnet i hans hender.</p>
      <p>- Det er en fin prestasjon, men som alle vet er fotball en lagsport, så jeg må få takke lagkameratene mine.</p>
      <h3>Tatt godt imot</h3>
      <p>Elyousoussis fem mål kom mot CFR Cluj i Europa League og mot Ross County (2), Aberdeen og St. Mirren i hjemlig serie.</p>
      <p>Nordmannen fortsatte storspillet i november, og hjalp de grønne og hvite til en imponerende seier borte mot Lazio.</p>
      <p>
        <b>«Moi», som måtte forlate landslagssamlingen med en skade, føler han har blitt tatt godt imot av sine nye lagkamerater.</b>
      </p>
      <p>- Jeg vil si at spillerne har vært snill med meg siden jeg kom. Jeg kom hit nesten samtidig som Moritz Bauer, så det er naturlig at vi kommer godt overens. Vi er faktisk naboer nå. Jeg kjente Fraser Forster fra tiden i Southhampton, og han har kjørt meg til treningsfeltet. Han og Kristoffer Ajer har fortalt meg alt om klubben, sier Elyounoussi.</p>
    </article>
  </body>
</html>