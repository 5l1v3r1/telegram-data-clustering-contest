<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/microsoft-cena-noveho-xbox/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-20T18:13:54+00:00"/>
    <meta property="og:title" content="Microsoft sa poučil, cena nového Xboxu bude pre zákazníkov oveľa priaznivejšia"/>
    <meta property="og:description" content="Pri predstavení Xbox One mnohých zarazila skutočnosť, že konzola stojí o dosť viac ako PlayStation 4, čo sa Microsoft snažil odôvodniť Kinectom."/>
  </head>
  <body>
    <article>
      <h1>Microsoft sa poučil, cena nového Xboxu bude pre zákazníkov oveľa priaznivejšia</h1>
      <h2>Nebude opakovať rovnakú chybu.</h2>
      <address><time datetime="2019-11-20T18:13:54+00:00">20 Nov 2019, 18:13</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Pri predstavení Xbox One mnohých zarazila skutočnosť, že konzola stojí o dosť viac ako PlayStation 4. To sa Microsoft snažil odôvodniť Kinectom, no nakoniec cenu predsa len znížil. Podobnej stratégie, aspoň čo sa znižovania cien týka, sa vraj máme dočkať aj spolu s príchodom novej generácie.</b>
      </p>
      <p>Ako už informoval web <a href="https://www.ubergizmo.com/2019/11/next-gen-xbox-price-rival-ps5/">ubergizmo.com</a>, vďaka vyššej cene Xboxu mala spoločnosť <a href="https://www.techbyte.sk/2019/11/sony-potvrdzuje-android-10-pre-smartfony-xperia1-xperia-5/">Sony</a> na trhu značnú výhodu. A niečo také Microsoft už nemôže dovoliť. Presnejšie povedané, gigant nechce zopakovať rovnakú chybu, čo potvrdil aj viceprezident gamingu <b>Phil Spencer</b>.</p>
      <p><i>„Od vydania Xbox One som sa naučil, že nie je zrovna výhodné mať príliš vysokú cenu a pritom nedostatočný výkon. A práve na cenu či výkon sa chceme v budúcnosti zamerať o niečo viac. Ak si spomínate, pri debute Xbox One sme boli o celých 100 dolárov drahší,“</i> tvrdí Phil.</p>
      <p>Nikto však zatiaľ nevie, ako veľmi Microsoft plánuje zredukovať cenu svojej budúcej konzoly. Neznáma je taktiež aj hodnota konkurečnej konzoly <a href="https://www.techbyte.sk/2019/11/playstation-5-ps-konzola-dizajn-koncept/">PlayStation 5</a>.</p>
    </article>
  </body>
</html>