<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/realme-5s-e-ufficiale-per-il-mercato-indiano-ecco-tutti-i-dettagli-627447"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T18:00:24+00:00"/>
    <meta property="og:title" content="Realme 5s è ufficiale per il mercato indiano: ecco tutti i dettagli"/>
    <meta property="og:description" content="È finalmente arrivato ufficialmente per il mercato indiano il nuovo Realme 5s. Si tratta di un device molto simile ai suoi fratelli Realme 5 e Realme 5 Pro."/>
  </head>
  <body>
    <article>
      <h1>Realme 5s è ufficiale per il mercato indiano: ecco tutti i dettagli</h1>
      <h2>È finalmente arrivato ufficialmente per il mercato indiano il nuovo Realme 5s. Si tratta di un device molto simile ai suoi fratelli Realme 5 e Realme 5 Pro.</h2>
      <address><time datetime="2019-11-20T18:00:24+00:00">20 Nov 2019, 18:00</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Realme-5s-ufficiale.jpg"/>
      </figure>
      <p>Nella giornata odierna, l’azienda cinese <b>Realme</b> ha tenuto un evento di presentazione ufficiale per il mercato indiano dove ha fatto il suo debutto ufficiale il nuovo smartphone mid-range<b> Realme 5s</b>. Andiamo ad analizzarlo nel dettaglio.</p>
      <h3>Realme 5s ufficiale: quad camera posteriore e display con notch a goccia</h3>
      <p><b>Realme</b> ha quindi portato in veste ufficiale in India diversi smartphone che conosciamo già, come il <a href="https://www.tecnoandroid.it/2019/11/19/realme-5s-arrivano-nuove-conferme-grazie-a-geekbench-626436">Realme X2 e il Realme X2 Pro</a>. Quello che ancora non conoscevamo, però, era il nuovo <b>Realme 5s</b>. Quest’ultimo assomiglia per molti aspetti ai fratelli maggiori Realme 5 e Realme 5 Pro innanzitutto per il design. Sul fronte troviamo infatti un <b>display con notch a goccia</b> (anche se qui il pannello è da 6.5 pollici in risoluzione HD+).</p>
      <p>Anche sul retro, poi, ritroviamo una backcover molto curata, con delle belle colorazioni dotate di alcuni riflessi molto particolari. Sempre qui poi è presente una <b>quad camera posteriore</b>, posta verticalmente sul lato sinistro del device. Nello specifico, abbiamo un sensore fotografico principale da <b>48 megapixel</b> accompagnato da un<b> grandangolo da 8 megapixel</b> e da due altri sensori da <b>2 megapixel</b> ciascuno.</p>
      <p>Le prestazioni di questo nuovo terminale sono affidate in questo caso al processore <b>Snapdragon 665</b> di <b>Qualcomm</b>, il quale viene a sua volta supportato da<b> 4 GB</b> di memoria <b>RAM</b> e 64 oppure 128 GB di storage interno. Abbiamo inoltre una connettività molto completa e una batteria da ben <b>5000 mAh</b> con ricarica rapida da 10W (tramite porta microUSB).</p>
      <h3>Prezzi e disponibilità</h3>
      <p>Il nuovo <b>Realme 5s</b> sarà disponibile in India a partire dal prossimo 29 novembre nelle colorazioni <b><i>Crystal Blue</i></b>,<b><i> Crystal Green</i></b>e<b><i> Crystal Red</i></b>. Il prezzo di partenza è di 9999 Rs, cioè circa <b>125€</b> al cambio attuale.</p>
    </article>
  </body>
</html>