<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/ket_jatek_problemiat_javitja_az_uj_geforce_gyorsja.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-20T18:01:00+00:00"/>
    <meta property="og:title" content="Két játék problémáit javítja az új GeForce gyorsjavítás"/>
    <meta property="og:description" content="A 441.34-es verzióval ismét játszható lesz a Shadow of the Tomb Raider és a Red Dead Redemption második része."/>
  </head>
  <body>
    <article>
      <h1>Két játék problémáit javítja az új GeForce gyorsjavítás</h1>
      <address><time datetime="2019-11-20T18:01:00+00:00">20 Nov 2019, 18:01</time> by <a rel="author" href="https://prohardver.hu/tag/sidcorky.html" target="_blank">SidCorky</a></address>
      <h3>Hirdet﻿é﻿s</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>Az NVIDIA elérhetővé tette a múlt héten <a href="https://prohardver.hu/hir/ero_uj_geforce_drive_star_wars.html">kiadott</a>, 441.20-as verziószámú WHQL meghajtó gyorsjavítását, melyet telepítve a szoftver verziószáma 441.34-re változik. A hotfix a Shadow of the Tomb Raider DX12 módban való indítás alatti összeomlását, valamint  a Red Dead Redemption 2 négy- vagy hatmagos konfigurációk és a Vulkan API kombinációjából eredő leállásait hivatott javítani.</p>
      <figure>
        <img src="https://prohardver.hu/dl/cnt/2019-11/156523/pic1.jpg"/>
        <figcaption>(forrás: <a href="https://www.rockstargames.com/newswire/article/61159/Red-Dead-Redemption-2-For-PC-Now-Available-to-Pre-Purchase-via-the-Roc">RockstarGames.com</a>)</figcaption>
      </figure>
      <p>Az új, 441.34-es Hotfix csomag a 64 bites Windows 10 operációs rendszerekre telepíthető, és a GeForce 600, 700, 900, 1000, 1600, 2000 (Super) és a Titan szériás termékekkel rendelkező felhasználók hasznosíthatják. Ezenkívül az illesztőprogram tartalmazza a 9.19.0218-es verziójú PhysX drivert is. A mobil GeForce-oknál a notebookgyártók döntésétől függ, hogy az adott gépre telepíthető-e a hivatalos meghajtó.</p>
      <p>A driver az <a href="https://nvidia.custhelp.com/app/answers/detail/a_id/4930">alábbi oldalról</a> tölthető le.</p>
    </article>
  </body>
</html>