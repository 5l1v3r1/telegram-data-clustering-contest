<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382177/pkknin-sozde-sorumlusu-sag-ele-gecirildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T18:13:00+00:00"/>
    <meta property="og:title" content="PKK'nın sözde sorumlusu sağ ele geçirildi!"/>
    <meta property="og:description" content="PKK'nın sözde sorumlusu sağ ele geçirildi!"/>
  </head>
  <body>
    <article>
      <h1>PKK'nın sözde sorumlusu sağ ele geçirildi!</h1>
      <h2>Tunceli'de terör örgütü PKK'nın sözde 'Dersim' konsey üyesi olduğu belirlenen Omedya kod adlı Evrim Tokmak isimli terörist, jandarma tarafından sağ olarak ele geçirildi.</h2>
      <address>
        <time datetime="2019-11-20T18:13:00+00:00">20 Nov 2019, 18:13</time>
      </address>
      <p>İl Jandarma Komutanlığı ekiplerince yapılan istihbari çalışmalar kapsamında Pülümür ilçesi kırsalında terör örgütü PKK'ya yönelik operasyon başlatıldı.</p>
      <h3>KISTIRILDIĞINI FARK EDİNCE TESLİM OLDU</h3>
      <p>Jandarma özel harekat ekiplerinin katılımıyla düzenlenen operasyonda ormanlık alanda bir grup PKK'lı terörist tespit edildi. Güvenlik güçlerinin teslim olma çağrısına teröristlerin ateşle karşılık vermesiyle çatışma çıktı. Çatışma sırasında teröristler ormanlık alana kaçarken, biri kıstırıldığını fark ederek, güvenlik güçlerine teslim oldu.</p>
      <h3>SÖZDE DERSİM EYALETİ KONSEYİ ÜYESİ</h3>
      <p>Silahı ve örgütsel dokümanlarla birlikte teslim olan teröristle ilgili yapılan incelemede, PKK'nın sözde 'Dersim eyaleti' 5 kişilik yürütme konseyi içinde yer alan 'Omedya' kod isimli Evrim Tokmak olduğu belirlendi.</p>
      <h3>14 YILDIR TERÖR ÖRGÜTÜ BÜNYESİNDE</h3>
      <p>Güvenlik kaynaklarından edilen bilgilere göre, terörist Tokmak'ın 14 yıl önce PKK'ya katıldığı ve uzun yıllar terör örgütünün Irak'taki kampında görev yaptığı öğrenildi. Irak'taki kamptan 2018 yılında Tunceli'ye geldiği tespit edilen Tokmak'ın, 11 Mayıs'ta Pülümür ilçesindeki Kızılmescit bölgesinde 1 askerin şehit olduğu çatışmada yer aldığı belirlendi.</p>
    </article>
  </body>
</html>