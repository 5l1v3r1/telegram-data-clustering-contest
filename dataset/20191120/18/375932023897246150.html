<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/sport/dontott-az-uszoszovetseg-kenderesi-sorsarol-1881780/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T18:09:00+00:00"/>
    <meta property="og:title" content="Döntött az úszószövetség Kenderesi sorsáról"/>
    <meta property="og:description" content="A Magyar Úszó Szövetség írásbeli megrovásban részesítette Kenderesi Tamást, valamint szövetségi támogatását fél évre megvonta."/>
  </head>
  <body>
    <article>
      <h1>Döntött az úszószövetség Kenderesi sorsáról</h1>
      <address><time datetime="2019-11-20T18:09:00+00:00">20 Nov 2019, 18:09</time> by <a rel="author">VG</a></address>
      <p>Szerdán délután összeült a Magyar Úszó Szövetség Fegyelmi Bizottsága (FB) és Kenderesi Tamás pécsi válogatott úszó meghallgatása után a versenyzőt írásbeli megrovásban részesítette, emellett szövetségi támogatásainak féléves megvonásáról is döntést hozott – értesült az <a href="https://www.facebook.com/sporthirszolgalat/posts/838826259907298?__xts__[0]=68.ARA6EFSBosd18K7Yth-vT7jhOdCiHc76aznM6HoLbpzNu_z8Aau6hAmZ7-HwTuOXZXlbe1RgloIf7gyEZJg2aU3Nh1it0_gkfcFSSqB9ewQb-LK-jAxIUyqXHeyn7Ih68banOKJ_3ymR2uYFxOCUQOHQH4d5PpucyxueJjOTusr7nbaWKcIkIIDOcc1XJoyEB8SwDv1nPeA9Ge4JY2dLbP4UvB5wbOIA-mORuVm16aHdkxk0a4L5QoJJC8UcNPh_4dfdupibPUcc3cxPHUmX5nHi5S1CZ8JOZKQZ3j569lILWry_wxYX44cNZ00aCybDkt8_2BQuZ-AA_z4G9emroskM&amp;__xts__[1]=68.ARALB4TgxxvzOhJIZS2TfWpAv4_Aj5Ip8wPnwXOLV8SYtg5LXPUjR6kN73jonx5j4zGMMcsbQL4LK4dv0xcaY8egjJIG95HcFhQfPoppZDPoAnrVFzGfW31Y5Qq6g0EbcdFFSgGVHQYj_BjYFQw5MNX01bfhgB39Q04l21LFaVYTe_6x0G5UUUC8yPR1G3LpxqROmRT-6WiHeQ4He1n3I6WmdIkGS9Fi_bD7o7NCvV0AU86th2I38DIYi6ssZ_srtrsS0c4bqppdapyEBttl_wvH-hrQb894q3z5hmDaZmGR5GkVjeEmZAJjQdFK3wzV3D3G1DPlwi-vD4afjgcRuqO-&amp;__tn__=-R">SzPress Hírszolgálat</a>.</p>
      <p>Dr. Fábry György, az FB elnöke arról is tájékoztatta a Hírszolgálatot, hogy</p>
      <aside>a támogatások megvonását egy évre felfüggesztették.</aside>
      <figure>
        <img src="https://www.vg.hu/wp-content/uploads/2019/07/000EA4MJ.jpg"/>
        <figcaption>Kenderesi tamás<br/>Fotó: AFP</figcaption>
      </figure>
      <p>A Fegyelmi Bizottság ülésére több mint három hónappal azt követően került sor, hogy az olimpiai bronzérmes úszót idén nyáron a Dél-Koreában megrendezett világbajnokság közben elkövetett meggondolatlan tettéért a helyi hatóságok szexuális zaklatással vádolták meg. A Magyar Úszó Szövetség illetékes bizottságának azért kellett idáig várakoznia, mert nem került a birtokába hivatalosnak tekinthető, a nemzetközi jog előírásai szerint hitelesített, nyomtatott formájú és pecséttel ellátott bírói végzés.</p>
      <p>Az úszó a júliusi vizes-világbajnok­ság helyszínén, Kvangdzsuban szexuális zaklatási ügybe keveredett, miután egy szórakozóhelyen egy táncoslány <a href="https://www.vg.hu/kozelet/sport/kenderesi-tamast-letartoztattak-del-koreaban-1656897/">feljelentette</a>.</p>
      <blockquote>Úgy gondolom, nem követtem el semmilyen súlyos vétséget, azt viszont meg kell értenem, hogy megsértettem bizonyos erkölcsi normákat, amely a helyi értékrend alapját képezik. A történteket sajnálom, a koreai lánytól szeretnék elnézést kérni, amennyiben valóban megbántottam,</blockquote>
      <p>de a szexuális zaklatás vádját teljes mértékben visszautasítom – <a href="http://www.nemzetisport.hu/uszas/vizes-vb-kenderesi-teljes-mertekben-egyuttmukodik-de-visszautasitja-a-vadakat-2713789?_ga=2.92627421.1946125685.1564572724-1559474091.1562065073">fogalmazott</a> korábban az úszó.</p>
    </article>
  </body>
</html>