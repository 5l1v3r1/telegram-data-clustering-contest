<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/20/dalsi-unik-udajneho-designu-oneplus-8/"/>
    <meta property="og:site_name" content="GizChina.cz"/>
    <meta property="article:published_time" content="2019-11-20T18:00:13+00:00"/>
    <meta property="og:title" content="Další únik údajného designu OnePlus 8"/>
    <meta property="og:description" content="Dnes pro vás máme zajímavé novinky ohledně designu chystaného OnePlus 8, které údajně pochází přímo z oficiálním materiálů firmy."/>
  </head>
  <body>
    <article>
      <h1>Další únik údajného designu OnePlus 8</h1>
      <address><time datetime="2019-11-20T18:00:13+00:00">20 Nov 2019, 18:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Produkční cyklus telefonů se opravdu extrémně zkracuje a některé značky mají mezi generaci odstupy už jen zhruba půlroční. Mezi ně patří i OnePlus a tak se není čemu divit, že poměrně nedlouho po vydání výborné řady OnePlus 7T už se vesele spekuluje a hovoří o OnePlus 8. A dnes pro vás máme ohledně tohoto telefonu zajímavé zprávy, protože se na webu <a href="https://true-tech.net/oneplus/exclusive-oneplus-8-pro-product-diagram-leaks-showing-four-camera-sensors/">TrueTech</a> objevily údajná data přímo od nejmenovaného zdroje z OnePlus, vytažená z oficiálního PDF souboru. Takže co nám říkají o designu či výbavě chystaného telefonu ?</p>
      <p>Pokud tedy těmto informacím budeme věřit (a nutno dodat, že vypadají věrohodně), tak by u nových modelů měli OnePlus opustit výsuvný modul <a href="http://gizchina.cz/tag/selfie">selfie</a> kamerky a dostane se tak na moderní „průstřel“ v levém horním rohu. Základní verze v něm bude mít schovaný jediný senzor a Pro varianta pak dva. Opět by také mělo dojít k zúžení rámečku nad a pod displejem, do nich se také z boků přesunou antény a uvidíme jak to teoreticky ovlivní příjem signálu. Z obrázků vypadá telefon také užší a protaženější než minulé generace, takže se možná změní poměr stran displeje. Veškeré dostupné informace se dnes týkají pouze designu, takže nic konkrétního o hardwaru. I když Snapdragon 865 asi očekáváme všichni…</p>
      <figure>
        <img src="https://gizchina.cz/wp-content/uploads/2019/11/OnePlus-8-series-d.jpg"/>
      </figure>
      <p>Umístění tlačítek je stejné jako u minulých kusů, takže v této oblasti firma sází na kontinuitu. Zadní fotoaparát pak bude disponovat čtveřicí senzorů ve svislém modulu na ose telefonu, což je řešení velmi podobné současnému OnePlus 7T. K dispozici pak bude i dvojitý LED blesk a ToF senzor. Pokud byste měli zájem se na zmíněné PDF podívat i s popisky, pak je k mání <a href="https://true-tech.net/ttop8prod">zde</a>. Na OnePlus 8 si budeme muset ještě hezkých pár měsíců počkat, protože vše je teprve ve velmi rané fázi a na vydání telefonu by nemělo dojít dříve než v dubnu / květnu. I když se samozřejmě v dnešní hektické době můžeme mýlit.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/20/rada-huawei-p40-by-mohla-byt-uvedena-uz-zacatkem-pristiho-roku/"/>
        <a href="https://gizchina.cz/2019/11/20/xiaomi-mi-band-3i-by-se-mohl-objevit-uz-zitra/"/>
      </related>
    </article>
  </body>
</html>