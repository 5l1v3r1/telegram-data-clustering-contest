<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179770/x-factor-2019-inediti-video"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="X Factor 2019: è tempo di inediti, alcuni ‘già sentiti’"/>
    <meta property="og:description" content="A X Factor 2019 è tempo di inediti. Nel quinto live show di domani sera, i sette concorrenti in gara presenteranno ciascuno il singolo con il quale si apprestano a sbarcare nel mercato discografico. Per alcuni di loro si tratterà di una prima volta assoluta con i nuovi pezzi, mentre altri riproporranno il brano che hanno già avuto modo di presentare durante il programma."/>
  </head>
  <body>
    <article>
      <h1>X Factor 2019: è tempo di inediti, alcuni ‘già sentiti’</h1>
      <address><time datetime="2019-11-20T18:00:00+00:00">20 Nov 2019, 18:00</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Eugenio-Campagna-X-Factor-2019.jpg"/>
        <figcaption>Eugenio Campagna - X Factor 2019</figcaption>
      </figure>
      <p>A <b><a href="https://www.davidemaggio.it/archives/category/x-factor">X Factor</a></b> 2019 è tempo di <b>inediti</b>. Nel quinto live show di domani sera, i sette concorrenti in gara presenteranno ciascuno il singolo con il quale si apprestano a sbarcare nel mercato discografico. Per alcuni di loro si tratterà di una prima volta assoluta con i nuovi pezzi, mentre altri riproporranno il brano che hanno già avuto modo di presentare durante il programma.</p>
      <p>Partiamo proprio dagli inediti ‘già sentiti’, a cominciare da quello dei <b>Sierra</b>, che canteranno la loro <b><i>Enfasi</i></b>, canzone con la quale si sono presentati alle Audizioni di Torino.</p>
      <figure>
        <iframe src="https://www.youtube.com/embed/TJ4_Go_GkWw" width="640" height="360" data-service="Youtube" scrolling="no"/>
      </figure>
      <p>Un altro inedito che il pubblico ha avuto modo di ascoltare nella prima fase di <i>X Factor 2019</i> è quello della giovanissima <b>Sofia Tornambene</b>; il brano si intitola <i><b>A domani per sempre</b></i>.</p>
      <figure>
        <iframe data-src="https://twitter.com/XFactor_Italia/status/1172248564447285248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>E poi c’è <i><b>Cornflakes</b></i>, il pezzo di cui l’over <b>Eugenio Campagna</b> firma sia musica che testo. Il brano è stato cantato dal cantautore nel terzo live show e gli è valso il pass per la puntata successiva.</p>
      <p>Veniamo ora agli inediti mai sentiti finora. I <b>Booda</b> hanno sorpreso tutti scegliendo un brano in italiano, <i><b>Elefante</b></i>, scritto e musicato da loro insieme al giudice Samuel e gli autori Davide Napoleone e Alessandro Bavo. Roberto Vernetti e Michele Clivati firmano, invece, il singolo del giovane <b>Davide Rossi</b>, dal titolo <i><b>Glum</b></i>.</p>
      <p>Penne celebri, inoltre, figurano nei brani di <b>Nicola Cavallaro</b> e <b>Giordana Petralia</b>; per l’over si è mosso anche Tom Walker per realizzare <i><b>Like I Could</b></i>, mentre per l’under donna l’inedito <i><b>Chasing Paper</b></i> è scritto, tra gli altri, da Sia.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179037/x-factor-2019-concorrenti-chi-sono-info-foto"/>
        <a href="https://www.davidemaggio.it/archives/178819/x-factor-2019-concorrenti-squadre-foto"/>
        <a href="https://www.davidemaggio.it/archives/179614/x-factor-2019-quarta-puntata-live-cosa-e-successo-eliminati-seawards"/>
        <a href="https://www.davidemaggio.it/archives/179428/x-factor-2019-terza-puntata-live-cosa-e-successo-eliminati-marco-lorenzo"/>
      </related>
    </article>
  </body>
</html>