<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ronaldo-a-parte-matuidi-in-gruppo-alex-sandro-migliora-le-notizi-80328"/>
    <meta property="og:site_name" content="il BiancoNero"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="Alex Sandro migliora: le notizie dall'allenamento"/>
    <meta property="og:description" content="La sosta per le Nazionali è finita ed oggi Sarri ha riabbraciato il gruppo quasi al completo. Manca il solo Cuadrado, quindi, ma per il resto i bianconeri sono a disposizione del tecnico. Anche"/>
  </head>
  <body>
    <article>
      <h1>Alex Sandro migliora: le notizie dall'allenamento</h1>
      <address>
        <time datetime="2019-11-20T18:00:00+00:00">20 Nov 2019, 18:00</time>
      </address>
      <p>La sosta per le Nazionali è finita ed oggi Sarri ha riabbraciato il gruppo quasi al completo. Manca il solo Cuadrado, quindi, ma per il resto i bianconeri sono a disposizione del tecnico. Anche Ronaldo, sebbene abbia svolto, a parte, un lavoro personalizzato. <b>Aggiornamenti anche su Alex Sandro, che ha svolto gli esami strumentali per capire la sua situazione</b>. Come riportato da <i>Sky Sport</i>, non c'è lesione ed il terzino brasiliano punta dritto alla convocazione contro l'Atletico. Molto più difficile, invece, vederlo in campo (o anche solo in panchina) contro l'Atalanta. <b>Per gli altri "acciaccati", invece, due situazioni opposte: Rabiot è in forte dubbio per sabato, mentre Matuidi è rientrato in gruppo</b>.</p>
      <p><b>IL COMUNICATO -</b> "​La pausa per gli impegni delle Nazionali si è conclusa:<b> mentre si attende il rientro del solo Cuadrado, impegnato la notte scorsa negli Stati Uniti, la squadra ha ripreso anche oggi a lavorare al JTC, a ranghi ormai quasi completi</b>. Nel dettaglio, il gruppo si è focalizzato, dopo il lavoro di attivazione e fisico, su possessi palla, con particolare attenzione sugli sviluppi offensivi del gioco.  Matuidi ha svolto l’intera seduta di allenamento con i compagni. Pjanic si è allenato parzialmente in gruppo, Rabiot ha svolto allenamento differenziato a causa di un lieve affaticamento all’adduttore sinistro; <b>Ronaldo ha svolto lavoro personalizzato</b>".</p>
      <p><b>ALEX SANDRO - "Infine, un aggiornamento su Alex Sandro: il brasiliano è stato sottoposto oggi presso il J Medical ad un controllo clinico e radiologico che ha evidenziato un significativo miglioramento al problema</b> all'adduttore sinistro e pertanto le sue condizioni verranno valutate giorno per giorno. Anche per domani l’appuntamento alla Continassa è fissato per il pomeriggio.</p>
    </article>
  </body>
</html>