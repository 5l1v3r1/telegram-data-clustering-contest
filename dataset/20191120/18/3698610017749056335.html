<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/todd-fillips-pochav-robotu-nad-sikvelom-dzhokera-zmi-330343_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T18:22:00+00:00"/>
    <meta property="og:title" content="Тодд Філліпс почав роботу над сиквелом &quot;Джокера&quot; – ЗМІ"/>
    <meta property="og:description" content="Режисер хоче зняти фільми про історію становлення інших героїв DC."/>
  </head>
  <body>
    <article>
      <h1>Тодд Філліпс почав роботу над сиквелом "Джокера" – ЗМІ</h1>
      <h2>Режисер хоче зняти фільми про історію становлення інших героїв DC.</h2>
      <address>
        <time datetime="2019-11-20T18:22:00+00:00">20 Nov 2019, 18:22</time>
      </address>
      <p>Режисер Тодд Філліпс почав вести переговори зі студією Warner Bros. про створення сиквела фільму <a href="https://dt.ua/CULTURE/kasovi-zbori-dzhokera-dosyagli-poznachki-u-milyard-dolariv-329913_.html"><b>"Джокер"</b></a>, повідомляє <a href="https://www.hollywoodreporter.com/heat-vision/joker-sequel-works-as-todd-phillips-eyes-more-dc-origin-movies-1256255">The Hollywood Reporter</a> з посиланням на власні джерела. Зазначається, що до своєї ролі може повернутися Хоакін Фенікс, який виконав роль в оригінальному фільмі.</p>
      <p>Крім того, за відомостями джерел видання, на зустрічі з главою Warner Bros. Pictures Group Тобі Еммеріхом Філіпс запропонував створити кілька фільмів, які розповідають історію та інших героїв коміксів DC, і отримав дозвіл на роботу над історією ще мінімум одного персонажа.</p>
      <p>"Джокер" став четвертим фільмом студії, якому вдалося зібрати мільярд доларів у прокаті. До цього такого показника досягали "Аквамен" (1,15 мільярда), "Темний лицар: Відродження легенди" (1,08 мільярда) і "Темний лицар" (мільярд доларів). Разом з тим, бюджет "Джокера" був набагато нижчим, ніж у інших картин. За деякими оцінками, прибуток, який він приніс, перевищує 500 мільйонів доларів (Warner Bros. отримає лише половину цієї суми, оскільки залучала до його створення сторонніх інвесторів).</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше <a href="https://dt.ua/CULTURE/kasovi-zbori-dzhokera-vstanovili-rekord-zhovtnya-v-ssha-325549_.html"><b>фільм встановив рекорд за касовими зборами жовтня в США</b></a>. За перший вікенд в домашньому прокаті картина зібрала 93,5 мільйонів доларів.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>