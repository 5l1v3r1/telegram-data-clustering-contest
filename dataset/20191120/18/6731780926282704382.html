<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/elodie-chi-e-eta-fidanzato/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T18:05:04+00:00"/>
    <meta property="og:title" content="Chi è Elodie: età, carriera, foto, vita privata della cantante romana"/>
    <meta property="og:description" content="Nata a Roma il 3 maggio 1990, Elodie prova a intraprendere la carriera da modella e si trasferisce a Lecce per seguire un amore giovanile."/>
  </head>
  <body>
    <article>
      <h1>Chi è Elodie: età, carriera, foto, vita privata della cantante romana</h1>
      <address><time datetime="2019-11-20T18:05:04+00:00">20 Nov 2019, 18:05</time> by <a rel="author">Tommaso T</a></address>
      <figure>
        <img src="https://www.viagginews.com/wp-content/uploads/2019/02/elodie-nuda.jpg"/>
        <figcaption>(Instagram)</figcaption>
      </figure>
      <p>Elodie Di Patrizi, nota a tutti con il solo nome Elodie, è forse uno degli esempi più calzanti di quanto la vetrina di Amici di Maria De Filippi possa valere per una giovane artista. Pur non avendo vinto l’edizione in cui ha partecipato, la cantante romana si è saputa distinguere per un timbro di voce marcatamente ‘proprio’ e per il grande impatto che riesce ad avere sul pubblico. E infatti, la sua carriera sta proseguendo a ritmo spedito e prossimamente uscirà il suo terzo album. Andiamo quindi a scoprire meglio chi è Elodie, ripercorrendo la sua vita professionale e privata.</p>
      <p>Per essere aggiornato su tutte le notizie: <a href="https://flipboard.com/@ViaggiNews?fbclid=IwAR3GqpI6HA1zACAyKmfFXgqBitOW5a6uWcBzrBzx_3rwTz8KK5xMLY58SCw">CLICCA QUI</a>!</p>
      <p>Leggi anche -&gt; <a href="https://www.viagginews.com/2019/03/26/diletta-belen-elodie-trio-milano-video/">Diletta, Belen ed Elodie a cena insieme, il trio fa impazzire Milano – VIDEO</a></p>
      <h3>Chi è Elodie: età e carriera della cantante ‘formata’ da Amici</h3>
      <p>Nata a Roma il 3 maggio 1990, Elodie prova a intraprendere la carriera da modella e si trasferisce a Lecce per seguire un amore giovanile. Nella città salentina inizia ad esibirsi anche come cantante, mostrando una notevole predisposizione per questo ambito artistico. Prova così ad entrare prima a X Factor e poi ad Amici di Maria De Filippi, senza però riuscirci. E’ il 2009 e quella porta sembra chiudersi definitivamente. In realtà, nel 2015 ci prova nuovamente per il talent show di Canale 5 e stavolta entra nel cast del Serale. Così, Elodie fa conoscere a tutti le sue strepitose potenzialità. Non riuscirà a vincere, classificandosi al secondo posto ma conquistando il premio della critica giornalistica e acquisendo notorietà nazionale. Debutta da lì a poco con il suo primo album, Un’altra vita, prodotto da Fabrizio Moro e arrivato fino alla seconda posizione della classifica italiana (certificato disco d’oro). Negli anni stringe un fortunato sodalizio artistico con Emma Marrone, che anche autrice in parte del brano Tutta colpa mia con il quale Elodie debutta a Sanremo. E’ il 2017 e la cantante chiuderà all’ottavo posto. Successivamente verrà pubblicato l’omonimo album, il suo secondo.</p>
      <h3>La vita privata</h3>
      <p>Durante la quindicesima edizione di Amici di Maria De Filippi, Elodie incontra e si innamora del concorrente Lele Esposito. La loro relazione sembra destinata a durare a lungo ma si interrompe nel 2017, quando la cantante romana ritorna tra le braccia di una sua ex fiamma, il dj Andrea Maggino. Anche questa relazione, secondo i rumors, sarebbe però in crisi.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/elaina-coker-chi-e-moglie-j-ax/"/>
        <a href="https://www.viagginews.com/2019/11/20/chi-e-papa-fabio-rovazzi-morto-2010/"/>
        <a href="https://www.viagginews.com/2019/11/20/chi-e-lorenzo-tobia-marcucci-fidanzato-mahmood/"/>
      </related>
    </article>
  </body>
</html>