<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/roman-disparut-italia-serviciu-326525.html"/>
    <meta property="og:site_name" content="Observator"/>
    <meta property="article:published_time" content="2019-11-20T18:09:00+00:00"/>
    <meta property="og:title" content="Dispariție misterioasă a unui român în Italia, în timpul serviciului"/>
    <meta property="og:description" content="Un român a dispărut în mod misterios în Italia, în timpul serviciului. Polițiștii au găsit doar mașina bărbatului, cu portiera deschisă. Românul Ioan Savu e căutat acum de anchetatori."/>
  </head>
  <body>
    <article>
      <h1>Dispariție misterioasă a unui român în Italia, în timpul serviciului</h1>
      <address><time datetime="2019-11-20T18:09:00+00:00">20 Nov 2019, 18:09</time> by <a rel="author">Cristian Totestean</a></address>
      <p>
        <b>
          <b>Un român a dispărut în mod misterios în Italia, în timpul serviciului. Polițiștii au găsit doar mașina bărbatului, cu portiera deschisă. Românul Ioan Savu e căutat acum de anchetatori.</b>
        </b>
      </p>
      <p>Dispariția românului de 55 de ani a fost raportată pe luni, pe 18 noiembrie, de către fiul său, care a anunțat carabinierii.</p>
      <h3>Cum a dispărut românul</h3>
      <p>Conform anchetatorilor, Ioan Savu, care lucrează la o firmă de logistică din Stradella, provincia Pavia, a fost în acea zi la serviciu. El a venit în jurul orei locale 13.00, așa cum îi e programul. </p>
      <p>În jurul orei 18.00 însă, cu o oră înainte de terminarea programului, românul a plecat de la muncă. Și-a lăsat în schimb telefonul pe biroul său, spune <a href="https://milano.fanpage.it/pavia-uomo-di-55-anni-scompare-durante-il-lavoro-la-sua-auto-trovata-con-una-portiera-aperta/">fanpage.it</a>. De atunci, nu se mai știe nimic de el.</p>
      <p>Îngrijorat pentru că bărbatul nu a revenit acasă, fiul său a cerut ajutorul autorităților. Alertați, polițiștii au început cercetările. Ei au găsit mașina românului în parcarea firmei, și, în mod ciudat, avea portiera deschisă.</p>
      <p>Anchetatorii italieni iau în calcul toate variantele în cazul misterioasei dispariții.</p>
    </article>
  </body>
</html>