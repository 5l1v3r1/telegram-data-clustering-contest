<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718910/apple-lancia-smart-battery-case-iphone-11"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T18:36:02+00:00"/>
    <meta property="og:title" content="Apple lancia le nuove Smart Battery Case per iPhone 11 e iPhone 11 Pro/Pro Max con tasto fotocamera dedicato"/>
    <meta property="og:description" content="Apple ha lanciato oggi le nuove Smart Battery Case per i nuovi modelli di iPhone 11, iPhone 11 Pro e iPhone 11 Pro Max."/>
  </head>
  <body>
    <article>
      <h1>Apple lancia le nuove Smart Battery Case per iPhone 11 e iPhone 11 Pro/Pro Max con tasto fotocamera dedicato</h1>
      <address>
        <time datetime="2019-11-20T18:36:02+00:00">20 Nov 2019, 18:36</time>
      </address>
      <p>Apple <a href="https://www.macrumors.com/2019/11/20/apple-new-iphone-11-battery-cases/">ha lanciato</a> oggi le nuove Smart Battery Case per iPhone 11, iPhone 11 Pro e iPhone 11 Pro Max. Una novità è il tasto dedicato alla fotocamera.</p>
      <p>Le nuove <b>Smart Battery Case</b> di quest’anno sono simili nello stile a quelle disponibili per iPhone XR, XS e XS Max, ma con un ritaglio di forma quadrata per adattarsi alle configurazioni della fotocamera a doppio e triplo obiettivo.</p>
      <p>Le custodie sono realizzate in silicone con una morbida fodera in microfibra per proteggere l’iPhone e un design a cerniera per facilitare l’attivazione e la rimozione della custodia. Apple offre le custodie nelle colorazioni rosa sabbia, nero e bianco panna, mentre la versione per iPhone 11 è disponibile solo in bianco o nero.</p>
      <figure>
        <img src="https://static.iphoneitalia.com/wp-content/uploads/2019/11/smart_battery_case_iphone11-630x296.jpg"/>
      </figure>
      <p>La novità di quest’anno è il <b>pulsante dedicato alla fotocamera</b> sulla custodia, progettato per avviare l’app Camera sia che l’iPhone sia bloccato o sbloccato. Una pressione del pulsante scatta una foto e una pressione più lunga cattura il video QuickTake.</p>
      <figure>
        <img src="https://static.iphoneitalia.com/wp-content/uploads/2019/11/359395-640.jpg"/>
      </figure>
      <p>Come per le custodie dell’anno scorso, le nuove Smart Battery Case sono compatibili con i caricabatterie basati su Qi in modo che sia la custodia che l’iPhone possano essere caricati contemporaneamente. Secondo Apple, le custodie sono progettate per garantire una durata della batteria <b>fino al 50% in più</b> per ogni iPhone quando è completamente carica.</p>
      <p>I case sono ora disponibili per l’acquisto dall’<a href="https://www.apple.com/it/shop/iphone/iphone-accessories/cases-protection?page=1#!&amp;f=batterycase&amp;fh=458b%2B45bf">Apple Store online</a>, con consegna prevista per gli ordini venerdi 22 novembre, il prezzo è di <b>149€</b>.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>