<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822326-u-trampa-zaperecuut-zaavu-sondlenda-pro-quid-pro-quo-sodo-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T18:26:00+00:00"/>
    <meta property="og:title" content="У Трампа заперечують заяву Сондленда про &quot;quid pro quo&quot; щодо України"/>
    <meta property="og:description" content="Глава Білого дому Дональд Трамп насправді не хотів від України нічого, в тому числі проведення розслідування проти Байденів, про що заявив у середу посол США при ЄС Гордон Сондленд, і не було жодного &quot;quid pro quo&quot; щодо України."/>
  </head>
  <body>
    <article>
      <h1>У Трампа заперечують заяву Сондленда про "quid pro quo" щодо України</h1>
      <h2>Глава Білого дому Дональд Трамп насправді не хотів від України нічого, в тому числі проведення розслідування проти Байденів, про що заявив у середу посол США при ЄС Гордон Сондленд, і не було жодного "quid pro quo" щодо України.</h2>
      <address>
        <time datetime="2019-11-20T18:26:00+00:00">20 Nov 2019, 18:26</time>
      </address>
      <p>З такою заявою виступила в середу речниця Білого дому Стефані Грішем, повідомляє власний кореспондент Укрінформу.</p>
      <p>"Свідчення посла Сондленда чітко підтвердили, що під час однієї з нечисленних коротких телефонних розмов, які він мав з президентом <a href="https://www.ukrinform.ua/tag-tramp">Трампом</a>, президент чітко заявив, що "нічого не хоче" від України, і вкотре повторив "жодного quid pro quo", - заявила речниця президента США.</p>
      <p>Вона підкреслила, що так зване "quid pro quo" (послуга за послугу – ред.) щодо України ніколи не мало місця.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822287-sondlend-u-kongresi-bagato-hto-u-kerivnictvi-ssa-znav-pro-tisk-na-ukrainu.html">Сондленд у Конгресі: Багато хто у керівництві США знав про тиск на Україну</a>
      </blockquote>
      <p>"Американська допомога Україні забезпечена, розслідування не було розпочато, а президент Трамп зустрічався і спілкувався з президентом Зеленським. Демократи продовжують ганятися за привидами", - наголосила Грішем.</p>
      <p>Сам же президент Трамп під час підходу до преси перед відльотом у середу заявив, що Сондленд не відноситься до людей, яких він добре знає.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822276-sondlend-pidtverdiv-so-govoriv-telefonom-iz-trampom-z-restoranu-v-kievi.html">Сондленд підтвердив, що говорив телефоном із Трампом з ресторану в Києві</a>
      </blockquote>
      <p>Як повідомляв Укрінформ, у середу під час публічних слухань у Палаті представників США посол США при ЄС Гордон<a href="https://www.ukrinform.ua/rubric-polytics/2822218-sondlend-pidtverdiv-u-kongresi-princip-quid-pro-quo-sodo-ukraini-buv.html">Сондленд підтвердив факт існування "quid pro quo" щодо України</a> й наголосив, що про це знав багато хто з високопоставлених чиновників в адміністрації США.</p>
    </article>
  </body>
</html>