<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152633-psevdopracivnyk-banku-kynuv-volynianku-na-groshi"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T18:57:00+00:00"/>
    <meta property="og:title" content="Псевдопрацівник банку «кинув» волинянку на гроші"/>
    <meta property="og:description" content="Жителька Нововлинська повірила шахраєві, який по телефону представився працівником «ПриватБанку», і перерахувала на його картку 16 000 гривень."/>
  </head>
  <body>
    <article>
      <h1>Псевдопрацівник банку «кинув» волинянку на гроші</h1>
      <address>
        <time datetime="2019-11-20T18:57:00+00:00">20 Nov 2019, 18:57</time>
      </address>
      <p>Жителька Нововлинська повірила шахраєві, який по телефону представився працівником «ПриватБанку», і перерахувала на його картку 16 000 гривень.<br/><br/>Про це йдеться в ухвалі Нововолинського міського суду від 18-го листопада, - повідомляє <a href="http://bug.org.ua/news/novovolynsk/novovolynianka-dobrovil-no-pererakhuvala-shakhraiam-16-000-hryven-371567/">"Буг"</a>.<br/><br/>Досудовим розслідуванням встановлено, що 28-го жовтня невстановлена особа під приводом відміни незаконного зняття коштів, змусив по телефону постраждалу зняти з рахунку 16 000 гривень та перерахувати гроші на, ніби безпечний, рахунок вказаний зловмисником.<br/><br/>Жінка здійснила переказ коштів через термінал двома платежами по 8 000 гривень кожен.<br/><br/>Працівник поліції звернувся до суду з клопотанням отримати точні дані про номер рахунку, на який було здійснено переказ коштів потерпілої. Тривають слідчі дії.</p>
    </article>
  </body>
</html>