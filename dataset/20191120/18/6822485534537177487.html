<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829139.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T18:01:00+00:00"/>
    <meta property="og:title" content="جاده کرج-چالوس یک طرفه می شود"/>
    <meta property="og:description" content="به گزارش باشگاه خبرنگاران جوان، سرهنگ رضا گودرزی، رئیس پلیس راه استان البرز با بیان این که جاده کرج-چالوس به منظور تخلیه بار ترافیکی یک طرفه می شود،گفت: بر این اساس تردد وسایل نقلیه از ساعت ۱۳ روز جمعه اول آذر ماه جاری الی ساعت ۲ بامداد روز شنبه دوم آذر ماه از کرج به سمت مرزن آباد ممنوع می شود."/>
  </head>
  <body>
    <article>
      <h1>جاده کرج-چالوس یک طرفه می شود</h1>
      <address>
        <time datetime="2019-11-20T18:01:00+00:00">20 Nov 2019, 18:01</time>
      </address>
      <p>جاده کرج - چالوس از ساعت ۱۳ روز جمعه تا ۲ بامداد شنبه یک طرفه می‌شود.</p>
      <p>به گزارش باشگاه خبرنگاران جوان، سرهنگ رضا گودرزی، رئیس پلیس راه استان البرز با بیان این که جاده کرج-چالوس به منظور تخلیه بار ترافیکی یک طرفه می شود،گفت: بر این اساس تردد وسایل نقلیه از ساعت ۱۳ روز جمعه اول آذر ماه جاری الی ساعت ۲ بامداد روز شنبه دوم آذر ماه از کرج به سمت مرزن آباد ممنوع می شود.</p>
      <p>او افزود: همچنین تردد وسایل نقلیه از ساعت ۱۷ همان روز الی ۲ بامداد روز بعد از مرزن آباد به سمت کرج به صورت یک طرفه خواهد بود.</p>
      <p>گودرزی گفت: طی این مدت تردد انواع تریلر، کامیون و کامیونت در محور کرج - چالوس ممنوع است ضمن آنکه ممنوعیت تردد موتورسیکلت تا پایان محدودیت ترافیکی در این جاده اعمال می‌شود.</p>
      <p>او افزود: رانندگان علاوه بر حفظ آرامش و رعایت نکات ایمنی، مقررات راهنمایی و رانندگی را مورد توجه قرار دهند.</p>
      <p>رئیس پلیس راه البرز در ادامه گفت: مرکز کنترل ترافیک پلیس راه ناجا با شماره تلفن ۸۸۲۵۵۵۵۵ به صورت شبانه روزی پاسخگوی وضعیت راه‌های کشور و آماده امدادرسانی به حادثه دیدگان احتمالی است.</p>
      <p>او افزود: استان البرز یک هزار و ۴۵۰ کیلومتر آزادراه، بزرگ راه و راه اصلی و فرعی دارد که ۱۸ درصد ترافیک جاده‌ای کشور مربوط به راه‌های این استان است.</p>
      <p>گودرزی گفت: نیمی از جاده ۱۶۰ کیلومتری کرج - چالوس در حوزه استحفاظی استان البرز قرار دارد.</p>
      <p>او افزود: روزانه به طور متوسط حدود ۲۰ هزار تردد در جاده کوهستانی کرج - چالوس انجام می‌ شود.</p>
    </article>
  </body>
</html>