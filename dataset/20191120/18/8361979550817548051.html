<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/skandalna-rozmova-trampa-i-zelenskogo-chi-bula-vimoga-rozsliduvati-burisma-novini-ukrajini-50054734.html"/>
    <meta property="og:site_name" content="НВ"/>
    <meta property="article:published_time" content="2019-11-20T18:04:00+00:00"/>
    <meta property="og:title" content="Від Зеленського не вимагали розслідувати справу Burisma, а лише публічно оголосити про це − посол США в ЄС"/>
    <meta property="og:description" content="Білий дім хотів від президента Володимира Зеленського не безпосереднього розслідування проти компанії Burisma, а насамперед публічної заяви про його початок."/>
  </head>
  <body>
    <article>
      <h1>Від Зеленського не вимагали розслідувати справу Burisma, а лише публічно оголосити про це − посол США в ЄС</h1>
      <h2>Білий дім хотів від президента Володимира Зеленського не безпосереднього розслідування проти компанії Burisma, а насамперед публічної заяви про його початок.</h2>
      <address>
        <time datetime="2019-11-20T18:04:00+00:00">20 Nov 2019, 18:04</time>
      </address>
      <p>Про це заявив посол США при ЄС Гордон Сондленд під час публічних слухань у Палаті представників, повідомляє <a href="https://www.ukrinform.ua/rubric-polytics/2822247-zelenskij-mav-lise-ogolositi-pro-rozsliduvanna-burisma-a-ne-provoditi-jogo-sondlend.html">Укрінформ</a>.</p>
      <p>«Він (Зеленський — ред.) мав оголосити про розслідування. Він насправді не повинен був його проводити, як я це зрозумів», — зауважив Сондленд.</p>
      <p>За його словами, він дійшов такого висновку після розмови з адвокатом Дональда Трампа Рудіольфом Джуліані.</p>
      <p>Водночас, посол США при ЄС підкреслив, що не пов’язував слідство проти компанії Burisma з можливим переслідуванням Джо Байдена як головного конкурента Дональда Трампа на президентських виборах в США.</p>
      <p>Нагадаємо, що з 13 листопада <a href="https://nv.ua/ukr/world/countries/impichment-trampa-pochinayutsya-publichni-sluhannya-50053200.html">розслідування у справі про імпічмент президента США Дональда Трампа в Палаті представників перейшло у режим публічних слухань.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Справа Трампа тріщить по швах</p>
      <p>26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a>Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>