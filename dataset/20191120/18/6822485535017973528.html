<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829144.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T18:33:00+00:00"/>
    <meta property="og:title" content="ادامه بن بست سیاسی در رژیم صهیونیستی پس از پاسخ منفی لیبرمن"/>
    <meta property="og:description" content=" به گزارش مهر به نقل از تایمز اسرائیل، «آویگدور لیبرمن» رئیس حزب «اسرائیل بیتُنا» با انتشار بیانیه‌ای، مخالفت خود را با ائتلاف همراه با احزاب راست‌گرا یا چپ‌گرای رژیم صهیونیستی اعلام کرد."/>
  </head>
  <body>
    <article>
      <h1>ادامه بن بست سیاسی در رژیم صهیونیستی پس از پاسخ منفی لیبرمن</h1>
      <address>
        <time datetime="2019-11-20T18:33:00+00:00">20 Nov 2019, 18:33</time>
      </address>
      <p>لیبرمن ائتلاف با احزاب سیاسی در رژیم صهیونیستی را رد کرد تا بن بست سیاسی در مناطق اشغالی همچنان ادامه یابد.</p>
      <p> به گزارش مهر به نقل از تایمز اسرائیل، «آویگدور لیبرمن» رئیس حزب «اسرائیل بیتُنا» با انتشار بیانیه‌ای، مخالفت خود را با ائتلاف همراه با احزاب راست‌گرا یا چپ‌گرای رژیم صهیونیستی اعلام کرد.</p>
      <p>بیانیه لیبرمن تنها چند ساعت پیش از پایان مهلت زمان مقرر برای تشکیل کابینه ائتلافی در رژیم صهیونیستی منشتر شد و باردیگر به تداوم بن بست سیاسی بر سر تشکیل کابینه سیاسی در این رژیم منجر شد.</p>
      <p>لیبرمن دلیل خود برای عدم همراهی با احزاب سیاسی دیگر را عدم مشخص بودن مواضع آنان و برخی سیاست‌های دوگانه آنان اعلام کرده است.</p>
      <p>رژیم صهیونیستی نزدیک به یک‌سال بدون دولت است و دولت موقت نتانیاهو در رأس کار قرار دارد، این در حالی است که احزاب به نقطه‌ای رسیده‌اند که هیچ‌یک حاضر نیستند ائتلاف‌های جدید به‌وجود آورند و این مسئله یک بحران غیر قابل حل را برای آنها ایجاد کرده است.</p>
      <p>احزاب «لیکود» و «آبی و سفید» در مذاکرات اخیر خود برای تشکیل کابینه فراگیر با بن‌بست مواجه شده‌اند و حزب آبی و سفید از لیکود خواسته تا بدون احزاب مذهبی و هریدی صهیونیست وارد کابینه شود، اما این درخواست از سوی لیکود به سرکردگی نتانیاهو رد شده و در حال حاضر با پاسخ منفی لیبرمن به ائتلاف با «لیکود» و یا «آبی و سفید»، همچنان چشم انداز تشکیل دولت بسیار مبهم و نامشخص خواهد بود.</p>
    </article>
  </body>
</html>