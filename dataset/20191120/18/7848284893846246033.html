<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/roma-il-gruppo-friedkin-interessato-all-acquisto-la-nota-dei-giallorossi-contatti-preliminari-323580"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T18:14:30+00:00"/>
    <meta property="og:title" content="Roma, il gruppo Friedkin interessato all'acquisto. La nota dei giallorossi: &quot;Contatti preliminari&quot;"/>
    <meta property="og:description" content="La Roma conferma le trattative in corso per l’ingresso nell’azionariato di un nuovo socio, rappresentato dall’imprenditore statunitense Dan Friedkin. Il club giallorosso ha infatti..."/>
  </head>
  <body>
    <article>
      <h1>Roma, il gruppo Friedkin interessato all'acquisto. La nota dei giallorossi: "Contatti preliminari"</h1>
      <address><time datetime="2019-11-20T18:14:30+00:00">20 Nov 2019, 18:14</time> by <a rel="author">Mattia Zangari</a></address>
      <p>La <b>Roma</b> conferma le trattative in corso per l’ingresso nell’azionariato di un nuovo socio, rappresentato dall’imprenditore statunitense Dan <b>Friedkin</b>. Il club giallorosso ha infatti emesso un comunicato in seguito alla richiesta di informazioni da parte della Consob. "Su richiesta di CONSOB, con riferimento ad alcune indiscrezioni apparse in data odierna sugli organi di stampa in relazione ad una possibile acquisizione delle partecipazioni di A.S. Roma S.p.A. da parte di potenziali investitori, AS ROMA SPV LLC, società che detiene il controllo indiretto di A.S. ROMA S.p.A. tramite la sua controllata NEEP ROMA HOLDING S.p.A, informa che sono in corso dei<b> contatti preliminari c</b>on potenziali investitori al fine di permettere loro di valutare l’opportunità di un possibile investimento in AS ROMA SPV LLC. In caso di perfezionamento di accordi aventi ad oggetto il trasferimento delle partecipazioni detenute in A.S. Roma S.p.A., AS ROMA SPV LLC fornirà adeguata informativa al Mercato nei termini di legge". </p>
    </article>
  </body>
</html>