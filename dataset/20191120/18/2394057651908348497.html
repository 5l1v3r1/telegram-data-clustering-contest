<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/szef-activision-blizzard-mamy-zapewniac-rozrywke-a-nie-zajmowac-stanowiska-polityczne.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T18:30:00+00:00"/>
    <meta property="og:title" content="Szef Activision Blizzard: - mamy zapewniać rozrywkę, a nie zajmować stanowiska polityczne"/>
    <meta property="og:description" content="Nie milknę echa kontrowersji, jakie wywołała reakcja Blizzarda na polityczną manifestację Blitzchunga. Teraz do sprawy odniósł się sam szef Activision Blizzard, Bobby Kotick."/>
  </head>
  <body>
    <article>
      <h1>Szef Activision Blizzard: - mamy zapewniać rozrywkę, a nie zajmować stanowiska polityczne</h1>
      <h2>Nie milknę echa kontrowersji, jakie wywołała reakcja Blizzarda na polityczną manifestację Blitzchunga. Teraz do sprawy odniósł się sam szef Activision Blizzard, Bobby Kotick.</h2>
      <address><time datetime="2019-11-20T18:30:00+00:00">20 Nov 2019, 18:30</time> by <a rel="author">pepsi</a></address>
      <figure>
        <img src="https://img6.gram.pl/lnsi20191120183752825znoc.jpg"/>
      </figure>
      <p>- <i>W biznesie są ludzie, którzy stanowią doskonały przykład charakteru, integralności i zasad. Cechuje ich przywództwo, a ja czerpię z nich inspiracje. Sądzę jednak, że oni mają prawo do wyrażania swoich spostrzeżeń i wizji w zakresie rządu, stanowionego prawa i polityki. Uwielbiam wchodzić w relacje z tymi ludźmi </i>– mówi na łamach <i>CNBC </i><b>Bobby Kotick</b>, dyrektor wykonawczy <b>Activision Blizzard</b>.</p>
      <p>Jego zdaniem zarządzana przez niego firma nie ma tego rodzaju mandatu. Słowa te odnoszą się do niedawnych kontrowersji związanych z <a href="https://www.gram.pl/news/2019/10/08/hongkonski-gracz-hearthstone-usuniety-z-turnieju-grandmasters-za-gloszenie-separatystycznych-hasel.shtml">surowym ukaraniem przez Blizzard gracza z Hongkongu za wyrażenie poparcia dla swojej ojczyzny w konflikcie z Chinami</a> podczas turnieju Grandmasters w Hearthstone. – <i>Nie jesteśmy operatorem ratuszy miejskich </i>– podkreśla <b>Kotick</b>.</p>
      <p>- <i>Jesteśmy operatorem społeczności, które pozwalają ci się dobrze bawić w grach wideo. Ciąży na mnie odpowiedzialność, by zapewnić naszym społecznościom bezpieczeństwo, poczucie komfortu, satysfakcji i rozrywki. Moją odpowiedzialnością jest zadowolenie naszych odbiorców, interesantów, pracowników i udziałowców </i>– dodaje.</p>
      <p>Przypomnijmy, że władze<b> Blizzarda</b> przeprosiły za sposób poprowadzenia sprawy wspomnianego gracza znanego jako Blitzchung, ale <a href="https://www.gram.pl/news/2019/11/05/blizzard-przeprosil-za-afere-z-blitzchungiem-ale-zdania-nie-zmienil.shtml">nie wycofały się z wymierzonych mu kar</a>.</p>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>