<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/piezi-asfiktika-chronos-sti-thessaloniki-goulielmos"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T18:45:00+00:00"/>
    <meta property="og:title" content="Πιέζει ασφυκτικά ο χρόνος, στη Θεσσαλονίκη ο Γουλιέλμος"/>
    <meta property="og:description" content="Ο μεγαλομέτοχος της ΚΑΕ Αρης καλείται να πληρώσει σήμερα για ενημερότητα και Ουίβερ, επείγει η ενίσχυση"/>
  </head>
  <body>
    <article>
      <h1>Πιέζει ασφυκτικά ο χρόνος, στη Θεσσαλονίκη ο Γουλιέλμος</h1>
      <h2>Ο μεγαλομέτοχος της ΚΑΕ Αρης καλείται να πληρώσει σήμερα για ενημερότητα και Ουίβερ, επείγει η ενίσχυση</h2>
      <address><time datetime="2019-11-20T18:45:00+00:00">20 Nov 2019, 18:45</time> by <a rel="author">Στέλιος  Παρθενάκης</a></address>
      <p>Στον Αρη η αγωνία στις τάξεις των φιλάθλων για το τι μέλλει γενέσθαι σε όλα τα επίπεδα της ομάδας έχει χτυπήσει “κόκκινο” και φυσικά τα πάντα εξαρτώνται από τη συνέπεια του Δημήτρη Γουλιέλμου.</p>
      <p>Ο μεγαλομέτοχος της ΚΑΕ Αρης δεν πλήρωσε χθες αυτά που έπρεπε για να αρθεί το ban του Ουίβερ και να εξασφαλιστεί φορολογική και ασφαλιστική ενημερότητα,οπότε η διευθέτηση αυτών των υποχρέωσεων μετατέθηκαν για σήμερα.</p>
      <p>Ο “ισχυρός άνδρας” του ιστορικού μπασκετικού τμήματος της Θεσσαλονίκης έχει φροντίσει για την εξεύρεση των απαραίτητων πόρων όπως ενημέρωσε χθες τους συνεργάτες του,ώστε να λυθούν αυτά τα δυο επείγοντα ζητήματα και ολοκληρωθεί η απόκτηση του Τόαρλιν Φιτζπάτρικ.</p>
      <p>Ο τελευταίος είναι στον δρόμο για την Ελλάδα και ο Σούλης Μαρκόπουλος ελπίζει ότι θα είναι το ταχύτερο δυνατό στη διάθεσή του. <br/>Το γεγονός της μιας επιπλέον ημέρας για τη διεξαγωγή του παιχνιδιού με τον Παναθηναϊκό είναι πολύ σημαντικό για τον Αρη στη βάση της αναμονής ενός νέου παίκτη, αλλά και με την πιθανότητα μιας επιπλέον προσθήκης στη θέση του Τάλτον να υπάρχει στον ορίζοντα.</p>
      <p>Αλλωστε, οι άνθρωποι του Αρη φαίνεται να έχουν βρει τον παίκτη που θέλουν να αντικαταστήσουν τον Τάλτον,ο οποίος σε γενικές γραμμές δεν έχει ικανοποιήσει με την απόδοσή του. Πιο συγκεκριμένα,βρίσκονται στο τελικό στάδιο των διαπραγματεύσεων και ενδεχομένως και στη διάρκεια της ημέρας καταλήξουν σε τελική απόφαση, ώστε ο παίκτης που επιλεγεί να έρθει μέσα στην εβδομάδα και να είναι διαθέσιμος με το Περιστέρι.</p>
      <p>Το μέλλον και η επιβίωση του Αρη είναι σε άμεση συνάφεια με τη συμπεριφορά που θα δείξει ο μεγαλομέτοχος της ΚΑΕ για όλα τα καίρια ζητήματα. <br/>Ο Δημήτρης Γουλιέλμος αναμένεται να έχει συζητήσεις με όλους τους συνεργάτες του με σκοπό να υπάρχει συνεννόηση σε όλα τα επείγοντα θέματα του συλλόγου και να δοθούν άμεσα λύσεις.</p>
      <p>Αυτό,βέβαια,που προέχει βέβαια είναι να σταματήσει το αρνητικό σερί αγωνιστικά και να πάρει ο Αρης μια νίκη ανακούφισης κόντρα στο Περιστερι. <br/>Πάντως,ο κόσμος αναμένεται να στηρίξει με κάθε τρόπο στο ματς της Κυριακής, οπότε αν ολοκληρωθούν οι κινήσεις ενίσχυσης οι “κιτρινόμαυροι” έχουν όλα τα φόντα για να κάνουν μια νέα αρχή στο Πρωτάθλημα ψυχολογικά και αγωνιστικά.</p>
      <p>*Από την έντυπη έκδοση της Metrosport (20/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/apon-ntragkitsevits-anevazi-rithmous-mpochoridis"/>
        <a href="http://www.metrosport.gr/article/gkantonas-tin-paraskevi-epomeni-katathesi-stin-eforia"/>
        <a href="http://www.metrosport.gr/article/as-aris-katatethike-defteri-dosi-chrimaton-gia-tin-kae"/>
        <a href="http://www.metrosport.gr/article/super-3-oli-dipla-ston-aftokratora"/>
        <a href="http://www.metrosport.gr/article/oute-simera-pliromes-stin-kae-aris"/>
        <a href="http://www.metrosport.gr/article/soumpotits-adianoito-na-pesi-aris-theli-toulachiston-tris-pektes"/>
      </related>
    </article>
  </body>
</html>