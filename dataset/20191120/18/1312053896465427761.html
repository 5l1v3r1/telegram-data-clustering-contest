<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/uccide-mangia-coniglio-selvatico-peste-bubbonica/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T18:06:21+00:00"/>
    <meta property="og:title" content="Uccide e mangia un coniglio selvatico, poi il dramma: ha contratto la peste bubbonica"/>
    <meta property="og:description" content="Terzo caso in una settimana di peste bubbonica. L'ultima vittima è un uomo che l'avrebbe contratta mangiando la carne di un coniglio selvatico"/>
  </head>
  <body>
    <article>
      <h1>Uccide e mangia un coniglio selvatico, poi il dramma: ha contratto la peste bubbonica</h1>
      <address><time datetime="2019-11-20T18:06:21+00:00">20 Nov 2019, 18:06</time> by <a rel="author">D</a></address>
      <figure>
        <img src="https://www.newnotizie.it/wp-content/uploads/2019/11/ospedale-cina.jpg"/>
      </figure>
      <p>
        <b>Terzo caso in una settimana di peste bubbonica. L’ultima vittima è un uomo che l’avrebbe contratta mangiando la carne di un coniglio selvatico</b>
      </p>
      <p>E’ massima allerta per il terzo caso di<b> peste bubbonica</b> in una sola settimana. La nuova vittima della grave malattia che si credeva debellata da tempo è un uomo di 55 anni, al quale è stata diagnosticata dopo che aveva mangiato carne di un <b>coniglio selvatico</b>. E’ stato lui stesso a raccontare di aver <b>ucciso l’animale</b>, trovato nelle vicinanze della cava in cui lavorava, per poi scuoiarlo e mangiarlo; in seguito avrebbe accusato i primi sintomi della patologia.</p>
      <h3>Rischio nuova epidemia di peste, avviato stato di quarantena</h3>
      <p><b>L’episodio</b> è avvenuto, come i casi precedenti, in Cina ed in particolare nel nord del Paese asiatico. Immediatamente è scattato l’allarme con conseguente <b>stato di quarantena</b> per tutti i pazienti e le persone considerate a rischio contagio, allo scopo di arginare la diffusione del virus. Le autorità ritengono comunque che questo nuovo caso non sia direttamente collegato a quelli precedenti, due pazienti ai quali è stata diagnosticata l’ancor più grave<b> peste polmonare</b>. L’ultima epidemia di peste risale, in Cina, al 2009, quando si contarono, nella zona nord-occidentale del paese, diverse vittime.</p>
    </article>
  </body>
</html>