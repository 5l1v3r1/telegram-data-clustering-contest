<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ukraintsi_vyvchatymut_antarktydu_ta_svitovyy_okean_na_vlasnomu_sudni_331264.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T18:12:00+00:00"/>
    <meta property="og:title" content="Українці вивчатимуть Антарктиду та світовий океан на власному судні"/>
    <meta property="og:description" content="Кабінет Міністрів виділив кошти для закупівлі наукового океанського судна льодового класу – це буде початком відродження океанського наукового флоту України. Відповідне рішення було прийнято Урядом сьогодні, 20 листопада 2019 року. Про це проінформували у прес-службі НАНЦ."/>
  </head>
  <body>
    <article>
      <h1>Українці вивчатимуть Антарктиду та світовий океан на власному судні</h1>
      <h2>Кабінет Міністрів виділив кошти для закупівлі наукового океанського судна льодового класу – це буде початком відродження океанського наукового флоту України. Відповідне рішення було прийнято Урядом сьогодні, 20 листопада 2019 року. Про це проінформували у прес-службі НАНЦ.</h2>
      <address>
        <time datetime="2019-11-20T18:12:00+00:00">20 Nov 2019, 18:12</time>
      </address>
      <figure>
        <img src="https://galinfo.com.ua/media/gallery/intxt/u/k/ukrnaukflot.jpg"/>
      </figure>
      <p>Очікується, що угоду про придбання судна буде укладено до кінця 2019 року, а 2020-го відбудеться його перший вихід в океан під українським прапором.</p>
      <p>ʺДля нас це велика перемога. Придбання Україною судна такого класу дозволить нам бути більш самостійними в дослідженні Світового океану, яке на рівних із дослідженнями Космосу є наразі одним із пріоритетів світової науки. Це нові можливості для наших науковців вже з наступного року. А ще це можливість будувати більш сміливі стратегічні плани досліджень в Антарктиді та Арктиці. Зараз якраз завершується підготовка програми полярних досліджень України на 2021-2030 роки, де ми вже врахуємо наявність власного суднаʺ, – зазначила Міністр освіти і науки Ганна Новосад Anna Novosad.</p>
      <p>Очільник Національного антарктичного наукового центру МОН Євген Дикий пояснив, що з кінця 20 століття Україна не має суден необхідного класу, які дозволили б вести дослідження у Світовому океані та надавати підтримку антарктичним дослідженням на станції ʺАкадемік Вернадськийʺ.</p>
      <p>ʺВласне сьогодні майже 20 років з часу останнього самостійного наукового рейсу України в Південному океані (2000-2001 рр.). Для обслуговування нашої станції ми щороку фрахтуємо іноземні судна, а морські дослідження тривалий час взагалі не вели, лише минулого року почали дещо робити з борту риболовних суден, які звісно ж не є повноцінними “плавучими лабораторіями”. Купівля власного судна і відновлення наукових рейсів надзвичайно посилюють наші наукові можливості. Також ми зможемо утворювати логістичні консорціуми з країнами, які мають свої полярні станції, але не мають власного флоту. І, до речі, буде дуже символічно до 25-річчя нашої станції ʺАкадемік Вернадськийʺ нарешті прийти на неї на власному судніʺ, – розказав директор НАНЦ Євген Дикий <a href="https://www.facebook.com/evgen.dykyj?__tn__=K-R&amp;eid=ARCsmGgert4DEEXtY_py2aXI1w351sZJ4uNd4dR0zNaghZ0ZhcTyxHXbiUTy815zFywG_DZMcVXJD9Rb&amp;fref=mentions&amp;__xts__%5B0%5D=68.ARB8VAyEBxyy1sNKMoRgos8uD5Wf80YmxmdoqeaKBFFAcKKQNRiAOI5Dr7UzyiQ2IPXLzjSxMk71y2up4bt3-MvJvxVRFgPFPCicA2d-3gJHPFlxldm7EDh__jyrjoYU3_UechHeD4fX__GHij4wqjj0ewZEUqJHLr65PwNGoEBwxW1987yUqvw0KM1H-65R1lt3AK-nvrq2oQNOhJV_M7JSiSlFkuWoeZx2k_GLAgki8gV51FPJb_pfRaTCJTG0gV5h1oW15cp-bV-wUgxe0rRAqwLAOB9VKEPlstP5ZyjxFlCPMgJCjws4lnx8dcrH9NMuRBmj7lcpfrMQz2H1UbVVG6hEjO_CN1zn8KLU_M9iad5TaRzXzA">Evgen Dykyj</a><br/>Відновлення рейсів також є актуальним з точки зору політики та економіки. Адже Україна має міжнародні зобов’язання щодо вивчення Південного океану і веде там успішний риболовний промисел.</p>
      <p>На придбання судна Уряд виділив до 252 млн гривень.<br/>ʺЦе той максимум, на який ми можемо розраховувати, але ми працюватимемо над тим, щоб вкластись у меншу суму і заощадити державні коштиʺ, – пояснив Євген Дикий.</p>
      <p>Інформація підготовлена спільно з <a href="https://www.facebook.com/UAMON/?__tn__=K-R&amp;eid=ARCESGSavooZzd_3znB_F5sJSgjljzaau6sFweY0x5tzojGFcPStP5n424693Ymp1Ao2Qo5FRO7f94cz&amp;fref=mentions&amp;__xts__%5B0%5D=68.ARB8VAyEBxyy1sNKMoRgos8uD5Wf80YmxmdoqeaKBFFAcKKQNRiAOI5Dr7UzyiQ2IPXLzjSxMk71y2up4bt3-MvJvxVRFgPFPCicA2d-3gJHPFlxldm7EDh__jyrjoYU3_UechHeD4fX__GHij4wqjj0ewZEUqJHLr65PwNGoEBwxW1987yUqvw0KM1H-65R1lt3AK-nvrq2oQNOhJV_M7JSiSlFkuWoeZx2k_GLAgki8gV51FPJb_pfRaTCJTG0gV5h1oW15cp-bV-wUgxe0rRAqwLAOB9VKEPlstP5ZyjxFlCPMgJCjws4lnx8dcrH9NMuRBmj7lcpfrMQz2H1UbVVG6hEjO_CN1zn8KLU_M9iad5TaRzXzA">Міністерство освіти і науки України</a></p>
    </article>
  </body>
</html>