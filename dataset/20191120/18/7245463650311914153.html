<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58732/na-marginesie-przetrwac-pomaga-muzyka-jamraja-nikt-nie-zamyka.html"/>
    <meta property="og:site_name" content="CD-Action"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="[Na marginesie] Przetrwać pomaga muzyka, jamraja nikt nie zamyka"/>
    <meta property="og:description" content="Nowy Crash Bandicoot na horyzoncie, Rust z płatnym DLC, w którym znajdziemy instrumenty muzyczne, Spintires zmierza do Czarnobyla, Fortnite wzbogaci się o obsługę DirectX 12, a Children of Morta ma dziś premierę na Nintendo Switchu."/>
  </head>
  <body>
    <article>
      <h1>[Na marginesie] Przetrwać pomaga muzyka, jamraja nikt nie zamyka</h1>
      <address><time datetime="2019-11-20T18:00:00+00:00">20 Nov 2019, 18:00</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Nowy Crash Bandicoot na horyzoncie, Rust z płatnym DLC, w którym znajdziemy instrumenty muzyczne, Spintires zmierza do Czarnobyla, Fortnite wzbogaci się o obsługę DirectX 12, a Children of Morta ma dziś premierę na Nintendo Switchu.</p>
      <p>Fortnite wraz z najbliższym patchem wzbogaci się o obsługę DirectX 12. Oprócz lepszej grafiki ma to zapewnić również płynniejszą rozgrywkę – oczywiście, jeśli posiadacie wspierającą go kartę.</p>
      <hr/>
      <p>Ucieszył was niedawny powrót Crasha Bandicoota? Zapowiada się, że Activision na tym nie poprzestanie. Fani dopatrzyli się w <a href="https://www.cdaction.pl/news-58578/na-marginesie-dziwy-mortyego-i-ricka-pobawmy-sie-w-mechanika.html"><b>niedawnej reklamie PlayStation</b></a> maski wcześniej w serii niewidzianej, a do tego w kampanii marketingowej użyto nieco innego modelu niż ten z ostatnich remake'ów. Najważniejsze jest jednak to, że użytkownik Twittera Sabi, w przeszłości źródło kilku potwierdzonych wycieków, poinformował, iż nowy Crash faktycznie powstaje.</p>
      <figure>
        <iframe data-src="https://twitter.com/New_WabiSabi/status/1196957943758897155?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>Spintires, gra o zakopywaniu się ciężarówkami w błocie, otrzyma rozszerzenie umiejscowione w czarnobylskiej zonie.</p>
      <figure>
        <iframe src="https://www.youtube.com/embed/TKLjCRiVhfs" width="615" height="346" data-service="Youtube" scrolling="no"/>
      </figure>
      <hr/>
      <p>Wydawane przez 11 bit studios Children of Morta debiutuje dzisiaj na Switchu. Oto zwiastun z tej okazji:</p>
      <figure>
        <iframe src="https://www.youtube.com/embed/Q2OOCEGKpbc" width="615" height="346" data-service="Youtube" scrolling="no"/>
      </figure>
      <hr/>
      <p>Rust, jeden z największych survivalowych przebojów ostatnich lat, doczeka się pierwszego płatnego DLC. Trafi na rynek <b>5 grudnia</b> i zawierać będzie... w pełni funkcjonalne instrumenty. W tym celu twórcy stworzyli zaawansowany system pozwalający grać na nich w całkiem zaawansowany system (z obniżaniem i podwyższaniem oktawy etc.; w sumie na takim pianinie zagramy 20 różnych nut). Dostaniemy ich 10: pianino, perkusję, gitarę basową, ksylofon, trąbkę, tubę, krowi dzwonek, tamburyn, gitarę i fletnię Pana. Od dzisiaj do premiery dodatku wszyscy posiadacze Rusta mogą testować za darmo tę nowinkę. Potem zresztą umiejętność grania zachowają wszyscy – płatne będzie tylko zdolność wytwarzania instrumentów. I takie DLC lubimy. </p>
      <p>A że to Rust, na efekty nie musieliśmy długo czekać:</p>
      <figure>
        <iframe data-src="https://twitter.com/HutnikOfficial/status/1196836352450531328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>