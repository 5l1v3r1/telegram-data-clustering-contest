<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204706-uryad-uhvaliv-nizku-kadrovih-rishen"/>
    <meta property="og:site_name" content="Mind UA"/>
    <meta property="article:published_time" content="2019-11-20T18:15:00+00:00"/>
    <meta property="og:title" content="Уряд ухвалив низку кадрових рішень"/>
    <meta property="og:description" content="Кабмін призначив голів Державної служби з питань геодезії, картографії та кадастру, Держслужби з безпеки на транспорті, Державної архівної служби та Держагентства інфраструктурних проектів"/>
  </head>
  <body>
    <article>
      <h1>Уряд ухвалив низку кадрових рішень</h1>
      <h2>Кабмін призначив голів Державної служби з питань геодезії, картографії та кадастру, Держслужби з безпеки на транспорті, Державної архівної служби та Держагентства інфраструктурних проектів</h2>
      <address>
        <time datetime="2019-11-20T18:15:00+00:00">20 Nov 2019, 18:15</time>
      </address>
      <p>Кабінет Міністрів звільнив  Михайла Загрійчука з посади заступника Міністра охорони здоров'я. Про це <a href="https://www.kmu.gov.ua/news/uryad-prijnyav-nizku-kadrovih-rishen-ta-ogolosiv-konkursi-na-nizku-posad">повідомляє </a>прес-служба Кабміну.</p>
      <p>Також уряд призначив головою Державної служби з питань геодезії, картографії та кадастру Дениса Башлика.</p>
      <p>Головою Державної служби з безпеки на транспорті став  Олександр Погорілий, Державної архівної служби – Анатолій Хромов, Державного агентства інфраструктурних проектів України – Кирило Хом’яков.</p>
      <p>Окрім цього, представниками до складу Комісії з питань вищого корпусу державної служби від закладів освіти призначено Альону Студенецьку (Національна академія державного управління при Президентові України), предтавником від громадських об’єднань став Сергій Сорока (громадська організація «Всеукраїнська громадянська платформа «Нова країна»).</p>
      <p>Також уряд ухвалив рішення про оголошення конкурсів на зайняття посад голови Державної регуляторної служби України, продовжив строк подання документів на посади державних секретарів Мінекоенерго та Мінрегіону, а також голів ДКА, Держекоінспекції, Держводагентства, Держпродспоживслужби до 22 листопада 2019 року.</p>
      <p>Нагадаємо: Кабінет Міністрів <a href="https://mind.ua/news/20204700-kabmin-priznachiv-nezalezhnnih-chleniv-naglyadovih-rad-oshchadbanku-ta-ukreksimbanku">призначив</a> незалежних членів наглядової ради Ощадбанку, а також незалежного члена наглядової ради Укрексімбанку.</p>
      <related>
        <h4>Також читайте</h4>
        <a href="https://mind.ua/news/20204700-kabmin-priznachiv-nezalezhnnih-chleniv-naglyadovih-rad-oshchadbanku-ta-ukreksimbanku"/>
        <a href="https://mind.ua/news/20204643-ukreksimbank-ogolosiv-pro-konkurs-na-posadu-golovi-pravlinnya"/>
        <a href="https://mind.ua/news/20204603-kabmin-osvoyue-google-instrumenti-otrimali-1000-bezkoshtovnih-akauntiv"/>
      </related>
    </article>
  </body>
</html>