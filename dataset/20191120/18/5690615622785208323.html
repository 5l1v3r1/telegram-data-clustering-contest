<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836906-u-naftogazi-rozpovili-pro-tristoronni-konsultatsiyi-schodo-gazu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T18:55:00+00:00"/>
    <meta property="og:title" content="У Нафтогазі розповіли про тристоронні консультації щодо газу"/>
    <meta property="og:description" content="КИЇВ. 20 листопада. УНН. Сьогодні відбулись технічні консультації щодо газу на рівні експертів ЄС, Росії та України. Про це УНН розповів виконавчий директор …"/>
  </head>
  <body>
    <article>
      <h1>У Нафтогазі розповіли про тристоронні консультації щодо газу</h1>
      <address><time datetime="2019-11-20T18:55:00+00:00">20 Nov 2019, 18:55</time> by <a rel="author">Саша Картер</a></address>
      <p><b>КИЇВ. 20 листопада. УНН.</b> Сьогодні відбулись технічні консультації щодо газу на рівні експертів ЄС, Росії та України. Про це <b>УНН</b> розповів виконавчий директор “Нафтогазу” Юрій Вітренко.</p>
      <p>“Консультації проводилися не в Брюсселі, а шляхом відеоконференції. На них рішення щодо дати зустрічі не приймалося і не мало прийматися. Тільки обговорювалися технічні аспекти”, — повідомив Вітренко.</p>
      <p>З його слів, дати наступних тристоронніх переговорів в Брюсселі ще немає.</p>
      <p>Нагадаємо, напередодні офіційний представник Єврокомісії (ЄК) Анна-Кайса Ітконен <a href="https://www.unn.com.ua/uk/news/1836718-tekhnichni-tristoronni-konsultatsiyi-schodo-gazu-vidbudutsya-20-listopada">повідомила</a> про те, що консультації заплановані на сьогодні. З її слів, Єврокомісія на них мала підтримувати довгострокове рішення для транзиту газу через Україну.</p>
    </article>
  </body>
</html>