<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/parcul-mai-nou-cartier-municipiului-ramnicu-sarat-reamenajat-1_5dd58b475163ec42713bc70b/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T18:52:45+00:00"/>
    <meta property="og:title" content="Parcul din cel mai nou cartier al municipiului Râmnicu Sărat va fi reamenajat"/>
    <meta property="og:description" content="Parcul din cartierul Bariera Focşani, din Râmnicu Sărat, intră într-un proces de modernizare. Principala lucrare va fi cea de betonare a aleilor pietonale. Spaţiul verde de la ieşirea spre Vrancea se află într-o vizibilă stare de degradare."/>
  </head>
  <body>
    <article>
      <h1>Parcul din cel mai nou cartier al municipiului Râmnicu Sărat va fi reamenajat</h1>
      <address><time datetime="2019-11-20T18:52:45+00:00">20 Nov 2019, 18:52</time> by <a rel="author">Iulian Bunila</a></address>
      <h4>Parcul din cartierul Bariera Focşani, din Râmnicu Sărat, intră într-un proces de modernizare. Principala lucrare va fi cea de betonare a aleilor pietonale. Spaţiul verde de la ieşirea spre Vrancea se află într-o vizibilă stare de degradare.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/motivul-prefectura-dispus-controale-punct-termic-buzau-1_5dd5855e5163ec42713ba8a9/index.html"/>
      </related>
      <p>După betonarea aleilor, în zonă, vor fi plantaţi arbori. Conducerea ADP Râmnicu Sărat afirmă că lucrările nu se vor opri aici. Mobilierul urban existent în parc va fi lăcuit şi vor fi montate două toalete ecologice.</p>
      <p>Reprezentanţii ADP Râmnicu Sărat consideră că de anul viitor parcul din cartierul Bariera Focşani va fi o veritabilă atracţie pentru locuitorii din zonă, deoarece aleile betonate vor permite  practicarea unor sporturi în aer liber, precum jogging, role şi biciclete.</p>
      <p>Parcul din cartierul Bariera Focşani a fost realizat în anul 2015, cu fonduri primite din partea Ministerului de Mediu. De la înfiinţare şi până în prezent, parcul nu a fost folosit de râmniceni, pentru că în zona sunt puţini locuitori care s-au mutat definitiv. </p>
      <hr/>
    </article>
  </body>
</html>