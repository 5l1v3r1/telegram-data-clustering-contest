<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294046-reneses-laquo-klasikh-omada-eyrwligkas-o-olympiakos-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-20T18:44:00+00:00"/>
    <meta property="og:title" content="Ρενέσες: «Κλασική ομάδα Ευρωλίγκας ο Ολυμπιακός»"/>
    <meta property="og:description" content="Για την αναμέτρηση με τον Ολυμπιακό στο Βερολίνο μίλησε ο Άιτο Γκαρσία Ρενέσες, αλλά και τα προβλήματα τραυματισμών που αντιμετωπίζει η ομάδα του."/>
  </head>
  <body>
    <article>
      <h1>Ρενέσες: «Κλασική ομάδα Ευρωλίγκας ο Ολυμπιακός»</h1>
      <address>
        <time datetime="2019-11-20T18:44:00+00:00">20 Nov 2019, 18:44</time>
      </address>
      <p>Για την αναμέτρηση με τον Ολυμπιακό στο Βερολίνο μίλησε ο Άιτο Γκαρσία Ρενέσες, αλλά και τα προβλήματα τραυματισμών που αντιμετωπίζει η ομάδα του.</p>
      <p>Ο προπονητής της Άλμπα τόνισε αρχικά πως «ο Ολυμπιακός είναι μια κλασική ομάδα της Ευρωλίγκας με γνωστούς παίκτες, όπως ο Σπανούλης και ο Πρίντεζης» για να συμπληρώσει στη συνέχεια: «Δυστυχώς, αντιμετωπίζουμε προβλήματα τραυματισμών (σ.σ. Σίβα, Πένο, Τίεμαν και Κάβανο) αυτή τη στιγμή και δεν ξέρουμε ποιοι παίκτες μας θα είναι έτοιμοι. Όμως, φυσικά, θέλουμε να δώσουμε το 100% την Πέμπτη(21/11)».</p>
      <p>Από την πλευρά του ο Λάντρι Ενόκο πρόσθεσε: «Νιώθω πως ως ομάδα έχουμε βρει επιτέλους ρυθμό, βάζοντας την μπάλα στη ρακέτα. Οι παίκτες νιώθουν όλο και πιο άνετα και με τη δεδομένη καλή ατμόσφαιρα κοιτάζουμε το επόμενο παιχνίδι αυτής της εβδομάδας.</p>
      <p>Παίζουμε με τον Ολυμπιακό και θα έχουμε ένα πραγματικό τεστ, γιατί οι αντίπαλοι έχουν πολύ έμπειρους παίκτες. Ύστερα από τόσες εκτός έδρας αναμετρήσεις είναι ωραίο που αγωνιζόμαστε ξανά μπροστά στο κοινό μας».</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294049-kemzoyra-laquo-toy-mpalntgoyin-toy-tairiakse-o-rotsesti-dipla-toy-raquo"/>
        <a href="https://www.gavros.gr/article/mpasket/294050-roympit-laquo-me-to-diko-mas-styl-kai-sklhra-raquo"/>
        <a href="https://www.gavros.gr/article/mpasket/294044-h-almpa-sto-laquo-mikroskopio-raquo-toy-olympiakoy-pics"/>
        <a href="https://www.gavros.gr/article/mpasket/294043-mpalntgoyin-arghse-alla-ldquo-sysththhke-rdquo-ksana-hellip"/>
      </related>
    </article>
  </body>
</html>