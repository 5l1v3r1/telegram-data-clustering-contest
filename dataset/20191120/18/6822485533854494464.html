<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829147.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T18:54:00+00:00"/>
    <meta property="og:title" content="اگر قصد سفر به این ۶ استان را دارید، مراقب باشید"/>
    <meta property="og:description" content="به گزارش ایرنا، بر اساس گزارش روز چهارشنبه پلیس راهور ناجا، در حال حاضر در اکثر محورهای استان همدان بارش برف گزارش شده و توصیه شده رانندگان برای تردد در این محورها حتما به تجهیزات زمستانی شامل زنجیرچرخ مجهز باشند."/>
  </head>
  <body>
    <article>
      <h1>اگر قصد سفر به این ۶ استان را دارید، مراقب باشید</h1>
      <address>
        <time datetime="2019-11-20T18:54:00+00:00">20 Nov 2019, 18:54</time>
      </address>
      <p>پلیس راهور ناجا از بارش برف در راه‌های ۶ استان کشور خبر داد.</p>
      <p>به گزارش ایرنا، بر اساس گزارش روز چهارشنبه پلیس راهور ناجا، در حال حاضر در اکثر محورهای استان همدان بارش برف گزارش شده و توصیه شده رانندگان برای تردد در این محورها حتما به تجهیزات زمستانی شامل زنجیرچرخ مجهز باشند.</p>
      <p>همچنین در استان های چهار محال و بختیاری در محور کوهرنگ- مسجدسلیمان،  اصفهان (محورهای لنجان-شهرکرد و نجف آباد-داران)، سمنان(محور شاهرود-توسکستان)،  خراسان شمالی(ارتفاعات محورهای بجنورد-اسفراین و بجنورد-آشخانه) و مازندران (محورهای هراز، فیروزکوه، کرج-چالوس، کیاسر-سمنان) بارش برف گزارش شده است.</p>
      <p>پلیس راهور وضعیت جوی استانهای تهران، گیلان، مازندران، گلستان، خراسان شمالی، خراسان رضوی، خراسان جنوبی (اکثرمحورها) و استان قم(محورهای قم-تهران و قم-گرمسار)،  استان مرکزی(محور ساوه-تهران)،  استان اصفهان(محور اصفهان-شهرضا)،  استان سیستان و بلوچستان (محور زاهدان-خاش)   و استان فارس(محور داراب) را بارانی گزارش داد.<br/>همچنین مه گرفتگی همراه باکاهش دید در استان های قزوین(محور قزوین-رشت)، خراسان شمالی(محور های بجنورد-اسفراین و بجنورد-آشخانه)،  محورهای کرج-چالوس، هراز، فیروزکوه گزارش شده است.</p>
      <p>بنابر گزارش پلیس راهور سایر محورهای مواصلاتی کشور جوی آرام  و ترافیکی روان برخوردار دارند.</p>
      <p>رئیس مرکز فرماندهی و کنترل ترافیک پلیس راهور ناجا با اعلام شماره تلفن ۸۸۲۵۵۵۵۵ از رانندگان و مسافران خواست برای اطلاع از آخرین وضعیت جوی و ترافیکی و نیز امدادرسانی به حوادث احتمالی با این شماره تماس بگیرند.</p>
    </article>
  </body>
</html>