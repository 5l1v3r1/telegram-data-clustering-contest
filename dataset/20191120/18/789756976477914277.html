<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/niektore-funkcje-z-galaxy-watch-active-2-pojawiaja-sie-w-starszych-smartwatchach/"/>
    <meta property="og:site_name" content="DailyWeb"/>
    <meta property="article:published_time" content="2019-11-20T18:41:36+00:00"/>
    <meta property="og:title" content="Niektóre funkcje z Galaxy Watch Active 2 pojawiają się w starszych smartwatchach"/>
    <meta property="og:description" content="Wśród nowych funkcji smartwatchy mają pojawić się między innymi Samsung Health czy Bixby, które będą dostępne w obu modelach Galaxy Watch."/>
  </head>
  <body>
    <article>
      <h1>Niektóre funkcje z Galaxy Watch Active 2 pojawiają się w starszych smartwatchach</h1>
      <address><time datetime="2019-11-20T18:41:36+00:00">20 Nov 2019, 18:41</time> by <a rel="author">Marika Kowalska</a></address>
      <h4>Najnowszy smartwatch od Samsunga pojawił się na rynku całkiem niedawno. Mimo to już znalazł swoich wiernych użytkowników, którzy uważają, że lepszego zegarka do telefonów z Androidem nie ma. Skąd takie przekonanie? Głównie dzięki nowym funkcjom, w jakie w tym roku postanowił wyposażyć je producent. Okazało się, że część z nich wraz z nową aktualizacją trafi także do starszych modeli. Jesteście ciekawi, jakie możliwości pojawią się w smartwatchach?</h4>
      <p>Galaxy Watch oraz Galaxy Watch Active oczekują właśnie na kolejną aktualizację. Wraz z nią zegarki mają zostać wzbogacone o takie funkcje, jak Samsung Health, czy Bixby Voice, które wprowadzono po raz pierwszy w Active 2. To oczywiście nie wszystko, co szykuje producent dla posiadaczy smartwatchy od Samsunga, jednak one przykuły największą uwagę podczas tegorocznej premiery.</p>
      <h3>Szczegóły dotyczące aktualizacji Galaxy Watch</h3>
      <p>Największą zmianą będzie dodanie interfejsu dotykowego do modelu Galaxy Watch Active. Kiedy pojawił się on w najnowszym smartwatchu, od razu jego obsługa stała się bardziej intuicyjna. Producent doszedł więc do wniosku, że funkcja ta przyda się także poprzedniej wersji, a wraz z nią także innym.</p>
      <p>Dużą aktualizację otrzyma również Bixby. Od tej pory asystenta głosowego będzie można wykorzystywać do uruchamiania procedur ćwiczeń i sterowania urządzeniami SmartThings. Dostępna jest także większa liczba języków.</p>
      <p>Ostatnią funkcją ma być Samsung Health, który pojawi się w obu modelach Galaxy Watch. Będzie ona śledziła cele fitness, jakie użytkownik sobie postawi do realizacji. Ponadto pojawi się także specjalna informacja ostrzegania o zbyt niskim tętnie podczas ćwiczeń. Na pewno zostanie to docenione przez osoby prowadzące aktywny tryb życia.</p>
      <h3>Dodatkowe zmiany w interfejsie</h3>
      <p>Samsung zadbał nie tylko o powiększenie liczby funkcji, ale także udoskonalenie wyglądu interfejsu. Ma stać się on bardziej intuicyjny- ikony używanych aplikacji zostaną przesunięte, godzina będzie widoczna nawet w trakcie rozmowy, a szybki panel wyboru będzie łatwiejszy do indywidualnego dostosowania. Pojawią się 24 również nowe sub-tarcze, co pozwoli wybrać preferowany wygląd zegarka.</p>
      <figure>
        <video src="https://dailyweb.pl/wp-content/uploads/2019/11/Galaxy_Watch_MR_Update_main_1_gif.0.mp4?_=1" autoplay="" loop=""/>
      </figure>
      <p>Aktualizacje smartwatchy Samsunga mają być wprowadzane stopniowo już od dziś. Jeśli jesteście więc posiadaczami jednej z dwóch wersji starszego Galaxy Watch, koniecznie wypatrujcie nowych funkcji, jakie już niebawem pojawią się w Waszych zegarkach i dajcie znać, jak się Wam spodobały.</p>
      <p>Źródło: <a href="https://www.theverge.com/2019/11/19/20972100/samsung-galaxy-watch-active-2-update-bixby-health-customization-ux-options">The Verge</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/wyciekly-zdjecia-smartwatcha-samsung-galaxy-watch-active-2/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-watch-active-2-pierwszy-dzien-po-premierze/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/aktualizacja-z-one-ui-dla-galaxy-watch-i-gear-juz-teraz/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-przekracza-granice-pierwszy-7-nanometrowy-procesor-euv-zasili-galaxy-note-10/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-ujawnia-nowe-urzadzenia-w-swojej-aplikacji/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/galaxy-home-mini-w-oficjalnej-wersji-beta-do-testowania/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-a9-pro-z-dziurka-juz-dostepny-w-korei/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-tab-s6-juz-dostepne-w-polsce-w-dwoch-wariantach/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-tab-s5-nadchodzi/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-fold-2-z-wiekszym-potencjalem-niz-swoj-poprzednik/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>