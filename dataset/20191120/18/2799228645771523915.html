<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/entertainment/paresh-rawal-on-bhu-controversy-paresh-rawal-lashed-out-at-students-opposing-muslim-professor-feroz-khans-teaching-of-sanskrit-at-bhu-mohammed-rafi-should-not-have-sung-hymns"/>
    <meta property="og:site_name" content="inkhabar"/>
    <meta property="article:published_time" content="2019-11-20T18:12:00+00:00"/>
    <meta property="og:title" content="Paresh Rawal On BHU Muslim Teacher Controversy: बीएचयू में मुस्लिम प्रोफेसर फिरोज खान के संस्कृत पढ़ाने का विरोध करने वाले छात्रों पर बरसे परेश रावल, कहा- तब तो मोहम्मद रफी को भजन नहीं गाना चाहिए था"/>
    <meta property="og:description" content="Paresh Rawal On BHU Muslim Teacher Controversy: बनारस हिन्दू विश्वविधालय (BHU) में मुश्लिम प्रोफेसर फिरोज खान को संस्कृत को लेकर चल रहे विवाद पर पूर्व बीजेपी सांसद रह चुके परेश रावल ने कड़ी नींदा की है. परेश रावल ने ट्विटर पर लिखा है कि प्रोफेसर फिरोज खान के विरोध से स्तब्ध हूं. भाषा का धर्म से क्या लेना-देना है."/>
  </head>
  <body>
    <article>
      <h1>Paresh Rawal On BHU Muslim Teacher Controversy: बीएचयू में मुस्लिम प्रोफेसर फिरोज खान के संस्कृत पढ़ाने का विरोध करने वाले छात्रों पर बरसे परेश रावल, कहा- तब तो मोहम्मद रफी को भजन नहीं गाना चाहिए था</h1>
      <h2>Paresh Rawal On BHU Muslim Teacher Controversy: बनारस हिन्दू विश्वविधालय (BHU) में मुश्लिम प्रोफेसर फिरोज खान को संस्कृत को लेकर चल रहे विवाद पर पूर्व बीजेपी सांसद रह चुके परेश रावल ने कड़ी नींदा की है. परेश रावल ने ट्विटर पर लिखा है कि प्रोफेसर फिरोज खान के विरोध से स्तब्ध हूं. भाषा का धर्म से क्या लेना-देना है.</h2>
      <address><time datetime="2019-11-20T18:12:00+00:00">20 Nov 2019, 18:12</time> by <a rel="author">Priya gupta</a></address>
      <p><b>बॉलीवुड डेस्क,मुंबई. </b>बनारस हिन्दू विश्वविधालय में मुस्लिम प्रोफेसर फिरोज खान को संस्कृत पढ़ाने को लेकर चल रहे विवाद पर पूर्व बीजेपी सांसद और बॉलीवुड के जाने माने चेहरे परेश रावल ने कड़ी निंदा की है. परेश रावल ने ट्विटर पर लिखा है कि प्रोफेसर फिरोज खान के विरोध से स्तब्ध हूं. भाषा का धर्म से क्या लेना-देना है.. प्रोफेसर फिरोज ने संस्कृत में मास्टर और पीएचडी किया है. इसे बंद करें ये बेवकूफ वाला काम है. इसके साथ ही उन्होंने तर्क देते हुआ कहा कि तब तो स्वर्गीय श्री मोहम्मद रफी को भी कोई भजन नहीं गाना चाहिए था और ना नौशाद साहब को इसकी रचना करनी चाहिए थी.<br/><br/>बता दें फिरोज खान को संस्कृत पढ़ाने को लेकर छात्रों के कुछ ग्रुप ने विरोध करना शुरू कर दिया. संस्कृत साहित्य के 30-छात्रों के एक समूह ने 12 दिनों से बीएचयू के कुलपति राकेश भटनागर के कार्यालय के बाहर बैठ कर धरना प्रदर्शन कर रहे हैं. छात्रों का विरोध अभी भी उसी आक्रोश के साथ जारी है. पिछले 12 दिनों से धरने पर बैठे छात्र ये मानने को तैयार ही नहीं है कि भाषा का धर्म से कोई लेना देना नहीं है.<br/><br/>अखिल भारतीय विद्यार्थी परिषद (एबीवीपी) द्वारा संस्कृत साहित्य विभाग में उनकी नियुक्ति पर विरोध पर, फिरोज़ खान का कहना है कि मैंने संस्कृत सीखा और मुझे यह कभी महसूस नहीं मैं एक मुस्लिम हूं, लेकिन अब जब मैं सिखाने की कोशिश कर रहा हूं तो अचानक यह एक बड़ा विवाद बन गया है. फिरोज खान अपनी नियुक्ति पर विरोध प्रदर्शन से परेशान हैं. उन्होंने कहा कि वह संस्कृत साहित्य जितना कुरान नहीं जानते हैं.</p>
      <figure>
        <iframe data-src="https://twitter.com/SirPareshRawal/status/1196825171601944576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SirPareshRawal/status/1196826067308146688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>मोहम्मद रफी के गाए भजन बजते हैं मंदिरों में…</b><br/><br/>हिंदी फिल्मों में 1950 से 1980 तक लोगों ने फिल्मों में मोहम्मद रफी की रेशमी आवाज में एक से बढ़कर एक गाने सुने. मोहम्मद रफी ने कई सारे भजनों को इतनी शिद्दत और पवित्रता से गाया कि आज भी उनकी आवाज में गाए भजन मंदिरों में बजते हैं. बैजू बांवरा फिल्म में जब मोहम्मद रफी ऐ दुनिया के रखवाले सुन दर्द भरे मेरे नालें गाते हैं तो मशहूर संगीतकार ख्यायम रफी को आठवां सुर बता देते हैं. सुनिए मोहम्मद रफी की आवाज में ये भजन महामना मदन मोहन मालवीय जैसी पुण्य आत्मा द्वारा आत्मा से सींचे और तैयार किए गए बनारस हिंदू यूनिवर्सिटी के उन मुठ्ठी भर छात्रों को भी सुनना चाहिए जो सिर्फ मजहब का बहाना बनाकर अपने शिक्षक का अपमान कर रहे हैं, बीएचयू का अपमान कर रहे हैं और महामना द्वारा स्थापित महान परंपराओं का अपमान कर रहे हैं. </p>
      <figure>
        <iframe src="https://www.youtube.com/embed/Ashu-_5XtoQ" width="500" height="375" data-service="Youtube" scrolling="no"/>
      </figure>
      <p>बड़ी देर भये नंदलाला, तेरी राह ताके ब्रीजबाला….</p>
      <figure>
        <iframe src="https://www.youtube.com/embed/HSWuNNu3WNI" width="500" height="281" data-service="Youtube" scrolling="no"/>
      </figure>
      <p>मन तड़पन है हरि दर्शन को..फिल्म -बैजू बावरा</p>
      <figure>
        <iframe src="https://www.youtube.com/embed/tz7C0MEaMfQ" width="500" height="375" data-service="Youtube" scrolling="no"/>
      </figure>
      <p><a href="https://www.inkhabar.com/entertainment/kajal-aggarwal-sexy-video-bollywood-actress-kajal-aggarwal-looking-hot-in-sexy-yellow-outfit-with-her-bold-video">Kajal Aggarwal Sexy Video: काजल अग्रवाल के लेटेस्ट सेक्सी वीडियो को देख दंग रह जाएंगे आप, हॉटनेस देख फैंस हुए मदहोश</a><br/><br/><a href="https://www.inkhabar.com/entertainment/madhuri-dixit-hot-photo-video-madhuri-bold-look-video-is-too-hot-to-handle-watch-here">Madhuri Dixit Hot Photo Video: आज भी माधुरी दीक्षित की हर एक अदा पर फैंस हो जाते हैं फिदा, एक्ट्रेस के खूबसूरत अंदाज के हैं करोड़ों दीवाने</a><br/><br/><a href="https://www.inkhabar.com/entertainment/sonam-kapoor-ahuja-rhea-kapoor-beautiful-photo-sonam-kapoor-and-rhea-kapoor-are-super-adorable-in-photo-from-los-angeles-sisters-love-and-sunsets">Sonam Kapoor Ahuja Rhea Kapoor Beautiful Photo: सोनम कपूर ने बहन रिया कपूर के साथ शेयर की खूबसूरत फोटो, लॉस एंजिलस में मना रही हैं वेकेशन</a><br/><br/> </p>
    </article>
  </body>
</html>