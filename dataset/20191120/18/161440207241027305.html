<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/20/giornata-mondiale-dell-infanzia-il-bastione-si-illumina-di-blu-136-954993.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T18:54:02+00:00"/>
    <meta property="og:title" content="Il Bastione si illumina di blu per la difesa dei bambini"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">a cagliari</h6>
      <h1>Il Bastione si illumina di blu per la difesa dei bambini</h1>
      <h2>L'iniziativa per celebrare i 30 anni dall’approvazione della Convenzione sui Diritti dell’Infanzia e dell’Adolescenza</h2>
      <address><time datetime="2019-11-20T18:54:02+00:00">20 Nov 2019, 18:54</time> by <a rel="author" href="https://www.unionesarda.it/autore/matteo_piano/10526" target="_blank">Matteo Piano</a></address>
      <p>In occasione della giornata mondiale dell'infanzia il Bastione di Saint Remy si illumina di blu.</p>
      <p>Sono in corso le celebrazioni per festeggiare i 30 anni dall’approvazione da parte dell’Assemblea delle Nazioni Unite della Convenzione sui Diritti dell’Infanzia e dell’Adolescenza, il trattato ONU che tutela i diritti inviolabili di bambini e adolescenti.</p>
      <p>Per questa occasione il Comitato Unicef di Cagliari ha organizzato la settimana dei Diritti, con eventi di sensibilizzazione, incontri e laboratori dove i più piccoli saranno i protagonisti assoluti.</p>
    </article>
  </body>
</html>