<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/stadio-roma-bergamo-vicesindaco-non-transigiamo-sulla-contestualita-di-opere-e-costruzione/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T18:44:47+00:00"/>
    <meta property="og:title" content="Stadio Roma, Bergamo (vicesindaco): “Non transigiamo sulla contestualità di opere e costruzione”"/>
    <meta property="og:description" content="Le parole del braccio destro di Virginia Raggi:"/>
  </head>
  <body>
    <article>
      <h1>Stadio Roma, Bergamo (vicesindaco): “Non transigiamo sulla contestualità di opere e costruzione”</h1>
      <h2>Le parole del braccio destro di Virginia Raggi: “Spero possa arrivare presto l’apertura, ma abbiamo ancora del lavoro da fare”</h2>
      <address><time datetime="2019-11-20T18:44:47+00:00">20 Nov 2019, 18:44</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Il numero due del Comune di Roma, il vicesindaco Luca <b>Bergamo</b>, è intervenuto a <i>Radio Radio</i> per parlare tra le altre cose anche della situazione del dossier “stadio della Roma”. Le sue parole:</p>
      <p>
        <i>“Il percorso è noto a tutti. Noi abbiamo fatto un lavoro che è senza ombre. Abbiamo ridotto le cubature previste con lo stadio e siamo intervenuti sulla mobilità dell’intera area, con l’obiettivo di rafforzare la Roma-Lido. Gli uffici sono al lavoro sulla convenzione, sulla quale è possibile ci siano diversità di vedute con i proponenti. Non transigiamo sulla contestualità tra opere necessarie e realizzazione dello stadio. C’è ancora del lavoro da fare. Ho fiducia che nel momento in cui il lavoro verrà completato e i proponenti aderiranno pienamente alle condizioni determinate dalla Conferenza dei servizi, si possa poi procedere come è previsto. Non so dire se ci siano mal di pancia particolari”.</i>
      </p>
      <p><b>Lo stadio in via di realizzazione porta o toglie voti?</b><br/>Non è un argomento che penso possa influire su una decisione di questa portata. L’importante è che si sia coerenti con ciò che si fa e non decidere in base a ciò che porta consensi.</p>
      <p><b>Lei è favorevole?</b><br/>Siamo arrivati e degli impegni erano già stati presi precedentemente. Impegni che comportavano oneri, ossia soldi a carico della comunità in caso di recesso. Abbiamo fatto un lavoro giusto, modificando il progetto e portandolo in una soluzione più sostenibile. E’ una scelta giusta e la difendo. Se non si arriverà a un accordo, chi sfugge ai propri impegni ne risponderà.</p>
      <p><b>Quando l’apertura?</b><br/>Spero presto. Totti voleva giocarci, tutti pensavamo si facesse prima.</p>
    </article>
  </body>
</html>