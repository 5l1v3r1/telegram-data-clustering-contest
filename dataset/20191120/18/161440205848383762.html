<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/oristano-provincia/2019/11/20/incidente-alla-rotonda-di-porta-nuova-due-feriti-a-oristano-136-954988.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T18:29:59+00:00"/>
    <meta property="og:title" content="Incidente alla rotonda di Porta Nuova, due feriti a Oristano"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via Cagliari</h6>
      <h1>Incidente alla rotonda di Porta Nuova, due feriti a Oristano</h1>
      <h2>I due sono stati soccorsi e trasferiti in ospedale</h2>
      <address><time datetime="2019-11-20T18:29:59+00:00">20 Nov 2019, 18:29</time> by <a rel="author" href="https://www.unionesarda.it/autore/elia_sanna/215566" target="_blank">Elia Sanna</a></address>
      <p>Due anziani coniugi sono rimasti feriti in un incidente stradale avvenuto prima delle 19 nella via Cagliari, davanti al centro commerciale di Porta Nuova.</p>
      <p>Per cause da accertare, non si esclude un malore, uno dei due ha perso il controllo della sua Alfa 155 Sw e ha centrato in pieno la rotonda. Dopo aver superato l’aiuola, travolgendo i cartelli segnalatici, l'auto si è fermata poco più avanti.</p>
      <p>I due anziani sono stati soccorsi e trasferiti in ospedale. Sul posto oltre al 118 hanno operato gli agenti della squadra volanti della Questura e i Vigili del fuoco di Oristano.</p>
      <p>In seguito all'urto l'auto ha spaccato il motore riversando l'olio sulla carreggiata. L’incidente ha paralizzato il traffico in ingresso e in uscita dal capoluogo, proprio nell'ora di punta.</p>
    </article>
  </body>
</html>