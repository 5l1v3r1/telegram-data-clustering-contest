<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/ergasies-katharismoy-perimetrikis-tafroy-kai-rematon-sta-farsala/"/>
    <meta property="og:site_name" content="ert.gr"/>
    <meta property="article:published_time" content="2019-11-20T18:07:19+00:00"/>
    <meta property="og:title" content="Εργασίες καθαρισμού περιμετρικής τάφρου και ρεμάτων στα Φάρσαλα"/>
    <meta property="og:description" content="Ολοκληρώθηκαν από την Περιφέρεια Θεσσαλίας οι εργασίες καθαρισμού της περιμετρικής Τάφρου της πόλης των Φαρσάλων. Παράλληλα το συγκεκριμένο έργο το οποίο είναι συνολικού προϋπολογισμού 600.000 ευρώ και χρηματοδοτείται από τον Πρόγραμμα Δημοσίων Επενδύσεων της Θεσσαλίας περιελάμβανε τον καθαρισμό και τη διευθέτηση των ρεμάτων Αττιδανός και Αικλής του Δήμου Φαρσάλων. Πιο συγκεκριμένα πέρα από τις εργασίες καθαρισμού των ρεμάτων και τη τάφρου, στο έργο προβλεπόταν η κατασκευή κιβωτίων στα σημεία πρόσβασης των αγροτικών δρόμων με την περιμετρική τάφρο και η κατασκευή τεχνικού στον κόμβο της ΕΟ Φάρσαλα – όρια Ν Μαγνησίας με τη περιφερειακή οδό."/>
  </head>
  <body>
    <article>
      <h1>Εργασίες καθαρισμού περιμετρικής τάφρου και ρεμάτων στα Φάρσαλα</h1>
      <address><time datetime="2019-11-20T18:07:19+00:00">20 Nov 2019, 18:07</time> by <a rel="author">Ιωάννης Γιάτσιος</a></address>
      <p>Ολοκληρώθηκαν από την Περιφέρεια Θεσσαλίας οι εργασίες καθαρισμού της περιμετρικής Τάφρου της πόλης των Φαρσάλων. Παράλληλα το συγκεκριμένο έργο το οποίο είναι συνολικού προϋπολογισμού 600.000 ευρώ και χρηματοδοτείται από τον Πρόγραμμα Δημοσίων Επενδύσεων της Θεσσαλίας περιελάμβανε τον καθαρισμό και τη διευθέτηση των ρεμάτων Αττιδανός και Αικλής του Δήμου Φαρσάλων.<br/><br/>Πιο συγκεκριμένα πέρα από τις εργασίες καθαρισμού των ρεμάτων και τη τάφρου, στο έργο προβλεπόταν η κατασκευή κιβωτίων στα σημεία πρόσβασης των αγροτικών δρόμων με την περιμετρική τάφρο και η κατασκευή τεχνικού στον κόμβο της ΕΟ Φάρσαλα – όρια Ν Μαγνησίας με τη περιφερειακή οδό.</p>
      <p>«Παραδίδουμε στους πολίτες του Δήμου Φαρσάλων ένα έργο ουσίας που δημιουργεί συνθήκες ασφάλειας και αντιμετώπισης πλημμυρικών φαινομένων. Ένα έργο το οποίο αντιμετωπίζει ακραία καιρικά φαινόμενα. Τα αντιπλημμυρικά έργα είναι απολύτως απαραίτητα λόγω των έντονων φαινομένων που είναι απόρροια της κλιματικής αλλαγής. Τα έντονα καιρικά φαινόμενα δημιουργούν προβλήματα τόσο στην ασφάλεια της ζωής και των περιουσίων των ανθρώπων αλλά και στις καλλιέργειες. Υλοποιούμε έργα που αντιμετωπίζουν προβλήματα, στηρίζουν θέσεις εργασίας και διαχέουν χρήματα στην τοπική οικονομία» τόνισε σε δηλώσεις του ο Περιφερειάρχης Θεσσαλίας Κώστας Αγοραστός.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/diethni/kosmos/ekklisi-toy-evo-morales-sti-diethni-koinotita-gia-tis-exelixeis-sti-volivia/"/>
        <a href="https://www.ert.gr/eidiseis/diethni/kosmos/syria-amachoi-nekroi-se-vomvardismoys-apo-rosikes-kai-syriakes-dynameis/"/>
        <a href="https://www.ert.gr/eidiseis/diethni/evropi/neos-proedros-toy-eyropaikoy-laikoy-kommatos-o-ntonalnt-toysk/"/>
        <a href="https://www.ert.gr/perifereiakoi-stathmoi/komotini/komotiniapopeiras-apatis-se-varos-idioktitrias-pratirioy-ygron-kaysimon/"/>
        <a href="https://www.ert.gr/eidiseis/ellada/kinonia/pagkosmia-imera-gia-ta-dikaiomata-toy-paidioy-sta-mple-i-akropoli/"/>
        <a href="https://www.ert.gr/eidiseis/ellada/kinonia/eisvoli-antiexoysiaston-se-syneleysi-foititon-video/"/>
      </related>
    </article>
  </body>
</html>