<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/thima-diarrixis-o-ikoumenikos-patriarchis-vartholomeos"/>
    <meta property="og:site_name" content="Voria.gr"/>
    <meta property="article:published_time" content="2019-11-20T18:54:00+00:00"/>
    <meta property="og:title" content="ΘΥΜΑ ΔΙΑΡΡΗΞΗΣ ΑΠΟ ΜΑΣΚΟΦΟΡΟΥΣ Ο ΟΙΚΟΥΜΕΝΙΚΟΣ ΠΑΤΡΙΑΡΧΗΣ ΒΑΡΘΟΛΟΜΑΙΟΣ"/>
    <meta property="og:description" content="Οι δράστες έψαξαν τους χώρους του σπιτιού του Πατριάρχη στην Κωνσταντινούπολη όμως παραμένει άγνωστο αν έκλεψαν κάποιο αντικείμενο"/>
  </head>
  <body>
    <article>
      <h1>ΘΥΜΑ ΔΙΑΡΡΗΞΗΣ ΑΠΟ ΜΑΣΚΟΦΟΡΟΥΣ Ο ΟΙΚΟΥΜΕΝΙΚΟΣ ΠΑΤΡΙΑΡΧΗΣ ΒΑΡΘΟΛΟΜΑΙΟΣ</h1>
      <h2>Οι δράστες έψαξαν τους χώρους του σπιτιού του Πατριάρχη στην Κωνσταντινούπολη όμως παραμένει άγνωστο αν έκλεψαν κάποιο αντικείμενο</h2>
      <address><time datetime="2019-11-20T18:54:00+00:00">20 Nov 2019, 18:54</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Θύμα <b>διάρρηξης</b> έπεσε ο Οικουμενικός Πατριάρχης <b>Βαρθολομαίος</b> καθώς το περασμένο Σάββατο την ώρα που βρισκόταν σε κοινωνική εκδήλωση της Ομογένειας, άγνωστοι μπήκαν στο σπίτι του στην<b> Κωνσταντινούπολη.</b></p>
      <p>Σύμφωνα με την ομογενειακή εφημερίδα «Ανατολή», κάμερες κλειστού κυκλώματος κατέγραψαν <b>τρεις μασκοφόρους που διέρρηξαν το σπίτι,</b> ενώ μέσα σε αυτό βρισκόταν η<b> οικονόμος</b>, η οποία και αντιλήφθηκε τους διαρρήκτες.</p>
      <p>Οι δράστες έψαξαν τους χώρους του σπιτιού, όμως παραμένει <b>άγνωστο αν έκλεψαν</b> κάποιο αντικείμενο.</p>
      <p>Σημειώνεται οτι η οικία του Οικουμενικού Πατριάρχη βρίσκεται σε συγκρότημα κατοικιών <b>φυλασσόμενων από ιδιωτική ασφάλεια</b> κάτι που δημιουργεί ερωτήματα για τον τρόπο που κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Η αστυνομία διεξάγει έρευνες για το περιστατικό.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/ikoumenikos-patriarchis-vartholomeos-i-gennei-den-klene"/>
        <a href="https://www.voria.gr/article/vartholomeos-thlivome-apo-ti-siopi-tis-theologikis-scholis-tis-chalkis"/>
        <a href="https://www.voria.gr/article/vartholomeos-apo-ag-oros-monachos-simeni-aftaparnisi-arsi-stavrou"/>
        <a href="https://www.voria.gr/article/tin-agiopiisi-tessaron-agioriton-aningile-o-vartholomeos-foto"/>
        <a href="https://www.voria.gr/article/pnevmatikos-ktitoras-sti-moni-vatopediou-o-ikoumenikos-patriarchis"/>
        <a href="https://www.voria.gr/article/vartholomeos-de-noite-agioritis-choris-to-ikoumeniko-patriarchio"/>
      </related>
    </article>
  </body>
</html>