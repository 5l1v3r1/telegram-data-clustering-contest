<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685580/mitsotakis-stoichima-na-epistrepsoun-osoi-efygan-logo-krisis-kai-"/>
    <meta property="og:site_name" content="enikos.gr"/>
    <meta property="article:published_time" content="2019-11-20T18:44:00+00:00"/>
    <meta property="og:title" content="Μητσοτάκης: Στοίχημα να επιστρέψουν όσοι έφυγαν λόγω κρίσης και να προσφέρουμε ευκαιρίες στις νέες γενιές"/>
    <meta property="og:description" content="«Η ανάπτυξη θα έρθει μέσα από ανθρώπους με ικανότητες που είναι στο εξωτερικό..."/>
  </head>
  <body>
    <article>
      <h1>Μητσοτάκης: Στοίχημα να επιστρέψουν όσοι έφυγαν λόγω κρίσης και να προσφέρουμε ευκαιρίες στις νέες γενιές</h1>
      <address>
        <time datetime="2019-11-20T18:44:00+00:00">20 Nov 2019, 18:44</time>
      </address>
      <p>«Η ανάπτυξη θα έρθει μέσα από ανθρώπους με ικανότητες που είναι στο εξωτερικό και θα επιστρέψουν στη χώρα, αν δημιουργηθούν οι κατάλληλες συνθήκες», τόνισε ο <a href="http://www.enikos.gr/politics/685321/to-programma-tou-prothypourgou-sto-synedrio-tou-elk-stin-kroatia-">Κυριάκος Μητσοτάκης </a>σε ομιλία του σε εκδήλωση με θέμα τη συμμετοχή της νεολαίας στην ευρωπαϊκή πολιτική, που πραγματοποιείται στο πλαίσιο του συνεδρίου του Ευρωπαϊκού Λαϊκού Κόμματος, στο Ζάγκρεμπ.</p>
      <p>Το στοίχημα είναι, τόνισε ο Πρωθυπουργός, να επιστρέψουν όσοι έφυγαν τα χρόνια της κρίσης και πώς να προφέρουμε ευκαιρίες στις νέες γενιές. Ως εκ τούτου, ιδιαίτερη σημασία θα πρέπει να δοθεί στη «δημιουργία νέων θέσεων εργασίας για την αντιμετώπιση της ανεργίας», τόνισε και πρόσθεσε πως «θα πρέπει να κατανοήσουμε ποια είναι τα ενδιαφέροντα της νέας γενιάς και οι προτεραιότητες της. Δεν μπορούμε να βλέπουμε τα προβλήματα της νέας γενιάς με τους φακούς της δικιάς μας νιότης».</p>
      <p>Όπως τόνισε, εξίσου σημαντική πρόκληση για τη νέα γενιά είναι η αντιμετώπιση των ανισοτήτων. Το κύριο ζήτημα είναι η δημιουργία νέων θέσεων εργασίας για την αντιμετώπιση της ανεργίας, επισήμανε και αναφέρθηκε σε σχετικές πρωτοβουλίες της κυβέρνηση με έμφαση τη μείωση της φορολογίας, είπε ο κ. Μητσοτάκης και συμπλήρωσε ότι «αν εμείς ως κεντροδεξιά κόμματα δεν δίνουμε απαντήσεις σε αυτές τις προκλήσεις τότε δίνουμε χώρο στους λαϊκιστές».</p>
      <p>Αναφερόμενος στην κλιματική αλλαγή, ο Πρωθυπουργός αναφέρθηκε στις προτεραιότητες που έχει θέσει η ελληνική κυβέρνηση, όπως η απολιγνιτοποίηση. «Η Ελλάδα είναι αποφασισμένη να γίνει πρωτοπόρος στην αντιμετώπιση της κλιματικής αλλαγής», σημείωσε ο κ. Μητσοτάκης μιλώντας λίγο αργότερα σε εκδήλωση με νέους ευρωβουλευτές του ΕΛΚ. Επισήμανε πως η κλιματική αλλαγή και οι ανισότητες εξαιτίας του κύματος παγκοσμιοποίησης αποτελούν σήμερα κυρίαρχο θέμα αναζήτησης των νέων ανθρώπων. «Δεν μπορούμε να καταλάβουμε την οπτική της νέας γενιάς από τη σκοπιά της δικής μας», σημείωσε χαρακτηριστικά.</p>
      <p>Καταλήγοντας, ο κ. Μητσοτάκης ανέδειξε ως κύρια πρόκληση σε ευρωπαϊκό επίπεδο τη βιώσιμη ανάπτυξη. «Πρέπει να διατηρηθεί η ανάπτυξη» υπογράμμισε.</p>
      <p>Πριν από την ομιλία του, στις 15.30 ο πρωθυπουργός ψήφισε για τον νέο πρόεδρο του ΕΛΚ.</p>
      <p>Στη συνέχεια ο κ. Μητσοτάκης θα έχει διμερείς συναντήσεις με τον επικεφαλής διαπραγματευτή της Ευρωπαϊκής Επιτροπής για το Brexit, Μισέλ Μπαρνιέ, τον πρωθυπουργό της Ρουμανίας Λούντοβικ Όρμπαν, την πρωθυπουργό της Νορβηγίας Έρνα Σόλμπεργκ και τον Αυστριακό Σεμπάστιαν Κουρτς, ενώ το βράδυ θα συμμετάσχει στη διευρυμένη σύνοδο κορυφής του ΕΛΚ.</p>
      <p>Πηγή: ΑΠΕ-ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/685480/aporrifthike-i-enstasi-antisyntagmatikotitas-tou-syriza-i-paremva%0A%20%20%20%20%0A"/>
        <a href="http://www.enikos.gr/politics/685260/allazoun-oi-taftotites%0A%20%20%20%20%0A"/>
        <a href="http://www.enikos.gr/politics/685321/to-programma-tou-prothypourgou-sto-synedrio-tou-elk-stin-kroatia-%0A%20%20%20%20%0A"/>
        <a href="http://www.enikos.gr/politics/685373/mitsotakis-katochyronoume-syntagmatika-to-elachisto-engyimeno-eis%0A%20%20%20%20%0A"/>
        <a href="http://www.enikos.gr/politics/685345/piges-nd-kata-syriza-gia-ti-syntagmatiki-katochyrosi-tou-elachist%0A%20%20%20%20%0A"/>
        <a href="http://www.enikos.gr/politics/685295/mitsotakis-echthros-einai-o-kapnos-kai-ochi-oi-kapnistes-h-anafor%0A%20%20%20%20%0A"/>
        <a href="http://www.enikos.gr/politics/685275/charitsis-poso-thrasos-pia-k-mitsotaki%0A%20%20%20%20%0A"/>
        <a href="http://www.enikos.gr/politics/685273/barkas-ston-realfm-978-otan-ena-koryfaio-stelechos-tis-kyvernisis%0A%20%20%20%20%0A"/>
        <a href="http://www.enikos.gr/politics/685261/pierrakakis-ston-realfm-978-stochos-mas-na-meiosoume-tis-oures-ka%0A%20%20%20%20%0A"/>
      </related>
    </article>
  </body>
</html>