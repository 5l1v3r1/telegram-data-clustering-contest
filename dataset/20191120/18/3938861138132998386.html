<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_biv-dushiv-i-rvav-odyag-gvaltivnik-poznuschavsya-nad-zhinkoyu/939101"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T18:10:00+00:00"/>
    <meta property="og:title" content="Бив, душив і рвав одяг: ґвалтівник познущався над жінкою"/>
    <meta property="og:description" content="У селі Ветли Любешівського району на Волині 22-річна жінка стала жертвою ґвалтівника. Про злочин до поліції 20 листопада повідомила 45-річна мати постраждалої. Жінка розповіла, що донька повернулася додому о 5-й ранку із тілесними ушкодженнями, повідомили у відділі комунікації обласної ..."/>
  </head>
  <body>
    <article>
      <h1>Бив, душив і рвав одяг: ґвалтівник познущався над жінкою</h1>
      <address><time datetime="2019-11-20T18:10:00+00:00">20 Nov 2019, 18:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939101_w_300.jpg?v=0"/>
        <figcaption>На Волині 22-річна жінка стала жертвою ґвалтівника. Фото - p-p.com.ua</figcaption>
      </figure>
      <p>У селі Ветли Любешівського району на Волині 22-річна жінка стала жертвою ґвалтівника.</p>
      <p>Про злочин до поліції 20 листопада повідомила 45-річна мати постраждалої. Жінка розповіла, що донька повернулася додому о 5-й ранку із тілесними ушкодженнями, повідомили у відділі комунікації обласної поліції.</p>
      <p>"На місці події працює слідчо-оперативна група поліції, проводяться всі необхідні заходи, спрямованні на встановлення осіб, причетних до зґвалтування та притягнення їх до відповідальності", - сказано в повідомленні.</p>
      <p>Зловмисника можуть ув'язнити на 12 років.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_ekspertiza-pidtverdila-zgvaltuvannya-5richnoyi-divchinki/938865"/>
      </related>
      <p>Потерпіла мала побите обличчя, на шиї сліди від удушення та повністю порваний одяг, пише <a href="https://www.volynnews.com/ua/news/all/pryyshla-pobyta-i-v-rozirvanomu-odiazi-pislia-vidpochynku-z-druziamy-na-dachi-volynianka-zaiavyla-pro-zvaltuvannia/">ІА Волинські Новини</a> із посиланням на власні джерела.</p>
      <p>Також нібито назвала ім'я кривдника. Ним виявився 23-річний житель с. Невір Любешівського району. Він зі своїм товаришем ввечері 19 листопада приїхав в с. Ветли на автомобілі та запросив жінку відсвяткувати від'їзд на сезонну роботу. Вони разом поїхали на дачу, де чоловік і зґвалтував постраждалу. Вона погано пам'ятає, адже компанія вживала спиртне.</p>
      <blockquote>У Київському районі Одеси чоловік заманив до будинку двох неповнолітніх знайомих, де їх <a href="https://gazeta.ua/articles/np/_10-cholovikiv-gvaltuvali-dvoh-nepovnolitnih/933623">ґвалтували кілька чоловіків.</a> Про подію до поліції повідомила одна із потерпілих.</blockquote>
    </article>
  </body>
</html>