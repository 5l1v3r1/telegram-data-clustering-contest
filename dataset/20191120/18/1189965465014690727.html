<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/260018/erotisi-voyleyton-syriza-gia-kataggelies-politon-oti-parakoloythoyntai-me-syskeyes-gps"/>
    <meta property="og:site_name" content="LiFO"/>
    <meta property="article:published_time" content="2019-11-20T18:52:00+00:00"/>
    <meta property="og:title" content="Ερώτηση βουλευτών ΣΥΡΙΖΑ για καταγγελίες πολιτών ότι παρακολουθούνται με συσκευές GPS"/>
    <meta property="og:description" content="Η ερώτηση των 24 βουλευτών του ΣΥΡΙΖΑ βασίζεται σε πρόσφατα δημοσιεύματα για «απανωτά κρούσματα παράνομης παρακολούθησης μέσω συσκευών GPS»"/>
  </head>
  <body>
    <article>
      <h1>Ερώτηση βουλευτών ΣΥΡΙΖΑ για καταγγελίες πολιτών ότι παρακολουθούνται με συσκευές GPS</h1>
      <h2>Η ερώτηση των 24 βουλευτών του ΣΥΡΙΖΑ βασίζεται σε πρόσφατα δημοσιεύματα για «απανωτά κρούσματα παράνομης παρακολούθησης μέσω συσκευών GPS»</h2>
      <address><time datetime="2019-11-20T18:52:00+00:00">20 Nov 2019, 18:52</time> by <a rel="author">NEWSROOM</a></address>
      <p>
        <b>Ερώτηση προς τον υπουργό Προστασίας του Πολίτη κατέθεσαν <a href="https://www.lifo.gr/tags/%CE%92%CE%BF%CF%85%CE%BB%CE%B5%CF%85%CF%84%CE%AD%CF%82+%CE%A3%CE%A5%CE%A1%CE%99%CE%96%CE%91">24 βουλευτές του ΣΥΡΙΖΑ</a> με θέμα τις καταγγελίες πολιτών για παρακολουθήσεις με συσκευές GPS.</b>
      </p>
      <p>Η ερώτηση βασίζεται σε πρόσφατα δημοσιεύματα για «απανωτά κρούσματα παράνομης παρακολούθησης μέσω συσκευών γεωεντοπισμού (GPS)».</p>
      <p>Οι βουλευτές της αξιωματικής αντιπολίτευσης θεωρούν ότι οι συγκεκριμένες πρακτικές παραπέμπουν σε σκοτεινές εποχές, υπονομεύουν τη δημοκρατία και στοχεύουν στην τρομοκράτηση της κοινωνίας.</p>
      <p>Συγκεκριμένα ρωτούν εάν διερευνήθηκαν οι καταγγελίες, ποια μέτρα ελήφθησαν, για το «εάν η χρήση συσκευών γεωεντοπισμού από την ελληνική αστυνομία και την κυβέρνηση γίνεται σύννομα και κατόπιν εισαγγελικής εντολής και, αν ναι, ποιες είναι αυτές οι εισαγγελικές εντολές».</p>
      <p>Τέλος ρωτούν «μήπως υπάρχουν και λειτουργούν πλέον εντός της ΕΛΑΣ και του κρατικού μηχανισμού, ανεξάρτητοι και εξωυπηρεσιακοί θύλακες που προβαίνουν σε τέτοιες έκνομες πρακτικές και ενέργειες».</p>
    </article>
  </body>
</html>