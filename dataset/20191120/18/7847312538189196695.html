<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/gospodarka/473835-szef-wod-polskich-temat-czajki-jeszcze-sie-nie-skonczyl"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T18:01:03+00:00"/>
    <meta property="og:title" content="TYLKO U NAS. Szef Wód Polskich: Temat &quot;Czajki&quot; jeszcze się nie skończył. Nadal obawiamy się, czy nie nastąpi jakaś awaria"/>
    <meta property="og:description" content="&quot;Proces oczyszczania Wisły będzie trwał wiele miesięcy, jak nie lat&quot; - powiedział Przemysław Daca."/>
  </head>
  <body>
    <article>
      <h1>TYLKO U NAS. Szef Wód Polskich: Temat "Czajki" jeszcze się nie skończył. Nadal obawiamy się, czy nie nastąpi jakaś awaria</h1>
      <address><time datetime="2019-11-20T18:01:03+00:00">20 Nov 2019, 18:01</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Z punktu widzenia Wód Polskich ścieki zostały przejęte z powrotem przez warszawski MPWiK, a my zmierzamy właśnie ku temu, aby rozebrać rurociąg. (…) Jeżeli jednak pan redaktor by mnie spytał, czy nie widzę żadnego niebezpieczeństwa jeżeli chodzi o „Czajkę”, to niestety muszę powiedzieć, że nadal się obawiamy, czy tam przypadkiem znowu nie nastąpi jakaś inna awaria</b>
      </blockquote>
      <p>—przyznał prezes Wód Polskich w rozmowie z red. Maciejem Wolny w telewizji wPolsce.pl.</p>
      <p>CZYTAJ WIĘCEJ:</p>
      <ul>
        <li>
          <a href="https://wpolityce.pl/spoleczenstwo/473490-koszt-naprawy-kolektorow-wzrosnie-nawet-do-42-mln-zl">Koszt naprawy kolektorów ściekowych do „Czajki” wzrośnie nawet do 42 mln zł! Prezydent stolicy: Trwają dodatkowe niewielkie naprawy</a>
        </li>
        <li>
          <a href="https://wpolityce.pl/spoleczenstwo/473207-zakonczono-procedure-przekierowania-sciekow-do-kolektora">Zakończono procedurę przekierowania warszawskich ścieków do kolektora! Nastąpi stopniowy demontaż rurociągu</a>
        </li>
      </ul>
      <p>Przemysław Daca przyznał, że podczas procedury przekierowania ścieków prowadzonych awaryjnym bypassem do kolektora ściekowego, naprawionego przez MPWiK w Warszawie, ścieki ponownie płynęły do Wisły.</p>
      <blockquote>Zacznijmy od tego, że warszawski MPWiK poinformował nas oficjalnie, że aby oni mogli przejąć te ścieki, które płynęły naszym kolektorem awaryjnym, musimy wyciągnąć połączenie naszego kolektora z oczyszczalnią ścieków. To były takie metalowe „fajki”, które trafiały do komory w oczyszczalni ścieków. My mieliśmy je wyciągnąć. Sam proces wyciągania tych „fajek” polegał na tym, że trzeba było wyłączyć pompy i osuszyć to miejsce z niebezpiecznych gazów. W związku z powyższym, mieliśmy od samego początku świadomość, że ścieki jeszcze raz popłyną do Wisły. Informowaliśmy o tym służby ministra środowiska. (…) Mogę powiedzieć, że przez 10 godzin te ścieki leciały do Wisły</blockquote>
      <p>—poinformował Daca.</p>
      <p>Prezes Wód Polskich pytany, jak awaria „Czajki” wpłynęła na stan Wisły, odpowiedział:</p>
      <blockquote>Co do bezpieczeństwa Wisły, przez te 10 dni, w których my pracowaliśmy bardzo prężnie, aby wykonać ten rurociąg do Wisły wpłynęło ok. 3 mln metrów sześciennych ścieków. Liczyliśmy, że to było na dobę 1 tona fosforu, 1 tona azotu. <b>Ten cały ściek zapewne się skumulował w dnie rzeki Wisły, skumulował się w zbiorniku włocławskim i ten proces oczyszczania Wisły będzie trwał wiele miesięcy, jak nie lat.</b></blockquote>
      <p>Dodatkowo Daca podkreślił, że ozonowanie ścieków, o którym mówił prezydent Rafał Trzaskowski, to „bzdura”.</p>
      <blockquote>Przyglądaliśmy się temu ozonowaniu i muszę powiedzieć, że oczyszczanie ścieków poprzez ozonowanie, to jest bzdura. (…) Z naszych wyliczeń wynikało, że był to niecały procent tych ścieków, które dostały się do Wisły było poddawanych ozonacji</blockquote>
      <p>—zaznaczył.</p>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/470188-kulisy-skandalu-zwiazanego-z-czajka">Kulisy gigantycznego skandalu. Spalarnia osadów w „Czajce” nigdy nie działa poprawnie. Instalacja działa średnio przez pół roku</a>
      </p>
      <p>
        <a href="https://wpolityce.pl/polityka/470251-rabiej-bagatelizuje-afere-wokol-czajki-bajdurzenia">To jest wiceprezydent Warszawy?! Kaleta o aferze wokół „Czajki”: „Państwo PO w pigułce”. Rabiej śmieje się w twarz: „Bajdurzenia”</a>
      </p>
      <p>Wolny pytał swojego gościa również o czasu przed „Czajką”, gdy ścieki z Wisły trafiały prosto do Wisły.</p>
      <blockquote>Rzeczywiście przed powstaniem oczyszczalni „Czajka” wszystkie ścieki z Warszawy płynęły do Wisły. Z naszych wyliczeń wynika, że było ich mniej niż teraz, jak była awaria. (…) <b>W tamtym momencie zanieczyszczaliśmy Morze Bałtyckie więcej niż wszystkie kraje naokoło razem wzięte.</b> Wtedy była taka sytuacja, że organizacja ekologiczna skupiająca państwa Morza Bałtyckiego, cały czas nas monitorowana i cały czas byliśmy poddawani międzynarodowej presji, aby z tą katastrofalną sytuacją skończyć. Wtedy nie była normalna sytuacja. (…) Teraz kiedy ten koszmar wrócił w postaci awarii, wszystkie te organizacje były bardzo zaniepokojone, zaniepokojona również była Komisja Europejska. Gdybyśmy nie uruchomili tego rurociągu, to groziłyby nam ogromne kary</blockquote>
      <p>—poinformował Daca.</p>
      <blockquote>
        <b>Gdybyśmy nie zrobili tego rurociągu, to do Wisły by trafiło dodatkowo 14 mln metrów sześciennych ścieków</b>
      </blockquote>
      <p>—dodał, zwracając uwagę, że gdy do londyńskiej Tamizy trafiło 500 tysięcy metrów ściennych ścieków, określano to mianem „ogromnej katastrofy”.</p>
      <blockquote>Absolutnie nie zgadzam się z tym, że nic się nie stało, że my te ścieki ozonujemy i tak naprawdę nie ma problemu</blockquote>
      <p>—dodał.</p>
      <blockquote>Myślę, że temat „Czajki” jeszcze się nie skończy. Oczekujemy od prezydenta Trzaskowskiego i MPWiKu, aby przygotował plan awaryjny, bo do tej pory go nie było</blockquote>
      <p>—zakończył Daca.</p>
      <figure>
        <iframe src="https://www.youtube.com/embed/_cNV9wnO9V4" width="650" height="350" data-service="Youtube" scrolling="no"/>
      </figure>
      <p>kk/wPolsce.pl</p>
    </article>
  </body>
</html>