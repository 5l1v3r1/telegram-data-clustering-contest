<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/motorola-razr-finalmente-svelati-i-dettagli-sul-prezzo-e-la-data-di-uscita-627196"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T18:45:07+00:00"/>
    <meta property="og:title" content="Motorola RAZR: finalmente svelati i dettagli sul prezzo e la data di uscita"/>
    <meta property="og:description" content="Il prezzo europeo di Motorola Razr sembra essere orientato sui 1680 euro e la data di arrivo dovrebbe attestarsi in un giorno di gennaio 2020."/>
  </head>
  <body>
    <article>
      <h1>Motorola RAZR: finalmente svelati i dettagli sul prezzo e la data di uscita</h1>
      <h2>Il prezzo europeo di Motorola Razr sembra essere orientato sui 1680 euro e la data di arrivo dovrebbe attestarsi in un giorno di gennaio 2020.</h2>
      <address><time datetime="2019-11-20T18:45:07+00:00">20 Nov 2019, 18:45</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/motorolas-razr-2019-700x400.jpeg"/>
      </figure>
      <p><b>Motorola RAZR fa di nuovo la sua apparizione in uno showcase a 15 anni esatti</b> dalla sua prima versione, che ricordiamo fu davvero stupefacente. La versione attuale si rivolge direttamente al mercato degli smartphone del futuro, poiché ha mantenuto il suo <a href="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780"><b>design iconico a conchiglia unendo il display pieghevole</b></a> di cui tanto si è parlato.</p>
      <p>Qualche novità la riservano il prezzo e le specifiche tecniche, anche se gli esperti di mercato ritengono fossero congrui con il trend attuale. <b>Il prezzo europeo sembra essere orientato sui 1680 euro</b>, molto più di quello previsto nel mercato statunitense, e <b>la data </b>di arrivo dovrebbe attestarsi<b> in un giorno di gennaio 2020.</b></p>
      <h3>Motorola RAZR: finalmente svelato prezzo e data di uscita</h3>
      <p>Per quanto riguarda l’hardware, <b>il processore alla base di Motorola Razr non è propriamente da top di gamma</b>, visto che monterà un Qualcomm Snapdragon 710 che andrà ad alimentare i due display. Lo schermo più piccolo posto all’esterno è un pannello OLED da 2,7 pollici che supporterà una risoluzione di appena 800 x 600, mentre il display pieghevole più grande all’interno avrà sempre la <b>tecnologia OLED con una diagonale da 6,2 pollici e risoluzione 2142 x 876.</b></p>
      <p>A<b> supporto della CPU ci saranno 6 GB di RAM e 128 GB di spazio</b> d’archiviazione interno: vista la serie del processore e la batteria da 2.510 mAh con supporto alla tecnologia di ricarica rapida da 15 W, <b>è probabile si sia scelto un chipset che sia poco energivoro</b> ma garantisca prestazioni di livello.</p>
      <p>Infine, per quanto riguarda il comparto fotografico, t<b>roviamo all’esterno un unico sensore da 16 MP, mentre all’interno ce ne sarà uno da 5 MP.</b> Anche qui Motorola avrebbe potuto fare di più visto che sono specifiche ben lontane da un top di gamma,<b> ma il solo design vale tutta la spesa. </b></p>
      <p>Oppure no?! Fateci sapere che ne pensate nei commenti.</p>
    </article>
  </body>
</html>