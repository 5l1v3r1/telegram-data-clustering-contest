<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/previsioni-meteo-21-novembre-ancora-temporali-e-pioggia-sullitalia-5-regioni-in-allerta/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T18:34:23+00:00"/>
    <meta property="og:title" content="Previsioni meteo 21 novembre, ancora temporali e pioggia sull’Italia: 5 regioni in allerta"/>
    <meta property="og:description" content="Che tempo farà domani, giovedì 21 novembre? Secondo le previsioni meteo, l'Italia sarà ancora alle prese con il maltempo. Temporali e pioggia sono attesi soprattutto in Toscana, Veneto, Emilia Romagna, Lazio e Bolzano, dove la Protezione civile ha diramato allerta. E la situazione è destinata a peggiorare ancora nel weekend."/>
  </head>
  <body>
    <article>
      <h1>Previsioni meteo 21 novembre, ancora temporali e pioggia sull’Italia: 5 regioni in allerta</h1>
      <h2>Che tempo farà domani, giovedì 21 novembre? Secondo le previsioni meteo, l’Italia sarà ancora alle prese con il maltempo. Temporali e pioggia sono attesi soprattutto in Toscana, Veneto, Emilia Romagna, Lazio e Bolzano, dove la Protezione civile ha diramato allerta. E la situazione è destinata a peggiorare ancora nel weekend.</h2>
      <address><time datetime="2019-11-20T18:34:23+00:00">20 Nov 2019, 18:34</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Le previsioni meteo per <b>domani, giovedì 21 novembre</b>, non sono delle migliori. Il <b>maltempo</b> continua infatti a mettere in ginocchio l'Italia, anche se con minore intensità rispetto ai giorni scorsi. <b>Temporali</b> e <b>pioggia</b> sono previste ancora su alcuni regioni, su cui la Protezione civile ha diramato<b> allerta meteo</b> per il rischio di frane e allagamenti. Tra queste ci sono soprattutto Toscana, Veneto, Lazio, Emilia Romagna e provincia autonoma di Bolzano. Andrà meglio nelle regioni de <b>Sud</b>, anche se in alcune permano il rischio di precipitazioni, soprattutto in Campania, mentre nel resto della Penisola il tempo sarà in prevalenza nuvoloso.</p>
      <h3>Previsioni meteo 21 novembre, le regioni in allerta</h3>
      <figure>
        <iframe data-src="https://twitter.com/DPCgov/status/1197176431509409792" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Stando alle previsioni meteo di domani, giovedì 21 novembre, sono cinque le regioni in cui le piogge saranno più abbondanti. Pertanto, la Protezione civile ha diramato allerta arancione su parte di <b>Veneto</b> ed <b>Emilia Romagna</b>. Allerta gialla in <b>Veneto</b>, Provincia Autonoma di <b>Bolzano</b>, Emilia Romagna, <b>Lazio</b> e <b>Toscana</b>. Breve tregua dal maltempo, tuttavia, si registra sulle regioni del Nordovest, dopo le forti piogge degli ultimi giorni che hanno tenuto con il fiato sospeso alcune aree della Liguria, tra cui Genova, e messo in ginocchio tratti dell'Alessandrino, dove sono rientrati sotto i livelli di guardia anche i livelli dei principali corsi d'acqua, tra cui Scrivia, Lemme, Bormida e Curone, che avevano preoccupato non poco le amministrazioni locali. <b>Neve</b> è prevista sempre in Piemonte, anche se a quota relativamente alta, tra 1000-1200 metri sulle Alpi.</p>
      <h3>Previsioni meteo domani, i territori a rischio pioggia</h3>
      <p>Sempre secondo le previsioni meteo di domani, giovedì 21 novembre, si segnala tempo nuvoloso sulle<b> regioni tirreniche</b> con piogge più frequenti sulla Toscana, il Lazio e la Sardegna. Nubi in aumento anche sull’area adriatica ma, al momento, senza precipitazioni ma un calo sensibile delle temperature, che si assesteranno sui 10 gradi centigradi. Rovesci temporaleschi attesi anche sul nord della <b>Campania</b> e la <b>Sicilia</b>. Stratificazioni e nubi medio alte altrove ma in un contesto più stabile. Qui le <b>temperature</b> avranno massime comprese tra 13 e 18 gradi.</p>
      <h3>Previsioni meteo weekend, nuova perturbazione in arrivo</h3>
      <p>La situazione non migliorerà neppure nel weekend. <b>Venerdì 22 novembre</b> la situazione si manterrà abbastanza stabile, ma <b>tra sabato 23 e domenica 24 novembre</b> l'Italia sarà flagellata da un'altra ondata di maltempo, con temporali e vento forte a causa dello scontro tra masse d'aria completamente diverse, più fresca in discesa dal Nord Atlantico da una parte e correnti più miti e instabili in risalita da Sud dall'altra. Attenzione soprattutto su Liguria di Ponente e Piemonte occidentale dove si rischieranno veri e propri <b>nubifragi</b>, che poi arriveranno gradualmente anche al Sud.</p>
    </article>
  </body>
</html>