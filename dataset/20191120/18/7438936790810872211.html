<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Tabor-Prvni-cast-2-etapy-stavebnich-uprav-Budejovicke-ulice-pomalu-konci-604018"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T18:55:00+00:00"/>
    <meta property="og:title" content="Tábor: První část 2. etapy stavebních úprav Budějovické ulice pomalu končí"/>
    <meta property="og:description" content="V úterý 3. prosince stavební firma FIRESTA Fišer Brno ukončí zakázku Stavební úpravy Budějovické ulice (první část druhé etapy, jedná se o úsek od křižovatky s ulicí Bílkova po křižovatku s ulicí Havlíčkova)."/>
  </head>
  <body>
    <article>
      <h1>Tábor: První část 2. etapy stavebních úprav Budějovické ulice pomalu končí</h1>
      <address>
        <time datetime="2019-11-20T18:55:00+00:00">20 Nov 2019, 18:55</time>
      </address>
      <p>
        <b>V úterý 3. prosince stavební firma FIRESTA Fišer Brno ukončí zakázku Stavební úpravy Budějovické ulice (první část druhé etapy, jedná se o úsek od křižovatky s ulicí Bílkova po křižovatku s ulicí Havlíčkova).</b>
      </p>
      <p>Ve středu 4. prosince se uskuteční investorská přejímka stavby a do 8. prosince se bude pracovat na odstraňování případných závad z investorské přejímky. Na pondělí 9. prosince je v plánu kontrolní prohlídka, kterou provede speciální Stavební úřad - odbor dopravy. Pokud prohlídka dopadne dobře, je možné, že zkušební provoz začne už 9. 12. v odpoledních hodinách, či během dopoledne 10. 12. Každopádně před spuštěním zkušebního provozu musí nabýt jeho povolení právní moc. Jak zdůraznil Pavel Stolař z městského Odboru investic a strukturálních fondů, přesný termín zprůjezdnění Budějovické ulice nelze v tuto chvíli potvrdit. Aktuální informace se veřejnost dozví na oficiálním webu a facebooku města Tábora.</p>
      <p>Zhotovitelská firma aktuálně v listopadu pracuje na betonovém podkladu pod asfaltovou komunikaci, pak bude následovat pokládka asfaltových vrstev, pokračují práce na chodnících, zadláždění, obrubnících či závlahovém systému pro budoucí stromy.</p>
      <p>Část Budějovické ulice je uzavřena od 9. května 2019. Aktuální I. část 2. etapy stojí 29 580 178 Kč vč. DPH. Stavba je sdruženou investicí města Tábora, Vodárenské společnosti Táborsko, Technických služeb města Tábor, Správy a údržby silnic a firem E.ON, Nej.cz, inet4, T-Mobile a Cetin.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Tabor-NE-pro-veznici-u-Vsechova-nadale-plati-602742"/>
        <a href="https://www.parlamentnilisty.cz/politika/obce-volicum/Tabor-Staveniste-Centra-pro-seniory-bylo-uspesne-predano-602473"/>
        <a href="https://www.parlamentnilisty.cz/politika/obce-volicum/Tabor-Mestska-knihovna-v-listopadu-zavre-kvuli-nutnym-opravam-601640"/>
        <a href="https://www.parlamentnilisty.cz/politika/obce-volicum/Tabor-Zeleznicni-prejezd-v-Tabore-Horkach-ceka-ctrnactidenni-uzavirka-600752"/>
      </related>
    </article>
  </body>
</html>