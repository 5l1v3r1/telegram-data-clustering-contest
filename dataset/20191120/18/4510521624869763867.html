<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/motivul-prefectura-dispus-controale-punct-termic-buzau-1_5dd5855e5163ec42713ba8a9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T18:27:45+00:00"/>
    <meta property="og:title" content="Motivul pentru care Prefectura a dispus controale la un punct termic din Buzău"/>
    <meta property="og:description" content="După zeci de sesizări din partea locatarilor din Dorobanţi, care s-au plâns de zgomotul şi de vibraţiile cauzate de cazanul montat la punctul termic 4, o echipă mixtă a efectuat zilele trecute un control."/>
  </head>
  <body>
    <article>
      <h1>Motivul pentru care Prefectura a dispus controale la un punct termic din Buzău</h1>
      <address><time datetime="2019-11-20T18:27:45+00:00">20 Nov 2019, 18:27</time> by <a rel="author">Iulian Bunila</a></address>
      <h4>După zeci de sesizări din partea locatarilor din Dorobanţi, care s-au plâns de zgomotul şi de vibraţiile cauzate de cazanul montat la punctul termic 4, o echipă mixtă a efectuat zilele trecute un control.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/mii-abonati-renuntat-mai-putin-an-serviciile-regiei-termoficare-buzau-1_5dd4ec775163ec4271376984/index.html"/>
      </related>
      <p>Inspectori de la Agenţia pentru Protecţia Mediului, comisari de la Garda de Mediu şi reprezentanţi ai Instituţiei Prefectului Buzău au mers în control la PT 4, în cartierul Dorobanţi, acolo unde Regia Autonomă Municipală a amenajat cazanul cu care instituţia poate asigura oraşului agent termic.</p>
      <p>Verificările au venit în contextul în care numeroşi cetăţeni care locuiesc în blocurile din imediata apropiere a cazanului reclamă zgomotul produs de acesta dar şi mirosul insuportabil. Echipa de control a constatat că reclamaţiile cetăţenilor sunt întemeiate.</p>
      <p>Tocmai de aceea, se fac demersuri în vederea reducerii zgomotului care a  provocat atât disconfort buzoienilor din împrejurimi. În câteva zile se vor monta un ventilator de aer cu convertizor de frecvenţă care, conform conducerii RAM Buzău, va duce la diminuarea semnificativă a zgomotului care a produs disconfort locuitorilor din vecinătate.</p>
      <p>După finalizarea operaţiunii de montare a noului ventilator, vor fi efectuate noi determinări ale nivelului de zgomot de către o firmă acreditată RENAR.</p>
      <hr/>
    </article>
  </body>
</html>