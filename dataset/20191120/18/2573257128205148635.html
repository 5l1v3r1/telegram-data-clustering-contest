<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/netflix-controllare-la-piattaforma-con-il-comando-vocale-al-fire-stick-tv-626738"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T18:15:51+00:00"/>
    <meta property="og:title" content="Netflix: controllare la piattaforma con il comando vocale al Fire Stick TV"/>
    <meta property="og:description" content="Finalmente è sbarcata anche in Italia la possibilità di controllare la piattaforma di streaming Netflix attraverso i comandi vocali del Fire Stick TV di Amazon"/>
  </head>
  <body>
    <article>
      <h1>Netflix: controllare la piattaforma con il comando vocale al Fire Stick TV</h1>
      <h2>Finalmente è sbarcata anche in Italia la possibilità di controllare la piattaforma di streaming Netflix attraverso i comandi vocali del Fire Stick TV di Amazon</h2>
      <address><time datetime="2019-11-20T18:15:51+00:00">20 Nov 2019, 18:15</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/amazon-fire-tv-stick-e1574151790825.jpg"/>
      </figure>
      <p>Oggi possiamo finalmente annunciarvi che è sbarcata anche in Italia la possibilità, per tutti i clienti<b> Fire Stick TV</b>, di controllare la piattaforma di streaming <b>Netflix</b> attraverso un <b>comando vocale</b>.</p>
      <p>Tutti i possessori del nuovo Fire TV, anche 4K, potranno utilizzare i controlli vocali per interagire con l’applicazione <a href="https://www.tecnoandroid.it/2019/11/17/netflix-ecco-alcune-anticipazioni-su-curon-la-serie-prevista-per-il-2020-625327">Netflix</a> attraverso il telecomando vocale con l’assistente virtuale Alexa inclusa. Scopriamo tutti i dettagli.</p>
      <h3>Netflix: ora si controlla con il comando vocale da Fire Stick TV</h3>
      <p>I controlli vocali vi permetteranno di gestire le ricerche e riprodurre i programmi che più vi stanno a cuore all’interno dell’applicazione della piattaforma di streaming. Effettuare queste ricerche tramite il <b>comando vocale è davvero molto semplice</b>, potrete per esempio chiedere: “<i>cerca La Casa di Carta</i>” oppure “<i>Riproduci Stranger Things</i>“.</p>
      <p>Il Fire Stick TV, una volta collegato al televisore lo trasforma in uno smart TV, consentendo agli utenti di vedere tramite esso contenuti come film, serie TV, documentari, giochi e molto altro, anche trasmessi dal proprio smartphone. <b>Rispetto al Chromecast lo smartphone non è obbligatorio,</b> dato che potete accedere a moltissimi contenuti direttamente da questo dispositivo.</p>
      <p>L’installazione è molto semplice, identica a quella del Google Chromecast, basta <b>collegare il dispositivo alla porta HDMI del vostro televisore e seguire le istruzioni sul video</b>. Il Fire Stick TV è attualmente disponibile sulla piattaforma Amazon a soli <a href="https://amzn.to/330Ai2W">39 euro per la versione standard</a> con telecomando ed Alexa integrata, mentre costa <a href="https://amzn.to/2KBBqnd">59 euro la versione 4K Ultra HD</a>, che permette una nitidezza migliore nell’immagine, ovviamente dovrete possedere una televisione 4K. Tutti gli utenti iscritti al programma Prime potranno anche scegliere tra migliaia di contenuti disponibili sulla piattaforma Prime Video.</p>
    </article>
  </body>
</html>