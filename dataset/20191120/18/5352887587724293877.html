<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/pasaulis/latvija-blokavo-9-rusisku-tv-kanalu-transliavima-1751360/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="Latvija blokavo 9 rusiškų TV kanalų transliavimą"/>
    <meta property="og:description" content="Reklama"/>
  </head>
  <body>
    <article>
      <h1>Latvija blokavo 9 rusiškų TV kanalų transliavimą</h1>
      <address><time datetime="2019-11-20T18:00:00+00:00">20 Nov 2019, 18:00</time> by <a rel="author">LRT.lt</a></address>
      <p>Reklama</p>
      <p>
        <b>Latvijos žiniasklaidos reguliavimo taryba priėmė sprendimą sustabdyti devynių Rusijos televizijos kanalų transliavimą Latvijoje, praneša LSM.</b>
      </p>
      <p>Nacionalinė skaitmeninės masinės žiniasklaidos taryba (NEPLP) šį sprendimą priėmė trečiadienį. Šįkart kanalų transliavimas sustabdytas ne dėl jų transliuojamo turinio, kaip buvo ankstesniais atvejais, bet dėl to, jog visi kanalai priklauso holdingui, kurių tikrasis savininkas yra Jurijus Kovalčiukas. Šiam vyrui Europos Sąjunga taiko sankcijas dėl dalyvavimo pažeidžiant Ukrainos teritorinį vientisumą, praneša LSM.</p>
      <p>NEPLP narys Ivaras Abolinšas nurodė, jog užblokuoti „Vremya: dalekoye i blizkoye“, „Bobjor“, „Dom Kino“, „Dom Kino PREMIUM“, „Muzika Pervogo“, „O!“, „Poyekhal“, „TELECAFE“ ir „Peterburg – 5 kanal“ kanalai.</p>
      <p>Visi jie yra rusiški ir jų transliacija įtraukta į daugelį Latvijos kabelinės televizijos paketų.</p>
      <p>Anot I. Abolinšo, draudimas galios, kol televizijos kanalai priklausys J. Kovalčiukui.</p>
      <p>J. Kovalčiukas yra artimas Rusijos prezidento Vladimiro Putino draugas, dirbęs „Bank Rossiya“ vadovu, jam priklauso apie 20 žiniasklaidos priemonių, nurodo LSM.</p>
      <p>Reklama</p>
      <figure>
        <a href="http://www.lrt.lt/">
          <img src="https://www.ve.lt/uploads/img/000010logo_po_str_be_siuksliu/lrt.png"/>
        </a>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/tv-ir-radijas/lrtk-siulys-apriboti-rusisku-programu-retransliavima/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/seimas-nepanoro-mazinti-rusiskos-produkcijos-kiekio-televizijose-1245816/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/informacinis-karas-su-rusija-raginimai-isjungti-rusiskus-kanalus-be-dideliu-diskusiju-1236327/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/del-rusisku-kanalu-tarsis-su-teisesauga-1181867/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/rusisku-televizijos-laidu-draudimas-lietuvos-mokesciu-moketojams-kainuos-ne-viena-milijona-litu-1177807/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>