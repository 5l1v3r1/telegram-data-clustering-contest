<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/trt-zarar-ediyor-iddiasina-kurumdan-flas-aciklama-tamamen-carpitma/927350"/>
    <meta property="og:site_name" content="medya faresi"/>
    <meta property="article:published_time" content="2019-11-20T18:19:00+00:00"/>
    <meta property="og:title" content="TRT zarar ediyor iddiasına kurumdan flaş açıklama: Tamamen çarpıtma"/>
    <meta property="og:description" content="'TRT zarar ediyor' haberlerine açıklama geldi. TRT tarafından yapılan açıklamada &quot;Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır&quot; denildi."/>
  </head>
  <body>
    <article>
      <h1>TRT zarar ediyor iddiasına kurumdan flaş açıklama: Tamamen çarpıtma</h1>
      <h2>'TRT zarar ediyor' haberlerine açıklama geldi. TRT tarafından yapılan açıklamada "Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır" denildi.</h2>
      <address>
        <time datetime="2019-11-20T18:19:00+00:00">20 Nov 2019, 18:19</time>
      </address>
      <p>Bazı basın yayın organlarında TRT'nin zarar ettiği haberlerinin yayınlanmasının ardından TRT tarafından açıklama yapılarak şunlar kaydedildi: </p>
      <p>"Zarar iddialarını içeren haberler; tamamen gerçek dışı, kamuoyunu yanıltmaya yönelik ve objektiflikten uzaktır. İlgili haberlerde kaynak gösterilen, '2018 Kamu İşletmeleri Raporu' incelendiğinde iddiaların tam aksine herhangi bir zararın söz konusu olmadığı açıkça görülmektedir.</p>
      <p>Hesap veren bir kurum olarak TRT, tüm faaliyetlerine ilişkin Sayıştay, TBMM’nin ilgili Komisyonları ve kendi iç mekanizmaları tarafından düzenli olarak denetlenmektedir.</p>
      <p>Bu çerçevede tekrar vurgulamak isteriz ki, bazı basın organlarında yer alan 'TRT'nin zarar ettiğine dair iddialar,' raporda yer alan verilerin çarpıtılmasından ibaret ve tamamen gerçek dışıdır."</p>
      <figure>
        <img src="http://i.medyafaresi.com/uploads/content/ej0k6k8woaieh2ujpeg.jpeg?v=1574274385"/>
      </figure>
    </article>
  </body>
</html>