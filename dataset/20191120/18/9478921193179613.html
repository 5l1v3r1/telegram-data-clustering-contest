<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/politismos/imeres-kinimatografoy-to-dekemvrio-sti-drosia/"/>
    <meta property="og:site_name" content="ert.gr"/>
    <meta property="article:published_time" content="2019-11-20T18:46:50+00:00"/>
    <meta property="og:title" content="«Ημέρες Κινηματογράφου» το Δεκέμβριο στη Δροσιά"/>
    <meta property="og:description" content="Στα πλαίσια του Προγράμματος «Ημέρες Κινηματογράφου», η Ομάδα Πολιτισμού της Δημοτικής Κοινότητας Δροσιάς του Δήμου Διονύσου θα προβάλλει ταινίες σε συνεργασία με καταξιωμένους Έλληνες σκηνοθέτες, οι οποίοι θα παρευρίσκονται στις προβολές για να συνομιλήσουν με το κοινό για την ταινία τους. Θα παρουσιάσει, επίσης, σε παράλληλη εκδήλωση και σε συνεργασία με την Ένωση Ποντίων Δροσιάς και την υποστήριξη του Ελληνικού Ιδρύματος Ιστορικών Μελετών (ΙΔ.ΙΣ.ΜΕ) το ιστορικό ντοκιμαντέρ «Η Ανατολή Έδυσε», σε σκηνοθεσία Αλέξανδρου Παπαηλιού και ιστορική επιμέλεια Ειρήνης Σαρίογλου, την Τετάρτη 11 Δεκεμβρίου 2019 και ώρα 19.00."/>
  </head>
  <body>
    <article>
      <h1>«Ημέρες Κινηματογράφου» το Δεκέμβριο στη Δροσιά</h1>
      <address><time datetime="2019-11-20T18:46:50+00:00">20 Nov 2019, 18:46</time> by <a rel="author">Νάσος Μπράτσος</a></address>
      <p>Στα πλαίσια του Προγράμματος «Ημέρες Κινηματογράφου», η Ομάδα Πολιτισμού της Δημοτικής Κοινότητας Δροσιάς του Δήμου Διονύσου θα προβάλλει ταινίες σε συνεργασία με καταξιωμένους Έλληνες σκηνοθέτες, οι οποίοι θα παρευρίσκονται στις προβολές για να συνομιλήσουν με το κοινό για την ταινία τους. Θα παρουσιάσει, επίσης, σε παράλληλη εκδήλωση και σε συνεργασία με την Ένωση Ποντίων Δροσιάς και την υποστήριξη του Ελληνικού Ιδρύματος Ιστορικών Μελετών (ΙΔ.ΙΣ.ΜΕ) το ιστορικό ντοκιμαντέρ «Η Ανατολή Έδυσε», σε σκηνοθεσία Αλέξανδρου Παπαηλιού και ιστορική επιμέλεια Ειρήνης Σαρίογλου, την Τετάρτη 11 Δεκεμβρίου 2019 και ώρα 19.00.</p>
      <p>Καλλιτεχνική επιμέλεια: Κώστας Μαντάς<br/>Επιμέλεια και ανάλυση ταινιών: Καίτη Λεκάκου<br/>Η είσοδος είναι ελεύθερη.</p>
      <p><b>Δευτέρα, 2 Δεκεμβρίου 2019</b><br/><i><b>«11 Συναντήσεις με τον πατέρα μου» του Νίκου Κορνήλιου</b></i><br/>Είναι οι συναντήσεις ενός κοριτσιού με τον πατέρα του, που δεν γνώριζε, και μαζί η σύγκρουση δύο διαφορετικών κόσμων, μέχρι να δημιουργήσουν την ιδιότυπη, «δική τους» σχέση, έξω από τις συνηθισμένες συμβάσεις.<br/>Υποψηφιότητες: Βραβείο Ελληνικής Ακαδημίας Κιν/φου καλύτερης ταινίας και καλύτερου Α’ ανδρικού ρόλου το 2013.<br/>Σκηνοθεσία: Νίκος Κορνήλιος, Ελλάδα/2012 /92’</p>
      <p><b>Δευτέρα, 9 Δεκεμβρίου 2019</b><br/><i><b>«Καζαντζάκης» του Γιάννη Σμαραγδή</b></i><br/>Η ταινία είναι βασισμένη στην αυτοβιογραφία του Νίκου Καζαντζάκη «Αναφορά στον Γκρέκο». Αφηγείται τη ζωή του συγγραφέα από τα παιδικά του χρόνια μέχρι τον θάνατό του.<br/>Η ταινία κέρδισε 4 Βραβεία και 2 υποψηφιότητες στο 51ο ΔΚ Φεστιβάλ του Χιούστον της Αμερικής το 2017. Απέσπασε επίσης, το Βραβείο Φωτογραφίας στο Φεστιβάλ Κινηματογράφου της Ischia στην Ιταλία, καθώς και δυο Βραβεία Κοινού στα φεστιβάλ κινηματογράφου Greek Film Expo της Νέας Υόρκης και στο Φεστιβάλ Ελληνικού Κινηματογράφου της Ατλάντα.<br/>Σκηνοθεσία: Γιάννης Σμαραγδής, Ελλάδα /2017 /120’</p>
      <p><b>Τετάρτη, 11 Δεκεμβρίου 2019 ώρα 19.00’</b><br/><i><b>«Η Ανατολή Έδυσε» του Αλέξανδρου Παπαηλιού</b></i><br/>Το ντοκιμαντέρ είναι βασισμένο στις ανταποκρίσεις του δημοσιογράφου Κώστα Μισαηλίδη για τη Μικρασιατική εκστρατεία (1919-1922). Από τα σκληρά πεδία των μαχών και τα ερείπια αναδύεται το ανθρώπινο δράμα.<br/>Το ντοκιμαντέρ συμμετείχε στο Επίσημο Πρόγραμμα του 21ου Φεστιβάλ Ντοκιμαντέρ Θεσσαλονίκης. Θα προβληθεί, επίσης, στο επίσημο πρόγραμμα του Φεστιβάλ Ελληνικού Ντοκιμαντέρ-docfest στο Διαγωνιστικό Τμήμα.<br/>Σκηνοθεσία: Αλέξανδρος Παπαηλιού<br/>Ιστορικός Σύμβουλος: Ειρήνη Σαρίογλου, Ελλάδα /2019 /72’</p>
      <p><b>Δευτέρα, 16 Δεκεμβρίου 2019</b><br/><i><b>«Το τανγκό των Χριστουγέννων» του Νίκου Κουτελιδάκη</b></i><br/>Σε ένα στρατόπεδο στον Έβρο, ένας υπολοχαγός αναγκάζει έναν φαντάρο να του μάθει Τανγκό, προκειμένου να χορέψει με τη σύζυγό του Διοικητή του, με την οποία είναι ερωτευμένος. Η ταινία είναι βασισμένη στο ομώνυμο μυθιστόρημα του Γιάννη Ξανθούλη.<br/>Απέσπασε 3 Βραβεία από την Ελληνική Ακαδημία Κιν/φου το 2011 και 5 Βραβεία Κοινού στο Seven Arts Awards to 2012.<br/>Σκηνοθεσία: Νίκος Κουτελιδάκης, Ελλάδα/ 2011/ 102’<br/>Οι προβολές γίνονται στις 20.00’ στο Πολιτιστικό Κέντρο Δροςιάς, Γρ. Λαμπράκη 19.<br/>Η εκδήλωση της Τετάρτης θα γίνει στις 19.00’</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/politismos/ekdiloseis/ti-ekanes-ston-polemo-thanasi-provoli-sti-drosia/"/>
        <a href="https://www.ert.gr/eidiseis/politismos/epanerchontai-oi-imeres-kinimatografoy-sti-drosia/"/>
        <a href="https://www.ert.gr/eidiseis/politismos/mikres-istories-apo-tin-argentini-sti-drosia/"/>
        <a href="https://www.ert.gr/eidiseis/politismos/proypotheseis-gia-na-theoreitai-kaneis-fysiologikos-sti-drosia/"/>
        <a href="https://www.ert.gr/eidiseis/politismos/un-condor-kinimatografiki-provoli-sti-drosia/"/>
        <a href="https://www.ert.gr/eidiseis/politismos/imeres-kinimatografoy-gia-olo-to-fevroyario-sti-drosia/"/>
      </related>
    </article>
  </body>
</html>