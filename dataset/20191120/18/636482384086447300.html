<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/printul-andrew-din-marea-britanie-se-retrage-din-activitatile-regale-fiul-reginei-elisabeta-a-ii-a-a-fost-acuzat-recent-de-abuzuri-sexuale-20096694"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T18:45:00+00:00"/>
    <meta property="og:title" content="Prinţul Andrew din Marea Britanie se retrage din activităţile regale. Fiul Reginei Elisabeta a II-a a fost acuzat recent de abuzuri sexuale"/>
    <meta property="og:description" content="Scandal la Palatul Buckingham! Prinţul Andrew al Marii Britanii, unul dintre fiii Reginei Elizabeta a II-a, a anunţat în această seară renunţarea la"/>
  </head>
  <body>
    <article>
      <h1>Prinţul Andrew din Marea Britanie se retrage din activităţile regale. Fiul Reginei Elisabeta a II-a a fost acuzat recent de abuzuri sexuale</h1>
      <address><time datetime="2019-11-20T18:45:00+00:00">20 Nov 2019, 18:45</time> by <a rel="author">Alice Zotta</a></address>
      <p>
        <b>Scandal la Palatul Buckingham! Prinţul Andrew al Marii Britanii, unul dintre fiii Reginei Elizabeta a II-a, a anunţat în această seară renunţarea la atribuţiile regale în viitorul apropiat, din cauza <a href="https://www.cancan.ro/scandal-rusinos-la-casa-regala-a-marii-britanii-printul-andrew-acuzat-din-nou-de-abuzuri-sexuale-complicele-sau-este-un-barbat-celebru-20062684">scandalului generat de complicitatea cu miliardarul american Jeffrey Epstein</a>.</b>
      </p>
      <h3>Prinţul Andrew din Marea Britanie se retrage din activităţile regale</h3>
      <p>Prinţul Andrew a anunţat că se va retrage din activităţile publice pentru<i><b> „viitorul apropiat”</b></i>. Andrew a declarat că manifestă<i><b> „o înţelegere profundă”</b> </i>faţă de victimele miliardarului Jeffrey Epstein, care s-a sinucis în contextul în care era inculpat pentru agresiuni sexuale.</p>
      <p><i><b>„A devenit clar pentru mine în ultimele zile că circumstanţele referitoare la fosta asociere cu Jeffrey Epstein au devenit o distragere majoră de la activitatea familiei mele şi de la acţiunile de valoare ale multor organizaţii şi fundaţii filatropice pe care sunt mândru să le susţin. De aceea, i-am cerut Majestăţii Sale dacă mă pot retrage din activităţile publice pentru viitorul apropiat şi mi-a acordat permisiunea”</b></i>, a declarat Prinţul Andrew.</p>
      <p>Prințul Andrew al Marii Britanii, acuzat de o femeie de abuzuri sexuale în complicitate cu miliardarul american Jeffrey Epstein, a declarat într-un interviu acordat în exclusivitate televiziunii BBC că nu își amintește să o fi întâlnit vreodată pe aceasta. Interviul analizează prietenia dintre prințul Andrew și miliardarul american Jeffrey Epstein, care, în luna august, s-a sinucis în celula sa de la o închisoare din New York.</p>
      <p><i><b>„Sunt dispus să colaborez cu autorităţile în investigaţii, dacă mi se va cere”</b></i>, a mai precizat Prinţul Andrew, citat de Sky News şi BBC.</p>
      <figure>
        <iframe src="https://www.youtube.com/embed/bolQAY9C9j0" width="500" height="281" data-service="Youtube" scrolling="no"/>
      </figure>
      <p>Miliardarul american, un fost apropiat al lui Bill Clinton și Donald Trump, era arestat pentru trafic de minori, în New York și Florida, în perioada 2002 – 2005, fapte pentru care risca o pedeapsă de până la 45 de ani de închisoare. Miliardarul, care a murit la vârsta de 66 de ani, pledase nevinovat.</p>
    </article>
  </body>
</html>