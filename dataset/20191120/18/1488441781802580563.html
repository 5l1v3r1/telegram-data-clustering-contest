<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/20/samsung-music-approda-ufficialmente-android-auto-averla-subito-download-apk-683722/"/>
    <meta property="og:site_name" content="AndroidWorld"/>
    <meta property="article:published_time" content="2019-11-20T18:04:46+00:00"/>
    <meta property="og:title" content="Samsung Music approda ufficialmente su Android Auto: come averla subito (download apk)"/>
    <meta property="og:description" content="Samsung ha introdotto un’interessante novità per gli amanti ed utenti di Samsung Music, il suo player musicale che arriva preinstallato..."/>
  </head>
  <body>
    <article>
      <h1>Samsung Music approda ufficialmente su Android Auto: come averla subito (download apk)</h1>
      <address><time datetime="2019-11-20T18:04:46+00:00">20 Nov 2019, 18:04</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/samsung/">Samsung</a> ha introdotto <b>un’interessante novità</b> per gli amanti ed utenti di <b>Samsung Music</b>, il suo player musicale che arriva preinstallato sugli smartphone prodotti dall’azienda sudcoreana: finalmente l’app è compatibile ufficialmente con <a href="https://www.androidworld.it/android-auto/">Android Auto</a>.</p>
      <p>Questo significa che sarà <b>possibile usarla</b> nel contesto di Android Auto, ovvero sarà possibile <b>accedere</b> a Samsung Music anche attraverso l’interfaccia Android Auto visualizzata sul <b>display della vostra auto</b>. Samsung Music viene particolarmente apprezzata perché integra anche il supporto allo streaming musicale attraverso l’account <b>Spotify</b>, e ne ammette <b>l’integrazione</b> con la personale galleria musicale.</p>
      <p>La novità appena annunciata è <b>inclusa nell’ultimo aggiornamento</b> rilasciato per Samsung Music, corrispondente alla <b>versione 16.2.20.19</b> dell’app. L’aggiornamento include anche il supporto ad <a href="https://www.androidworld.it/tag/android-10/">Android 10</a>, sebbene Samsung ancora lo debba distribuire ai suoi smartphone.</p>
      <p>L’aggiornamento è <b>in fase di distribuzione</b> automatica attraverso il Play Store, se non voleste aspettarne la ricezione automatica potete <b>scaricare</b> la versione più recente manualmente attraverso il <b>link</b> riportato qui sotto.</p>
      <p>
        <a href="https://www.apkmirror.com/apk/samsung-electronics-co-ltd/music-samsung-electronics-co-ltd/music-samsung-electronics-co-ltd-16-2-20-19-release/">Samsung Music 16.2.20.19 | Download APKMirror</a>
      </p>
      <p>
        <a href="https://play.google.com/store/apps/details?id=com.sec.android.app.music">Disponibile su Google Play</a>
      </p>
      <p>Via: <a href="https://www.androidpolice.com/2019/11/20/samsung-music-android-auto/">Android Police</a></p>
    </article>
  </body>
</html>