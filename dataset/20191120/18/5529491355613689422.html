<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T18:35:02+00:00"/>
    <meta property="og:title" content="Principe Andrea si ritira dagli impegni pubblici: nuove ombre dallo scandalo Epstein"/>
    <meta property="og:description" content="LONDRA – Il principe Andrea si ritira dagli impegni pubblici di Buckingham Palace col premesso della regina Elisabetta II. A pesare sul principe è lo scandalo della frequentazione con Jeffrey Epstein, il miliardario americano che si è tolto la vita in carcere dopo essere stato accusato di abusi su ragazze minorenni. Il ritiro del principe, che è il terzogenito della regina, riguarda gli impegni pubblici in veste di membro della famiglia reale britannica anche “per il prossimo futuro”. Ad annunciarlo in una nota è stato Buckingham Palace, che precisa come Andrea abbia ottenuto il permesso dalla regina a compiere il passo indietro.Ilenia Cucchi, 22 anni, scomparsa a BarcellonaFrancia, 29enne incinta uccisa da un branco di cani Si allunga così la scia d’imbarazzo sulla corte britannica per le frequentazioni del principe Andrea col miliardario americano Jeffrey Epstein, morto suicida in carcere, e con le sue presunte ‘schiave del sesso’. Un nuovo sospetto viene sollevato ora sulle affermazioni fatte dal terzogenito…"/>
  </head>
  <body>
    <article>
      <h1>Principe Andrea si ritira dagli impegni pubblici: nuove ombre dallo scandalo Epstein</h1>
      <address><time datetime="2019-11-20T18:35:02+00:00">20 Nov 2019, 18:35</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/principe-andrea-ansa-1.jpg"/>
        <figcaption>Il principe Andrea (Foto archivio ANSA)</figcaption>
      </figure>
      <p>LONDRA – Il <a href="http://www.blitzquotidiano.it/cronaca-mondo/principe-andrea-esperto-mente-rapporti-virginia-giuffre-3118642/"><b>principe Andrea</b></a> si ritira dagli impegni pubblici di Buckingham Palace col premesso della regina Elisabetta II. A pesare sul principe è lo scandalo della frequentazione con <a href="http://www.blitzquotidiano.it/cronaca-mondo/caso-epstein-virginia-giuffre-3108288/"><b>Jeffrey Epstein</b></a>, il miliardario americano che si è tolto la vita in carcere dopo essere stato accusato di abusi su ragazze minorenni.</p>
      <p>Il ritiro del principe, che è il terzogenito della regina, riguarda gli impegni pubblici in veste di membro della famiglia reale britannica anche “per il prossimo futuro”. Ad annunciarlo in una nota è stato Buckingham Palace, che precisa come Andrea abbia ottenuto il permesso dalla regina a compiere il passo indietro.</p>
      <figure>
        <a href="https://www.blitzquotidiano.it/cronaca-europa/ilenia-cucchi-scomparsa-barcellona-3119806/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/ilenia-cucchi-scomparsa-barcellona-3119806/">
          <img src="https://static.blitzquotidiano.it/wp/wp-content/uploads/2019/11/barcellona-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/ilenia-cucchi-scomparsa-barcellona-3119806/">Ilenia Cucchi, 22 anni, scomparsa a Barcellona</a>
      </h3>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/wp/wp-content/uploads/2019/11/francia_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/francia-29enne-incinta-cani-3119442/">Francia, 29enne incinta uccisa da un branco di cani</a>
      </h3>
      <p>Si allunga così la scia d’imbarazzo sulla corte britannica per le frequentazioni del principe Andrea col miliardario americano Jeffrey Epstein, morto suicida in carcere, e con le sue presunte ‘schiave del sesso’. Un nuovo sospetto viene sollevato ora sulle affermazioni fatte dal terzogenito della regina Elisabetta in una maldestra intervista di autodifesa alla Bbc.  Nell’occasione il principe aveva detto d’aver conosciuto nel 1999 Epstein tramite la sua ex fidanzata e socialite londinese Ghislaine Maxwell, additata adesso dagli investigatori Usa come complice.</p>
      <p>Una lettera dello stesso segretario del duca di York, inviata al Times nel 2011 quando lo scandalo aveva cominciato a far capolino per smentire come “insinuazioni senza fondamento” le voci circolate già allora su possibili comportamenti “inappropriati”, sembra in effetti smentirlo. Facendo risalire la conoscenza ai primi anni ’90. Intanto si moltiplicano le defezioni di aziende e istituzioni dalla partnership con attività caritative legate al duca: fra le ultime il colosso Bt (telecomunicazioni) e 4 atenei australiani. (Fonte ANSA)</p>
    </article>
  </body>
</html>