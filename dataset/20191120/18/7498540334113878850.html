<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/tribunale-dei-minori-avvocati-reggiani-allattacco-troppi-disservizi/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T18:15:40+00:00"/>
    <meta property="og:title" content="Tribunale dei Minori, avvocati reggiani all’attacco: “Troppi disservizi”"/>
    <meta property="og:description" content="REGGIO EMILIA – L’ordine degli avvocati di Reggio ha diffuso una nota in cui lamenta una serie di disservizi nel funzionamento del Tribunale dei Minori di Bologna. Tra le questioni sollevate dai legali reggiani il sistematico mancato reperimento dei fascicoli in cancelleria e negli uffici dei magistrati, le insostenibili code per l’accesso agli uffici, presidiati […]"/>
  </head>
  <body>
    <article>
      <h1>Tribunale dei Minori, avvocati reggiani all’attacco: “Troppi disservizi”</h1>
      <address><time datetime="2019-11-20T18:15:40+00:00">20 Nov 2019, 18:15</time> by <a rel="author">Michele Angella</a></address>
      <p>
        <b>Tra le questioni sollevate il sistematico mancato reperimento dei fascicoli in cancelleria e negli uffici dei magistrati, le insostenibili code, la pendenza delle procedure in cui non vengono fissate le udienze istruttorie da oltre un anno</b>
      </p>
      <p><b>REGGIO EMILIA</b> – L’<b>ordine degli avvocati di Reggio</b> ha diffuso una nota in cui lamenta una serie <b>di disservizi nel funzionamento del Tribunale dei Minori</b> di Bologna. Tra le questioni sollevate dai legali reggiani il sistematico mancato reperimento dei fascicoli in cancelleria e negli uffici dei magistrati, le insostenibili code per l’accesso agli uffici, presidiati da volontari a volte impreparati, la pendenza delle procedure in cui non vengono fissate le udienze istruttorie da oltre un anno.<br/>Questo e molto altro, comporto – secondo l’ordine – disagi per gli avvocati, ma soprattutto una lesione dei diritti processuali delle parti e dei minori coinvolti.</p>
      <p>
        <b>Le lamentele degli avvocati reggiani</b>
        <br/>
        <i>– il sistematico mancato reperimento dei fascicoli in cancelleria e negli uffici dei magistrati;</i>
        <br/>
        <i>– il sistematico mancato inserimento nei fascicoli di memorie, documenti e relazioni dei servizi sociali;</i>
        <br/>
        <i>– il mancato collegamento al sistema PCT;</i>
        <br/>
        <i>– la mancata comunicazione agli avvocati costituiti dei provvedimenti;</i>
        <br/>
        <i>– la richiesta di pagamento dei diritti di copia in procedimenti essenzialmente esenti;</i>
        <br/>
        <i>– lo smarrimento dei fascicoli e necessaria ricostruzione degli stessi a carico degli avvocati;</i>
        <br/>
        <i>– il mancato riscontro rispetto ad istanze rivolte al Presidente del Tribunale ed ai Magistrati, anche in ordine al reperimento fascicoli;</i>
        <br/>
        <i>– il mancato riscontro e mancato invio dei fascicoli dal Tribunale per i Minori al Tribunale Ordinario;</i>
        <br/>
        <i>– le insostenibili code per l’accesso ad uffici presidiati da volontari a volte impreparati;</i>
        <br/>
        <i>– gli inaccettabili ritardi nelle liquidazioni dei patrocini a spese dello stato per malfunzionamento delle cancellerie;</i>
        <br/>
        <i>– la pendenza di procedure (di sospensione potestà genitoriale e adottabilità, in particolare) in cui non vengono fissate le udienze istruttorie da oltre un anno, nonostante i solleciti svolti anche su istanza del tutore del minore.</i>
      </p>
    </article>
  </body>
</html>