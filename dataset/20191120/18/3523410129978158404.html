<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641008/%D8%AF%D8%B3%D8%AA%DB%8C%D8%A7%D8%B1-%D8%B5%D9%88%D8%AA%DB%8C-%D8%B4%DB%8C%D8%A7%D8%A6%D9%88%D9%85%DB%8C-xiao-ai-30-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T18:34:00+00:00"/>
    <meta property="og:title" content="دستیار صوتی شیائومی Xiao Ai 3.0 معرفی شد"/>
    <meta property="og:description" content="«Xiao Ai»، دستیار صوتی شیائومی قرار است یک به روز رسانی بزرگ دریافت کند."/>
  </head>
  <body>
    <article>
      <h1>
        <a href="https://www.bultannews.com/fa/news/641008/%D8%AF%D8%B3%D8%AA%DB%8C%D8%A7%D8%B1-%D8%B5%D9%88%D8%AA%DB%8C-%D8%B4%DB%8C%D8%A7%D8%A6%D9%88%D9%85%DB%8C-xiao-ai-30-%D9%85%D8%B9%D8%B1%D9%81%DB%8C-%D8%B4%D8%AF">دستیار صوتی شیائومی Xiao Ai 3.0 معرفی شد</a>
      </h1>
      <h2>«Xiao Ai»، دستیار صوتی شیائومی قرار است یک به روز رسانی بزرگ دریافت کند.</h2>
      <address><time datetime="2019-11-20T18:34:00+00:00">20 Nov 2019, 18:34</time> by <a rel="author">بولتن نیوز | bultannews.com</a></address>
      <p><b>گروه آی تی: «Xiao Ai»</b>، <b>دستیار صوتی شیائومی</b> قرار است یک به روز رسانی بزرگ دریافت کند. <b>شیائومی</b> در جریان کنفرانس توسعه دهندگان خود (<b>MIDC</b>) اعلام کرد که آپدیت<b> Xiao Ai 3.0</b> قابلیت های متعددی را به این دستیار هوشمند اضافه خواهد کرد.   <br/>به گزارش بولتن نیوز به نقل از دیجیاتو، از قابلیت های جدیدی که آپدیت مذکور به دستیار صوتی شیائومی اضافه می کند، می توان به صدای جنس مذکر و <b>«دیالوگ ادامه دار طبیعی»</b> برای کاربران تلفن هوشمند اشاره کرد. این قابلیت شبیه<b> گوگل اسیستنت</b> بوده و کاربر می تواند سوالات جدید را مرتبط با پاسخ های قبلی، از دستیار صوتی بپرسد.</p>
      <figure>
        <img src="https://www.bultannews.com/files/fa/news/1398/8/29/1199728_730.jpg"/>
      </figure>
      <p>به گزارش سایت<b> Gizchina</b>، کاربران پس از آپدیت جدید می توانند حین صحبت با دستیار صوتی شیائومی، دیالوگ را قطع کرده و سوال جدید بپرسند. در حال حاضر این قابلیت فقط در<b> شیائومی Mi 9 پرو 5G پرو</b> و<b> شیائومی Mi 9</b> وجود دارد.<br/><br/>شیائومی سرمایه گذاری های زیادی در بخش تحقیق و توسعه دستیار صوتی خود انجام داده و می گوید پلتفرم پردازش زبان طبیعی (<b>MiNLP</b>) توسعه داده شده توسط این شرکت، بیش از 6 میلیارد مرتبه در روز مورد استفاده قرار می گیرد.<br/><br/>پلتفرم دستیار صوتی شیائومی اولین بار در نیمه اول سال گذشته میلادی همزمان با رونمایی از گوشی <b>شیائومی می میکس 2S</b> معرفی شد. این پلتفرم که برای بازار چین توسعه داده شده، موفق شد 49.9 میلیون کاربر فعال ماهیانه را در مدت زمان بیشتر از یک سال به خود جذب کند.<br/><br/>شیائومی قصد دارد با رابط کاربری<b> MIUI 11</b>، <b>سیستم هشدار زمین لرزه</b> را برای گوشی ها و همچنین دیوایس های <b>Mi TV</b> به ارمغان آورده و وقوع زمین لرزه را ثانیه هایی پس از اولین موج زمین لرزه، به اطلاع کاربران برساند. فاز آزمایشی این سیستم اولین بار اواخر سپتامبر سال جاری میلادی شروع شد و سازنده قصد دارد به زودی آن را در سرتاسر چین در دسترس قرار دهد.<br/><br/>شیائومی برنامه ریزی کرده تا در سال آینده میلادی، بیش از 10 گوشی <b>5G</b> به بازار عرضه کند و با کسب و کار عظیم اینترنت اشیاء<b> «خانه هوشمند برای همه»</b> را به ارمغان بیاورد.</p>
    </article>
  </body>
</html>