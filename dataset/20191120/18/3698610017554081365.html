<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-norvegiyi-znayshli-pohoronniy-choven-vseredini-pohoronnogo-chovna-330342_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T18:04:00+00:00"/>
    <meta property="og:title" content="У Норвегії знайшли похоронний човен всередині похоронного човна"/>
    <meta property="og:description" content="Поховання жінки помістили всередині поховання чоловіка."/>
  </head>
  <body>
    <article>
      <h1>У Норвегії знайшли похоронний човен всередині похоронного човна</h1>
      <h2>Поховання жінки помістили всередині поховання чоловіка.</h2>
      <address>
        <time datetime="2019-11-20T18:04:00+00:00">20 Nov 2019, 18:04</time>
      </address>
      <p>Норвезькі <a href="https://dt.ua/TECHNOLOGIES/arheologi-viyavili-v-shotlandiyi-budivlyu-chasiv-vikingiv-319973_.html"><b>археологи</b></a> виявили в селі Віньєра в центральній частині країни незвичайне поховання. Воно складалося з двох поховальних човнів: в один з них, з останками чоловіка, через 100 років помістили інший, з останками жінки, повідомляє N+1.</p>
      <p>Дослідники виявили залишки великого кургану, а в одному з його країв – похоронний човен довжиною від семи до восьми метрів з останками жінки. Поховання було зроблено у другій половині IX століття. Судячи з похоронного інвентарю, що зберігся, у жінки був високий соціальний статус. Зокрема, на її одязі збереглися дві позолочені бронзові застібки. Крім того, в поховання поклали перлове намисто і брошку у формі хреста, яка була зроблена з кельтської прикраси для кінської збруї.</p>
      <p>Замість того, щоб підготувати для жінки окреме поховання, жителі села розкрили інше поховання, яке було зроблено за 100 років до цього. У ньому, в похоронному човні довжиною близько дев'яти метрів, був похований чоловік-воїн. У похованні збереглися залишки щита, списа і меча. Похоронний човен жінки встановили всередині човна вікінга.</p>
      <p>"Я чув про те, що кілька поховальних кораблів ховали в одному кургані, але ніколи не зустрічав, щоб один поховальний човен був похований в іншому", — говорить керівник розкопок Раймон Соваж. Як пояснити це незвичайне поховання, вчені поки не знають.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/x_7eHqWOrKA" width="640" height="360" data-service="Youtube" scrolling="no"/>
      </figure>
      <p>Раніше дослідники встановили, що <a href="https://dt.ua/TECHNOLOGIES/legendarniy-sonyachniy-kamin-vikingiv-mozhna-vikoristovuvati-dlya-navigaciyi-vcheni-274577_.html"><b>легендарний "сонячний камінь" (solstenen) вікінгів дійсно можна використовувати для навігації під час морських подорожей</b>.</a></p>
      <footer>За матеріалами: <a href="https://dt.ua/go/aHR0cHM6Ly9ucGx1czEucnU=">N+1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>