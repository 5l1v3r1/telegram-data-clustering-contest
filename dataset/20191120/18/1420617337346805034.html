<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/incidente-mortale-sulla-cassia-chi-erano-alessandro-massaro-e-marco-fulvi-rimasti-uccisi-nello-schianto.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T18:51:23+00:00"/>
    <meta property="og:title" content="Incidente mortale sulla Cassia: chi erano Alessandro Massaro e Marco Fulvi rimasti uccisi nello schianto"/>
    <meta property="og:description" content="Incidente mortale sulla Cassia. Tragedia nella notte a Roma dove due persone sono rimaste uccise dopo lo schianto contro un pilone di un viadotto..."/>
  </head>
  <body>
    <article>
      <h1>Incidente mortale sulla Cassia: chi erano Alessandro Massaro e Marco Fulvi rimasti uccisi nello schianto</h1>
      <address><time datetime="2019-11-20T18:51:23+00:00">20 Nov 2019, 18:51</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/02/polizia-locale-roma.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Incidente mortale sulla Cassia</b>. Tragedia nella notte a <b>Roma</b> <a href="https://www.ilcorrieredellacitta.com/news/roma-incidente-mortale-sulla-cassia-auto-finisce-contro-un-pilone-del-viadotto.html">dove due persone sono rimaste uccise dopo lo schianto contro un pilone di un viadotto</a>. <b>Il tragico sinistro</b> è avvenuto intorno all’1:50 di oggi, <b>mercoledì 20 novembre 2019</b>, in <b>via Cassia</b>, all’altezza dell’incrocio con<b> via Formellese</b>. </p>
      <p>A perdere la vita sono stati <b>due uomini</b> rispettivamente di <b>48 e 46 anni</b> che viaggiavano a bordo di una <b>BMW 316. </b>L’auto, per cause ancora da accertare, ha perso il controllo, sbandato e preso in pieno la struttura di cemento non lasciando scampo agli occupanti. </p>
      <h3>Incidente mortale Cassia: chi erano le vittime</h3>
      <p>Sul luogo del terribile incidente, per i rilievi scientifici di rito, sono intervenuti gli agenti del gruppo <b>Monte Mario</b> della polizia locale di Roma capitale: la <b>via Cassia,</b> in direzione centro, è rimasta chiusa fino alle 5 del mattino. Le salme dei due uomini sono a disposizione dell’Autorità Giudiziaria e sono state portate al policlinico Gemelli. </p>
      <p>Si tratta del 48enne <b>Alessandro Sirianni Massaro</b> e del 46enne <b>Marco Fulvi. </b>I due si conoscevano da tempo ed erano residenti nel <b>quadrante nord</b> della Capitale. Tanti i messaggi di cordoglio recapitati alle famiglie delle vittime. Struggente è stato inoltre il ricordo di <b>Loredana</b> su <a href="https://www.facebook.com/loredana.siriannimassaro?fref=search&amp;__tn__=%2Cd%2CP-R&amp;eid=ARCG-yXr8REJyksd_3fpKJP-9Igh_Z92c9foUDQufV810U6EK86yaggYiX_GaKVcNGLcQlCRXVZoCMd0">Facebook,</a> sorella del 48enne, che pochi mesi fa aveva perso anche Paola, un’altra sorella. </p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/incidente-mortale-sulla-cassia-chi-erano-alessandro-massaro-e-marco-fulvi-rimasti-uccisi-nello-schianto.html"/>
        <a href="https://www.ilcorrieredellacitta.com/news/million-day-20-novembre-2019-segui-in-diretta-lestrazione-dei-numeri-vincenti.html"/>
        <a href="https://www.ilcorrieredellacitta.com/ambiente/pomezia-e-allarme-alla-sughereta-gare-tra-auto-e-moto-cacciatori-e-fuochi-non-autorizzati.html"/>
        <a href="https://www.ilcorrieredellacitta.com/news/meteo-roma-21-novembre-2019-ancora-pioggia-sotto-ai-cieli-della-capitale.html"/>
        <a href="https://www.ilcorrieredellacitta.com/news/eur-notte-brava-in-discoteca-branco-di-ragazzi-massacra-di-botte-un-buttafuori.html"/>
        <a href="https://www.ilcorrieredellacitta.com/news/corruzione-sanita-lazio-davide-barillari-m5s-nega-qualsiasi-coinvolgimento.html"/>
      </related>
    </article>
  </body>
</html>