<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/man-knivskadades-attackerades-av-flera/"/>
    <meta property="og:site_name" content="DN.SE"/>
    <meta property="article:published_time" content="2019-11-20T18:24:09+00:00"/>
    <meta property="og:title" content="Man knivskadades – attackerades av flera"/>
    <meta property="og:description" content="En man i 25-årsåldern har förts till sjukhus med ambulans efter att ha blivit knivhuggen i bålen på Hisingen i Göteborg på onsdagskvällen."/>
  </head>
  <body>
    <article>
      <h1>Man knivskadades – attackerades av flera</h1>
      <address><time datetime="2019-11-20T18:24:09+00:00">20 Nov 2019, 18:24</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>En man i 25-årsåldern har förts till sjukhus med allvarliga skador efter att ha blivit knivhuggen i bålen på onsdagskvällen. Mannen attackerades på Hisingen i Göteborg av flera personer varav en av dem ska ha huggit honom med kniv. Därefter flydde personerna springande från platsen.</b>
      </p>
      <p>Polisens uppgifter är inledningsvis knapphändiga.</p>
      <p>– Det är någon typ av bråk där vi kallats till platsen efter att en person har blivit skadad, säger polisens presstalesperson Stefan Gustafsson.</p>
      <p>Den unge mannens skador är enligt polisens uppgifter inte livshotande. Polisen har spärrat av brottsplatsen, men vet inte vad som har föranlett bråket.</p>
      <p>– Det är uppgifter vi jobbar med. Vi får se vilka uppgifter vi kan få fram från platsen, säger Gustafsson.</p>
    </article>
  </body>
</html>