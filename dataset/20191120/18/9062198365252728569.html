<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382199/lider-patronlar-birligi-sadece-is-ve-samimi-bir-ortam"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T18:19:00+00:00"/>
    <meta property="og:title" content="Lider Patronlar Birliği: Sadece iş ve samimi bir ortam"/>
    <meta property="og:description" content="Türkiye’de faaliyet gösteren sanayi, hizmet ve diğer iş kollarının yöneticileri İstanbul’da bir araya geldi."/>
  </head>
  <body>
    <article>
      <h1>Lider Patronlar Birliği: Sadece iş ve samimi bir ortam</h1>
      <h2>Türkiye’de faaliyet gösteren sanayi, hizmet ve diğer iş kollarının yöneticileri İstanbul’da bir araya geldi.</h2>
      <address>
        <time datetime="2019-11-20T18:19:00+00:00">20 Nov 2019, 18:19</time>
      </address>
      <p>Lider Patronlar Birliği çatısı altında bir araya gelen iş adamları, bugün yaptıkları rutin toplantıda sektörel yenilikleri masaya yatırdı.</p>
      <p>Toplantıyı takip eden Milli Gazete Reklam Koordinatörü Ertuğrul Köse, Lider Patronlar Birliği’nin faaliyetlerini ve toplantıdaki gözlemlerini aktardı.</p>
      <p>Ertuğrul Köse’nin toplantı izlenimleri şöyle:</p>
      <p>“Değerli dostumuz işadamı Fetih-Pen Yönetim Kurulu Başkanı Murat Atik beyin daveti üzerine Lider Patronlar Birliği toplantısına katıldım. Toplantıdan bir gün önce program detayları gönderildi.</p>
      <p>İstanbul Güneşli Wyndam Otel’de haftalık olarak yapılan toplantı, alışık olunan saatlerden farklı olarak sabah saat 06.15’te başladı.</p>
      <p>Otele gittiğimde toplantı için ayrılan kuliste ayaküstü çay ve atıştırmalık yiyecekler hazırlanmıştı.</p>
      <p>Her kesimden iş insanı ile tanıştığım toplantıda; kadın, erkek iş insanları ve elbette genç girişimciler de vardı. Hatta Azeri iş adamı da vardı gelenler arasında…</p>
      <p>Lider Patronlar Birliği’nin haftalık toplantılarından birine ilk kez katılmama rağmen katılımcılarla hemen kaynaştık. Hatta birçok eş dostu da görmek nasip oldu.</p>
      <p>07.30’da salona geçme zili çaldı, toplantı başlıyordu…</p>
      <p>Toplantının yapılacağı salonda önceden oval masalarda herkesin oturacağı yerler isim isim ayrılmıştı.</p>
      <figure>
        <img src="https://www.milligazete.com.tr/sites/71/uploads/2019/11/20/large/whatsapp-image-2019-11-20-at-151424-1574263830.jpeg?r=07b82471d766c8858a0664040033e6f4"/>
      </figure>
      <p>Birliğin 60 üyesi var, 60'a yakın da misafir vardı. Misafirleri üyeler davet ederek birlikle tanıştırıyorlar. Oturma düzeni ise üyeler ve misafirler şeklinde ayrılmamış, karışık olarak yapılmıştı.</p>
      <p>Herkesin önünde üyelerin ve misafirlerin iletişim listesi hazırlanmıştı. Sunum ve moderatör müthişti. Açılış konuşmasıyla start alan toplantıda Lider Patronlar Birliği Başkanı Mustafa Karademir yaptığı konuşmada birlik ve beraberlik vurgusu yaparak birliğin çalışmaları hakkında bilgiler verdi.</p>
      <p>Daha sonra önce üyelere 1 dakika süre verilerek kendini ve işini tanıtma imkânı veriliyor. Üyeler haftalık ziyaretlerini, kabullerini ve misafir adetlerini belirtip haftanın şampiyonu olmaya çalışıyorlar. Misafirlere bu süre 30 saniye olarak veriliyor, konuşmasını bitirmediğinde ise uyarı zili hemen çalıyor.</p>
      <p>Tanışma ve tanıtma faslından sonra her hafta bir üye 5 dakikalığına firmasının sunumunu yapıyor. Bu haftaki sunumu IGL GROUP adına Zafer Hancar Bey yaptı. Sinevizyon çok profesyonel hazırlanmış ve Zafer bey de kendine özgüveni tam olarak sunumu gerçekleştirdi.</p>
      <p>Sonuç olarak denilebilir ki, Lider Patronlar Birliği olarak samimi ve güvene dayalı bir ortam kurmaya ve ticaret hacimlerini artırmaya yönelik bir oluşum kurmuşlar, çok da iyi yapmışlar.</p>
      <figure>
        <img src="https://www.milligazete.com.tr/sites/71/uploads/2019/11/20/large/lider-patronlar-platformu-toplantisi.jpeg?r=30c9c75c57b7f35dec897dac140f0dc2"/>
      </figure>
      <p>Sabahın erken saati olduğundan telefonlar çalmadığından ve mesajlar gelmediğinden birde en atıl ama en bereketli zaman dilimi olduğundan çok samimi bir ortam oluşuvermişti.</p>
      <p>Diğer dikkatimi çeken husus ise günlük siyasi tartışmalardan uzak, her kesimden ve her yöreden iş insanlarını bir araya getiren güzel bir sinerji oluşturulmuş olması oldu.”</p>
    </article>
  </body>
</html>