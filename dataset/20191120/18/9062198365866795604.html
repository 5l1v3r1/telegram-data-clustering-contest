<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382198/israil-basini-muslera-israile-gelmemek-icin-sakatlandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T18:28:00+00:00"/>
    <meta property="og:title" content="İsrail basını: Muslera İsrail'e gelmemek için sakatlandı"/>
    <meta property="og:description" content="Bazı kaynaklara ve İsrail basınına göre, bel ağrısı denilen gitmeme sebebinin aslında Müslüman bir ülkede oynayan Muslera'nın İsrail'e gitmek istememesi olduğu iddia edildi."/>
  </head>
  <body>
    <article>
      <h1>İsrail basını: Muslera İsrail'e gelmemek için sakatlandı</h1>
      <h2>Galatasaray'ın kalecisi Muslera'nın milli maç için İsrail'e gitmemesiyle ilgili bomba bir iddia gündeme geldi.</h2>
      <address>
        <time datetime="2019-11-20T18:28:00+00:00">20 Nov 2019, 18:28</time>
      </address>
      <p>Bazı kaynaklara ve İsrail basınına göre, bel ağrısı denilen gitmeme sebebinin aslında Müslüman bir ülkede oynayan Muslera'nın İsrail'e gitmek istememesi olduğu iddia edildi.</p>
      <p>İsrail’in Bloomfield Stadı’ndaki hazırlık maçında Uruguay’la Arjantin karşılaştı. İlk gol Uruguay’dan geldi. Cavani, Suarez’in pasında golü buldu ve takımını 1-0 öne geçirdi. İlk yarı bu skorla sona erdi. 2. yarıda Arjantin, Agüero’nun golü ile durumu 1-1 yaptı. Uruguay’ın bu gole cevabı 68. dakikada geldi. Suarez attığı golle takımını 2-1 öne geçirdi. 90+2’de sahneye Messi çıktı. Messi’nin penaltıdan attığı golle skoru 2-2 yaptı. Mücadele bu skorla sona erdi.</p>
      <h3>Bilerek gitmek istemedi</h3>
      <p>G.Saray’ın Uruguaylı kalecisi Muslera ise bu karşılaşmada forma giymedi. Daha önce yapılan açıklamada tecrübeli file bekçisinin bel ağrıları sebebiyle kadroya alınmadığı belirtilmişti. Ancak İsrail basınının iddialarına göre; Muslera, İsrail’e bilerek gitmek istemedi. Yıllardır Müslüman bir ülkede forma giyen Uruguaylı kalecinin, zaten bir turnuva maçı olmaması sebebiyle Arjantin’le İsrail’de oynamak istemediği belirtildi.</p>
    </article>
  </body>
</html>