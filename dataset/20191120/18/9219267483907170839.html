<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391724-%d7%90%d7%a8%d7%99%d7%90%d7%9c-%d7%96%d7%99%d7%9c%d7%91%d7%a8-2"/>
    <meta property="og:site_name" content="סרוגים"/>
    <meta property="article:published_time" content="2019-11-20T18:47:48+00:00"/>
    <meta property="og:title" content="בלב הסערה: אריאל זילבר שולח תמיכה לבנימין נתניהו"/>
    <meta property="og:description" content="בלב הסערה הפוליטית והמשא ומתן בהקמת הממשלה, הזמר אריאל זילבר שולח תמיכה מיוחדת לראש הממשלה בנימין נתניהו בשיר חדש שהלחין עבורו. צפו"/>
  </head>
  <body>
    <article>
      <h1>בלב הסערה: אריאל זילבר שולח תמיכה לבנימין נתניהו</h1>
      <h2>בלב הסערה הפוליטית והמשא ומתן בהקמת הממשלה, הזמר אריאל זילבר שולח תמיכה מיוחדת לראש הממשלה בנימין נתניהו בשיר חדש שהלחין עבורו. צפו</h2>
      <address><time datetime="2019-11-20T18:47:48+00:00">20 Nov 2019, 18:47</time> by <a rel="author">חדשות סרוגים</a></address>
      <p><b>זילבר מחזק את נתניהו:</b> בלב הסערה הפוליטית והמשא ומתן בהקמת הממשלה, הזמר אריאל זילבר שולח תמיכה מיוחדת לראש הממשלה בנימין נתניהו בשיר חדש שהלחין עבורו, "בנימין ידיד השם".</p>
      <p>זילבר הידוע כאיש ימין מובהק וככזה שלא מפחד לומר את דעותיו, ביצע לראשונה את שיר התמיכה בנתניהו מול אלפים בהפגנת הימין שנערכה בכיכר גורן בפתח תקווה. אך כעת החליט להעלות את השיר כסינגל מהמניין לערוץ היוטיוב שלו.</p>
      <p>"המילים של ידידיה שילה נכתבו לבקשתי, כדי שאוכל לשיר את הזעקה על העוול שנעשה לבנימין נתניהו" סיפר זילבר בראיון לסרוגים והוסיף "אין לי מושג מה יקרה הלאה עם השיר הזה. כרגע הוא חלק מהמחאה".</p>
      <figure>
        <iframe src="https://www.youtube.com/embed/P38bVOq23Qk" width="650" height="366" data-service="Youtube" scrolling="no"/>
      </figure>
      <p>(מילים: ידידיה שילה \ לחן: אריאל זילבר\ צילום תמונה ראשית: תומר נויברג)</p>
      <p>
        <b>מילים:</b>
      </p>
      <p>"בנימין ידיד השם<br/>עשית אותנו אימפריה<br/>לא "ארץ קטנה עם שפם"<br/>שונאי ישראל בהיסטריה<br/>מולדת כבר לא יחפה</p>
      <p>לכל מדינה שתגיע<br/>תזכה לכבוד מלכים<br/>תשואות סוערות עד רקיע<br/>דלתות ושווקים נפתחים</p>
      <p>בנימין ידיד השם<br/>ישראל תעמוד לימינך<br/>משונאים אל תתרשם<br/>בטוחים שהצדק איתך</p>
      <p>בנימין ידיד השם<br/>ישראל תעמוד לימינך<br/>מכזבים לא נתרשם<br/>בטוחים שהצדק איתך</p>
      <p>ההודים קונים את הנשק<br/>וסין, מוצרים חכמים<br/>קוריאנים לומדים את המשק<br/>פטנטים כל יום נרשמים</p>
      <p>אימתה ופחד בסוריה<br/>אויבים באיראן נלחצים<br/>בחריין ומלכי סעודיה<br/>פותחים בחשאי ערוצים</p>
      <p>בנימין ידיד השם<br/>ישראל תעמוד לימינך<br/>מכזבים אל תתרשם<br/>בטוחים שהצדק איתך</p>
      <p>בנימין ידיד השם<br/>ישראל תעמוד לימינך<br/>מכזבים לא נתרשם<br/>בטוחים שהצדק איתך</p>
      <p>מתוך רדיפה אובססיבית<br/>חוקרים במגמת עריפה<br/>וגם אכיפה סלקטיבית<br/>פשוט, אכיפה ואיפה</p>
      <p>תפירת התיקים מתבצעת<br/>יום יום בעזרת הדלפות<br/>נוסעת לחו"ל התובעת<br/>קשה לה לשמוע תשובות</p>
      <p>בנימין ידיד השם<br/>ישראל תעמוד לימינך<br/>מכזבים אל תתרשם<br/>בטוחים שהצדק איתך</p>
      <p>בנימין ידיד השם<br/>ישראל תעמוד לימינך<br/>מכזבים לא נתרשם<br/>בטוחים שהצדק איתך</p>
      <p>שנים הוא מוסר את הנפש<br/>ומה מקבל בתמורה<br/>כותרות בוץ של גועל ורפש<br/>ועוד הצצה לדירה</p>
      <p>פרשן לשחיתות מתרתח<br/>פנים של סלידה מוצגות<br/>ואוסלו חדש מתפתח<br/>לעוד פיגועים ונסיגות</p>
      <p>לא ניתן לך פרקליט<br/>להדיח ראש ממשלה<br/>רק העם כולו יחליט<br/>די הפסיקו את הגזילה</p>
      <p>בנימין ידיד השם<br/>ישראל תעמוד לימינך<br/>מכזבים לא נתרשם<br/>בטוחים שהצדק איתך</p>
      <p>בטוחים שהצדק איתך<br/>בטוחים שהצדק איתך"</p>
    </article>
  </body>
</html>