<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232571/"/>
    <meta property="og:site_name" content="Українська правда"/>
    <meta property="article:published_time" content="2019-11-20T18:11:57+00:00"/>
    <meta property="og:title" content="Зеленський: Ніхто у Мінську не казав, що буде за порушення домовленості не стріляти"/>
    <meta property="og:description" content="Президент Володимир Зеленський заявив, що “Нормандська четвірка” на саміті 9 грудня має домовитися про “серйозне” припинення вогню, на відміну від “удаваного”, про яке йшлося ві Мінську."/>
  </head>
  <body>
    <article>
      <h1>Зеленський: Ніхто у Мінську не казав, що буде за порушення домовленості не стріляти</h1>
      <address>
        <time datetime="2019-11-20T18:11:57+00:00">20 Nov 2019, 18:11</time>
      </address>
      <p>Президент Володимир Зеленський заявив, що "Нормандська четвірка" на саміті 9 грудня має домовитися про "серйозне" припинення вогню, на відміну від "удаваного", про яке йшлося ві Мінську.</p>
      <p><b>Джерело:</b> <a href="https://president.gov.ua/news/prezident-pid-chas-zustrichi-u-normandskomu-formati-neobhidn-58449">сайт президента</a></p>
      <p><b>Пряма мова:</b> "Не фейкове припинення вогню, не фейкове "хлібне" перемир’я – коли два-три дні було перемир’я, а потім почали стріляти, і ми втрачали людей. Серйозне перемир’я – це коли немає жодних пострілів, зі зрозумілими термінами та обов’язками. </p>
      <p>Досі у Мінську на багатьох зустрічах ніхто не говорив, що буде, якщо ми домовимося про припинення вогню, а вогонь знову почався".</p>
      <p><b>Деталі:</b> Зеленський сказав про це у спілкуванні з журналістами біля мосту в районі Станиці Луганської під час робочої поїздки до Луганської області.</p>
      <p>20 листопада на лінії розмежування <a href="https://www.pravda.com.ua/news/2019/11/20/7232547/">відкрили відремонтований міст</a>.</p>
      <p>
        <b>Знати більше: </b>
        <b>
          <i>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </i>
        </b>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/20/7232547/"/>
        <a href="https://www.pravda.com.ua/news/2019/11/20/7232540/"/>
        <a href="https://www.pravda.com.ua/news/2019/11/20/7232531/"/>
      </related>
    </article>
  </body>
</html>