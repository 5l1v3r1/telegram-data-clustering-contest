<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/u-fondi-sotsstrakhuvannia-poiasnyly-chomu-vyplaty-likarnianykh-i-dekretnykh-nyni-na-pauzi-203168.html"/>
    <meta property="og:site_name" content="5 канал"/>
    <meta property="article:published_time" content="2019-11-20T18:29:00+00:00"/>
    <meta property="og:title" content="У Фонді соцстрахування пояснили, чому виплати лікарняних і декретних нині &quot;на паузі&quot;"/>
    <meta property="og:description" content="Кошти є, а перерахувати їх людям не можуть, кажуть у Фонді"/>
  </head>
  <body>
    <article>
      <h1>У Фонді соцстрахування пояснили, чому виплати лікарняних і декретних нині "на паузі"</h1>
      <address>
        <time datetime="2019-11-20T18:29:00+00:00">20 Nov 2019, 18:29</time>
      </address>
      <p>Фонд соціального страхування призупиняє перерахування коштів для виплати матеріального забезпечення застрахованим особам, бо призначені на це кошти вичерпалися. Про це прес-служба <a href="http://www.fssu.gov.ua/fse/control/main/uk/publish/article/966633">фонду</a> повідомила сьогодні, 20 листопада.</p>
      <blockquote>Директор виконавчої дирекції ФССУ Євген Баженков у<a href="https://www.facebook.com/VDFSSU/"> Facebook</a> прокоментував, що призупинення виплат декретних та лікарняних Фондом соціального страхування має бюрократичні причини: фінансування тимчасово не здійснюється у зв’язку із закінченням кошторисних призначень за зазначеним напрямом, що затверджені бюджетом Фонду.</blockquote>
      <p>"Виплати призупинено через суто бюрократичні причини – не прийнято зміни до бюджету Фонду на 2019 рік. Тобто кошти є, а перерахувати їх людям ми не можемо. Адже відповідно до чинного законодавства Фонд не має права перераховувати кошти, якщо вичерпано кошторисні призначення за напрямом", – заявив Баженков.</p>
      <p>Він також додав, що профспілкова сторона в складі правління Фонду звернулася до керівництва Мінсоцполітики з цього питання ще у вересні 2019 року.</p>
      <blockquote>"Міністерство соціальної політики, як орган державного нагляду за Фондом, може за погодженням із Міністерством фінансів подати проєкт внесення відповідних змін на затвердження Кабміну. Одразу після їх прийняття виплати буде відновлено", – додав Баженков.</blockquote>
      <p>Як повідомляв 5.UA, усі держслужбовці <a href="https://www.5.ua/polityka/usi-derzhsluzhbovtsi-otrymuvatymut-vyplaty-lyshe-na-kartu-uriad-ukhvalyv-postanovu-202103.html">отримуватимуть виплати</a> лише на карту – уряд ухвалив постанову. </p>
    </article>
  </body>
</html>