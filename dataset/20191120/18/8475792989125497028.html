<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/storbritanniens-prins-andrew-trader-tillbaks"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T18:07:56+00:00"/>
    <meta property="og:title" content="Storbritanniens prins Andrew träder tillbaka"/>
    <meta property="og:description" content="Storbritanniens prins Andrew säger att han träder tillbaka från offentliga åtaganden med drottningens tillstånd. Det rapporterar BBC."/>
  </head>
  <body>
    <article>
      <h1>Storbritanniens prins Andrew träder tillbaka</h1>
      <address><time datetime="2019-11-20T18:07:56+00:00">20 Nov 2019, 18:07</time> by <a rel="author">Jonas Olsson, Jonas Löfvenberg</a></address>
      <p>
        <b>Storbritanniens prins Andrew säger att han träder tillbaka från offentliga åtaganden med drottningens tillstånd. Det rapporterar BBC.</b>
      </p>
      <p>Hertigen av York frånträder sina kungliga plikter för ”överskådlig framtid” på grund av Jeffrey Epstein-skandalen, <a href="https://www.bbc.com/news/uk-50496539">uppger</a> BBC.</p>
      <p>Prins Andrew har sagt att hans kopplingar till den avlidne dömde sexförbrytaren skapat stora problem för kungafamiljen.</p>
      <h3>Starka reaktioner på prinsens nekande</h3>
      <p>I ett uttalande sa han att han djupt sympatiserar med Epsteins offer och ”alla som har drabbats och att han vill ha någon form av avslut”. Det kommer när hertigen har mött ett växande bakslag efter en BBC-intervju.</p>
      <p>Han har nekat han till anklagelser om att han haft sex med en 17-årig flicka som också varit ett av Jeffrey Epstein offer. I intervjun med BBC bortförklarade prinsen flera detaljer som framkommit i anklagelsen och sa även att han inte kunde minnas att han någonsin träffat flickan, skriver BBC.</p>
      <h3>Ångrar sitt dåliga omdöme</h3>
      <p>Han sa även i intervjun att han inte ångrade sin vänskap med Epstein eftersom han lärt sig om affärer av affärsmannen. I uttalande som publicerats i samband med att han träder tillbaka skriver prinsen att han nu ångrar sitt dåliga omdöme i sin vänskap med Epstein.</p>
      <p>BBC:s hovreporter Jonny Dymond säger i en analys att dagens händelse, att prinsen träder tillbaka, är en mycket signifikant och saknar motsvarighet i modern tid.  </p>
      <related>
        <h4>Relaterat</h4>
        <a href="https://www.svt.se/nyheter/utrikes/prins-andrews-forsvar-det-ar-markligt-for-jag-svettas-inte"/>
        <a href="https://www.svt.se/nyheter/utrikes/fallet-jeffrey-epstein-detta-har-hant"/>
        <a href="https://www.svt.se/nyheter/utrikes/fbi-i-rad-pa-jeffrey-epsteins-privata-o"/>
      </related>
    </article>
  </body>
</html>