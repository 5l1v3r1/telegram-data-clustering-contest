<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22807/neznanec-usluzbenki-na-posti-v-verzeju-zagrozil-s-pistolo-in-zahteval-denar.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T18:44:00+00:00"/>
    <meta property="og:title" content="Neznanec uslužbenki na pošti v Veržeju zagrozil s pištolo in zahteval denar"/>
    <meta property="og:description" content="Kot smo že poročali, se je v Veržeju zgodil oborožen rop. Iz PU Murska Sobota so sporočili, da je danes ob 16.30 bil OKC Murska Sobota obveščen, da je v Veržeju prišlo do ropa pošte. Po prihodu policistov na kraj je bilo ugotovljeno, da je zaenkrat neznani storilec, ki je bil oblečen v jakno maskirne barve s ..."/>
  </head>
  <body>
    <article>
      <h1>Neznanec uslužbenki na pošti v Veržeju zagrozil s pištolo in zahteval denar</h1>
      <h2>Policija išče storilca, ki je bil oblečen v jakno maskirne barve s kapuco, hlače sive barve in obut v črne čevlje</h2>
      <address><time datetime="2019-11-20T18:44:00+00:00">20 Nov 2019, 18:44</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/neznanec-usluzbenki-na-posti-v-verzeju-zagrozil-s-pistolo-in-zahteval-denar_29911165036.jpg"/>
        <figcaption>Rop pošte v Veržeju</figcaption>
      </figure>
      <p>Kot smo že poročali, se je <a href="https://www.prlekija-on.net/lokalno/22806/v-verzeju-oropali-posto-policija-isce-storilce.html">v Veržeju zgodil oborožen rop</a>. Iz PU Murska Sobota so sporočili, da je danes ob 16.30 bil OKC Murska Sobota obveščen, da je v Veržeju prišlo do ropa pošte. Po prihodu policistov na kraj je bilo ugotovljeno, da je zaenkrat neznani storilec, ki je bil oblečen v jakno maskirne barve s kapuco, hlače sive barve in obut v črne čevlje vstopil v prostore pošte. Tam je uslužbenki zagrozil s pištolo in zahteval denar. Uslužbenka mu je izročila denar, nakar je s kraja pobegnil.</p>
      <p>Vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, policija prosi, da to sporočite na telefonsko številko 113 ali najbližjo policijsko postajo.</p>
      <p>Policija je do Veržeja postavila blokade, kjer ustavljajo vsa vozila in preverjajo potnike.</p>
      <p>Nekateri mediji so ob tem poročali, da je pri iskanju storilca pomagala tudi vojska z avtomatskimi puškami, <a href="https://www.prlekija-on.net/lokalno/22810/ob-ropu-aktivirali-vse-policijske-patrulje-vojska-pri-tem-ni-sodelovala.html">GPU pa je objavila pojasnila</a>, da je naloga vojakov varovanje meje in da pri aktivnostih policije glede oboroženega ropa ne sodelujejo.</p>
      <figure>
        <img src="https://www.prlekija-on.net/uploaded/2019_11/rop-poste-v-verzeju_14168429244.jpg"/>
        <figcaption>Policija ustavlja voznike</figcaption>
      </figure>
    </article>
  </body>
</html>