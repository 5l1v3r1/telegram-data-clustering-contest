<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/i-fegenornt-anakoinose-ton-frank-arnesen/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T18:14:13+00:00"/>
    <meta property="og:title" content="Η Φέγενορντ ανακοίνωσε τον Φρανκ Άρνεσεν"/>
    <meta property="og:description" content="Η Φέγενορντ ανακοίνωσε την πρόσληψη του Φραν Άρνεσεν στη θέση του τεχνικού διευθυντή, με τον Δανό να έχει περάσει και από τον ΠΑΟΚ σε αυτό το πόστο."/>
  </head>
  <body>
    <article>
      <h1>Η Φέγενορντ ανακοίνωσε τον Φρανκ Άρνεσεν</h1>
      <h2>Η Φέγενορντ ανακοίνωσε την πρόσληψη του Φραν Άρνεσεν στη θέση του τεχνικού διευθυντή, με τον Δανό να έχει περάσει και από τον ΠΑΟΚ σε αυτό το πόστο.</h2>
      <address><time datetime="2019-11-20T18:14:13+00:00">20 Nov 2019, 18:14</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Φέγενορντ ανακοίνωσε σήμερα το μεσημέρι (20/11) την πρόσληψη του Φραν Άρνεσεν, σε μια περίοδο αλλαγών στην ομάδα του Ρότερνταμ.</p>
      <p>Ο Δανός θα πλαισιώσει τον νέο προπονητή της ομάδας, Ντιρκ Άντβοκατ, που πήρε την θέση του απερχόμενου Γιααπ Σταμ.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Ο 63χρονος διετέλεσε τεχνικό διευθυντή στον ΠΑΟΚ την περίοδο 2015-2016, αλλά χωρίς μεγάλη επιτυχία.</p>
      <p>Ο Άρνεσεν ξεκίνησε την πορεία του ως βοηθός προπονητή στην Αϊντχόφεν (στην PSV αγωνίστηκε και σαν παίκτης), ενώ στη συνέχεια δούλεψε ως τεχνικός διευθυντής στην Τότεναμ, αλλά και ως αρχισκάουτερ στην Τσέλσι.</p>
      <p>Επίσης δούλεψε στην Γερμανία, την Ουκρανία, την Ελλάδα (ΠΑΟΚ), με τελευταία του δουλειά εκείνη στην Άντερλεχτ.</p>
      <p>Στην βελγική ομάδα έμεινε μόλις 10 μήνες, στους οποίους ο σύλλογος διανύει από τις χειρότερες περιόδους της σύγχρονης ιστορίας της.</p>
      <p>Οι πρώτες δηλώσεις του Δανού: «Η Φέγενορντ είναι ένας τεράστιος σύλλογος, γι’ αυτό ανυπομονώ να πιάσω δουλειά.</p>
      <p>Η στιγμή είναι ιδανική. Οι βάσεις υπάρχουν, έχουν γίνει βήματα στην ομάδα τα τελευταία χρόνια. Θεωρώ ότι θα πετύχουμε όμορφα πράγματα εδώ».</p>
      <p>Η ανάρτηση της Φέγενορντ:</p>
      <figure>
        <iframe data-src="https://twitter.com/Feyenoord/status/1197165529867411461?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>