<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/855379/zuzel-marian-maslanka-lwim-pazurem-rada-dla-apatora-niech-juz-mysla-o-juniorze-n"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T18:45:01+00:00"/>
    <meta property="og:title" content="Żużel. Marian Maślanka. Lwim pazurem: Rada dla Apatora. Niech już myślą o juniorze na Ekstraligę (felieton)"/>
    <meta property="og:description" content="- Motor utrzymał się w Ekstralidze, bo zagrało wiele kwestii, ale ważną rolę odegrali juniorzy. Jeśli Apator chce wrócić do elity i w niej zostać, to trzeba myśleć, kto za rok stworzy formację juniorską - pisze w swoim felietonie Marian Maślanka."/>
  </head>
  <body>
    <article>
      <h1>Żużel. Marian Maślanka. Lwim pazurem: Rada dla Apatora. Niech już myślą o juniorze na Ekstraligę (felieton)</h1>
      <address><time datetime="2019-11-20T18:45:01+00:00">20 Nov 2019, 18:45</time> by <a rel="author" href="https://sportowefakty.wp.pl/autor/marian-maslanka" target="_blank">Marian Maślanka</a></address>
      <h4>- Motor utrzymał się w Ekstralidze, bo zagrało wiele kwestii, ale ważną rolę odegrali juniorzy. Jeśli Apator chce wrócić do elity i w niej zostać, to trzeba myśleć, kto za rok stworzy formację juniorską - pisze w swoim felietonie Marian Maślanka.</h4>
      <p>Lwim pazurem to cykl felietonów <a href="https://sportowefakty.wp.pl/zuzel/marian-maslanka">Mariana Maślanki</a>, byłego prezesa Włókniarza Częstochowa.</p>
      <p>***</p>
      <related>
        <a href="https://sportowefakty.wp.pl/zuzel/855348/zuzel-wojciech-domagala-nie-jestem-anonimowa-postacia-buduje-falubaz-na-solidnyc"/>
      </related>
      <p>Na papierze skład robi wrażenie. Na pewno będą faworytem pierwszej ligi w sezonie 2020, ale uważam, że wcale nie przejadą przez te rozgrywki z zamkniętymi oczami. To jest bardzo mocna drużyna, ale żaden dream-team. Spodziewam się poważnego oporu ze strony konkurencji. Najwięcej krwi torunianom mogą napsuć ekipy z Gniezna i Ostrowa Wielkopolskiego. zatrzymał swoich najlepszych zawodników, z którymi o mały włos wjechał do finału ligi i dołożył . To będzie świetna ekipa.</p>
      <p><a href="https://sportowefakty.wp.pl/zuzel/tz-ostrovia">Arged Malesa TŻ Ostrovia</a>, która była rewelacją rozgrywek, nie wydaje mi się słabsza. Wymienili najsłabsze ogniwa. W ich miejsce nie przyszły gwiazdy, ale żużlowcy, którzy mają sporo do udowodnienia. A ostrowianie potrafią z takimi ludźmi pracować. Duże apetyty będą mieć także kluby, którym ostatnio nie szło, a więc <a href="https://sportowefakty.wp.pl/zuzel/wybrzeze-gdansk">Zdunek Wybrzeże</a> i <a href="https://sportowefakty.wp.pl/zuzel/orzel-lodz">Orzeł</a>. Zwłaszcza łodzianie mają za sobą chude lata. Sprowadzenie <a href="https://sportowefakty.wp.pl/zuzel/adam-skornicki">Adama Skórnickiego</a> pokazuje, że klub chce odwrócić złą tendencję. Na pewno jest na to jakaś szansa.</p>
      <related>
        <h4>Zobacz także:</h4>
        <a href="https://sportowefakty.wp.pl/zuzel/855351/zuzel-zmora-potwierdza-odejscie-ze-stali-znamy-powody-jego-decyzji-i-kolejne-kro"/>
      </related>
      <p>Co do Apatora, to wielkie słowa uznania za formację seniorską, bo moc wydaje się ogromna. Niektórzy pytają, ilu z tych zawodników będzie można zostawić na <a href="https://sportowefakty.wp.pl/zuzel/pge-ekstraliga">PGE Ekstraligę</a>. Odpowiadam, że zobaczymy. Dziś trudno powiedzieć, jak będą rozwijać się kariery tych żużlowców i w jakim miejscu będą za rok.</p>
      <p>Niespodzianką jest dla mnie mimo wszystko zatrzymanie <a href="https://sportowefakty.wp.pl/zuzel/chris-holder">Chrisa Holdera</a>, który od lat zawodzi. Wydawało się, że Apator postawi na całkowicie nowe rozdanie, ale znowu wygrał sentyment. Nie chcę przesądzać, że to zły ruch, bo być może coś za nim przemawiało. Jestem nim po prostu zaskoczony.</p>
      <related>
        <h4>Zobacz także:</h4>
        <a href="https://sportowefakty.wp.pl/zuzel/855339/zuzel-tylko-roczna-umowa-kacpra-woryny-w-rybniku-krzysztof-mrozek-nie-widzi-powo"/>
        <a href="https://sportowefakty.wp.pl/zuzel/igor-kopec-sobczynski"/>
      </related>
      <p><a href="https://sportowefakty.wp.pl/zuzel/km-cross-lublin">Speed Car Motor</a> utrzymał się w elicie, bo zagrało tam wiele rzeczy, ale ogromną rolę odegrała właśnie młodzież. <a href="https://sportowefakty.wp.pl/zuzel/zks-row-rybnik">PGG ROW</a> po awansie ma z tym problem i dlatego będzie im trudniej. Torunianie muszą już o tym myśleć. Opcje są dwie. Mogą wykreować kogoś na miejscu lub pokusić się o transfer. Na ten moment to dla mnie jedyny minus w ich projekcie.</p>
      <p>
        <b>Marian Maślanka</b>
        <br/>
        <br/>
        <b>Aktualne składy drużyn żużlowych:</b>
      </p>
      <p>
        <b>
          <a href="https://sportowefakty.wp.pl/zuzel/851715/zuzel-transfery-sklady-druzyn-pge-ekstraliga-2020">PGE Ekstraliga --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851814/zuzel-transfery-sklady-druzyn-nice-1-liga-zuzlowa-2020">Nice 1. Liga Żużlowa --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851910/zuzel-transfery-sklady-druzyn-2-liga-zuzlowa-2020">2. Liga Żużlowa --&gt;&gt;</a>
        </b>
      </p>
      <p>WP SportoweFakty</p>
    </article>
  </body>
</html>