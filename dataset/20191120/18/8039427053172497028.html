<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960021"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T18:38:14+00:00"/>
    <meta property="og:title" content="మత్స్యకార భరోసాను ప్రారంభించనున్న సీఎం"/>
    <meta property="og:description" content="ADVT"/>
  </head>
  <body>
    <article>
      <h1>మత్స్యకార భరోసాను ప్రారంభించనున్న సీఎం</h1>
      <address>
        <time datetime="2019-11-20T18:38:14+00:00">20 Nov 2019, 18:38</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ</b>: మత్స్యకారుల దినోత్సవం సందర్భంగా గురువారం నాడు మత్స్యకార భరోసా కార్యక్రమాన్ని సీఎం జగన్ ప్రారంభిస్తారని కృష్ణా జిల్లా కలెక్టర్ ఇంతియాజ్ తెలిపారు. బుధవారం ఇక్కడ జరిగిన మీడియా సమావేశంలో మాట్లాడిన కలెక్టర్ ఇంతియాజ్.. రాష్ట్ర ప్రభుత్వం వైఎస్సార్ నవశకం ప్రారంభించిందన్నారు. అర్హత ఉన్న వారికి ఆయా పథకాలకు సంబంధించి కార్డులు అందిస్తారని తెలిపారు. ఇప్పటికే సంబంధిత అధికారులకు దీనిపై శిక్షణ ఇచ్చామన్నారు. రేపటి నుంచి గ్రామ, వార్డు వాలంటీర్లు ఇంటింటికి తిరిగి సమాచారం సేకరిస్తారని తెలిపారు. ఒక నమూనా ప్రకారం సమాచారం సేకరిస్తారని వివరించారు. ఒక్కోదానికి ఒక్కో అర్హత ఇవ్వడం జరిగిందన్నారు. ఈ కార్యక్రమం ద్వారా ఈ నెల 30 వరకు సర్వే జరుగుతుందన్నారు. ఎప్పటికప్పుడు సమాచారాన్ని ఆన్‌లైన్‌లో నిక్షిప్తం చేస్తారని కలెక్టర్ తెలిపారు. పథకాలకు సంబంధించి అన్ని కార్డులను ఒకేసారి ఇస్తామన్నారు. అన్ని పంచాయతీల్లో ఈ సర్వే జరుగుతుందన్నారు. ప్రజలందరూ వాలంటీర్లకు సహకరించి సమాచారం ఇవ్వాలని కలెక్టర్ విజ్ఞప్తి చేశారు. ఈ సర్వే ప్రమాణాలతో కూడినదని, దీని వల్ల అర్హులందరికీ ప్రభుత్వ పథకాలు అందుతాయని వివరించారు.</p>
    </article>
  </body>
</html>