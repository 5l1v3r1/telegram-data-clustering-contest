<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Klaus-to-odpalil-Trikolora-je-ve-Snemovne-ukazal-pruzkum-Sili-SPD-a-ANO-Zato-Fialova-ODS-je-v-hruzostrasne-situaci-604112"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T18:07:00+00:00"/>
    <meta property="og:title" content="Klaus to odpálil, Trikolóra je ve Sněmovně, ukázal průzkum. Sílí SPD a ANO. Zato Fialova ODS je v hrůzostrašné situaci"/>
    <meta property="og:description" content="Pokud by se volby konaly nyní, ve Sněmovně by zasedlo sedm stran. Nově i Trikolóra Václava Klause mladšího. To ukázal průzkum agentury Phoenix research. Aktuální šetření preferencí a potenciálu bylo provedeno na vzorku 1 089 respondentů ve dnech 1. 11.–18. 11. 2019 a ParlamentníListy.cz jej mají k dispozici."/>
  </head>
  <body>
    <article>
      <h1>Klaus to odpálil, Trikolóra je ve Sněmovně, ukázal průzkum. Sílí SPD a ANO. Zato Fialova ODS je v hrůzostrašné situaci</h1>
      <address>
        <time datetime="2019-11-20T18:07:00+00:00">20 Nov 2019, 18:07</time>
      </address>
      <p>
        <b>Pokud by se volby konaly nyní, ve Sněmovně by zasedlo sedm stran. Nově i Trikolóra Václava Klause mladšího. To ukázal průzkum agentury Phoenix research. Aktuální šetření preferencí a potenciálu bylo provedeno na vzorku 1 089 respondentů ve dnech 1. 11.–18. 11. 2019 a ParlamentníListy.cz jej mají k dispozici.</b>
      </p>
      <p>Nejlepšího výsledku dosáhlo hnutí ANO, aktuálně by jej volilo 26,6 procenta dotázaných, přičemž potenciál hnutí se pohybuje na 38,5 procenta (pro srovnání: ve volbách 2017 získalo 29,64 procenta). Druhou pozici by obsadili Piráti se změřeným výsledkem 10,5 procenta, co se týče volebního potenciálu, pak jsou Piráti na 15 procentech (v roce 2017 to bylo 10,79 procenta). Bronzovou příčku by obsadila opoziční ODS, jejíž preference se aktuálně pohybují na 8,8 procenta a volební potenciál pak na 12 procentech (ve volebním roce 2017 od voličů měla 11,32 procenta hlasů).</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Kanonada-z-SPD-Nejdrive-spustil-Kobza-pak-nastoupil-Okamura-Slunickarsky-bizar-Prevlikac-kabatu-Pavel-Fridrichova-z-nezavisle-CT-protezovany-Zima-603824"/>
      </related>
      <p>Slábnoucí ODS bude zřejmě hlavním postiženým v souboji o voliče, které na svou stranu přetahuje Klausova Trikolóra. Na straně druhé je patrné, že o své jádro se nemusí obávat SPD, která naopak posílila.</p>
      <p>
        <b>listopadové preference</b>
      </p>
      <figure>
        <img src="https://cms.parlamentnilisty.cz/edition_files/uploaded-images/ef5a96c4-ae22-430e-a21e-4fc3cb7ceefa.jpg"/>
      </figure>
      <p>S odstupem necelých dvou procent, tedy na pomyslném čtvrtém místě, skončila právě zmíněná SPD Tomia Okamury. Té v posledním průzkumu vyjádřilo podporu 7,1 procenta dotázaných. Volební potenciál pak činí 10,8 procenta (ve volebním roce 2017 získala 10,64 procenta). Vládní ČSSD by skončila pátá v pořadí s 5,7 procenta preferencí a volebním potenciálem 9,5 procenta (pro srovnání před dvěma roky sociální demokraté obdrželi od voličů 7,27 procenta hlasů).</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/rozhovory/Hrusinsky-vynesl-hodne-silny-vyrok-smerem-k-Hradu-Komentator-varuje-Takovy-clovek-u-moci-Lide-s-jinym-nazorem-by-skoncili-v-lagrech-nebo-na-opratkach-603529"/>
      </related>
      <p>Oba tyto subjekty tak očividně posílily oproti některým jiným měřením, která je směřovala na hranici pěti procent. Ta jsou přitom nutná pro vstup do Parlamentu.</p>
      <p>
        <b>a potenciál</b>
      </p>
      <figure>
        <img src="https://cms.parlamentnilisty.cz/edition_files/uploaded-images/09fa2c6d-6bd4-4305-9cf0-2c29a6305327.jpg"/>
      </figure>
      <p>Do Sněmovny by se v současné době dostala ještě KDU-ČSL s naměřenými 5,6 procenta preferencí a potenciálem 6,6 procenta (v roce 2017 získala 5,8 procenta) a hnutí Trikolóra. Tomu vyjádřilo podporu 5,1 procenta respondentů a volební potenciál nováčka na politické scéně činí 8,2 procenta.</p>
      <p>U dalších stran je aktuální šance na zisk sněmovních mandátů hypotetická, ne však vyloučená. Nejblíže Poslanecké sněmovně je KSČM s 4,7 procenta preferencí (v posledních sněmovních volbách získali komunisté 7,76 procenta) a STAN se 4,5 procenta (v roce 2017 to bylo 5,18 procenta). TOP 09 by nyní získala pouhá 3,4 procenta (pro srovnání před dvěma roky TOP 09 volilo 5,31 procenta stoupenců). I poslední tři politické subjekty mají v rámci volebního potenciálu více než pětiprocentní šanci na zisk mandátů.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Klaus-ma-problem-fotra-Proc-Zeman-nesnasi-CT-Jeste-ze-jsme-se-domluvili-s-tim-Milionem-chvilek-Knize-Masinova-a-umelci-debatovali-v-Brne-o-sametu-takto-to-dopadlo-604006"/>
        <a href="https://www.parlamentnilisty.cz/arena/monitor/-I-kdyby-zumpa-v-PL-Jan-Rejzek-se-raduje-nad-17-listopadem-A-pridava-perlu-o-sobe-604052"/>
        <a href="https://www.parlamentnilisty.cz/arena/monitor/Prezident-Zeman-promluvi-pred-veliteli-armady-604023"/>
        <a href="https://www.parlamentnilisty.cz/arena/monitor/Babis-se-opet-vyjadril-o-neziskovce-Transparency-International-Ma-pry-velmi-problematicke-financovani-603993"/>
      </related>
    </article>
  </body>
</html>