<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/592317/%E0%A6%AC%E0%A6%A8%E0%A7%8D%E0%A6%A6%E0%A6%B0-%E0%A6%A6%E0%A6%BF%E0%A7%9F%E0%A7%87-%E0%A6%AA%E0%A7%87%E0%A6%81%E0%A6%AF%E0%A6%BC%E0%A6%BE%E0%A6%9C-%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A8%E0%A7%87%E0%A6%B0-%E0%A6%9A%E0%A6%BE%E0%A6%B0%E0%A7%8D%E0%A6%9C-%E0%A6%A8%E0%A7%87%E0%A6%AC%E0%A7%87-%E0%A6%A8%E0%A6%BE-%E0%A6%AC%E0%A6%BF%E0%A6%AE%E0%A6%BE%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T18:57:00+00:00"/>
    <meta property="og:title" content="বিমানবন্দরে পেঁয়াজ হ্যান্ডলিং চার্জ নেবে না বিমান"/>
    <meta property="og:description" content="আকাশপথে পেঁয়াজ আমদানির ক্ষেত্রে বিমানবন্দরের &amp;lsquo;গুডস হ্যান্ডলিং চার্জ&amp;rsquo; মওকুফ করেছে বিমান বাংলাদেশ এয়ারলাইন্স। পেঁয়াজের দাম স্থিতিশীল রাখার স্বার্থে এই সিদ্ধান্ত গ্রহণ করা হয়েছে বলে সংবাদ বিজ্ঞপ্তিতে জানিয়েছে বেসামরিক বিমান পরিবহন ও পর্যটন মন্ত্রণালয়। বুধবার (২০ নভেম্বর)..."/>
  </head>
  <body>
    <article>
      <h1>বিমানবন্দরে পেঁয়াজ হ্যান্ডলিং চার্জ নেবে না বিমান</h1>
      <address><time datetime="2019-11-20T18:57:00+00:00">20 Nov 2019, 18:57</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2019/11/21/1a6185c1957f237a6492973ed5e1d6ae-5dd58d185f027.jpg"/>
      </figure>
      <p>আকাশপথে পেঁয়াজ আমদানির ক্ষেত্রে বিমানবন্দরের ‘গুডস হ্যান্ডলিং চার্জ’ মওকুফ করেছে বিমান বাংলাদেশ এয়ারলাইন্স। পেঁয়াজের দাম স্থিতিশীল রাখার স্বার্থে এই সিদ্ধান্ত গ্রহণ করা হয়েছে বলে সংবাদ বিজ্ঞপ্তিতে জানিয়েছে বেসামরিক বিমান পরিবহন ও পর্যটন মন্ত্রণালয়।</p>
      <p>বুধবার (২০ নভেম্বর) বিজ্ঞপ্তিতে বলা হয়, আকাশপথে যেকোনও পচনশীল দ্রব্য পরিবহনের ক্ষেত্রে প্রতি কেজিতে ১৮ টাকা চার্জ প্রদান করতে হয়।  বেসামরিক বিমান পরিবহন ও পর্যটন মন্ত্রণালয়ের সচিব মো. মহিবুল হক বলেছেন- পেঁয়াজের দাম স্থিতিশীল রাখার জন্য জনগণের স্বার্থে যতদিন এভাবে আকাশপথে পেঁয়াজ আমদানি করা হবে, ততদিন পেঁয়াজ আমদানির ক্ষেত্রে এই চার্জ মওকুফের ব্যবস্থা কার্যকর থাকবে। আকাশপথে পেঁয়াজ আমদানির সঙ্গে সম্পৃক্ত সব ব্যবসায়ীকে এ ব্যাপারে সহযোগিতা প্রদান করা হবে।</p>
      <p>বিমানের  ব্যবস্থাপনা পরিচালক ও প্রধান নির্বাহী কর্মকর্তা  মো. মোকাব্বির হোসেন বলেন, ‘ পচনশীল দ্রব্য  বিমান থেকে নামানো  এবং ডেলিভারি পর্যন্ত কয়েক ধরনের সার্ভিস প্রয়োজন হয়। সেক্ষেত্রে কেজি প্রতি ১৮ টাকার মতো  চার্জ হয়। সেই চার্জ বিমান জনস্বার্থে মওকুফ করছে। ফলে আমদানিকারকের জন্য কেজিপ্রতি ১৮ টাকা খরচ বেঁচে যাবে, এতে বাজারে পেঁয়াজের দামও কম হবে।’</p>
      <p>প্রসঙ্গত, আমদানি শুল্ক আদায় করে ঢাকা কাস্টমস হাউস।  এছাড়া যে কোনও বিমান বাংলাদেশের আকাশসীমায় চলাচল, বিমানবন্দরের অবতরণ ও পাকিং চার্জ আদায় করে বেসামরিক বিমান চলাচল কর্তৃপক্ষ।</p>
      <p> </p>
      <footer>/সিএ/এএইচ/</footer>
    </article>
  </body>
</html>