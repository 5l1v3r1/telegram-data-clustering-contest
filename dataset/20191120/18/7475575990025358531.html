<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/samsunda-iki-ayri-trafik-kazasinda-3-kisi-yaralandi-h698003.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T18:24:33+00:00"/>
    <meta property="og:title" content="Samsun'da iki ayrı trafik kazasında 3 kişi yaralandı"/>
    <meta property="og:description" content="SAMSUN (AA) - Samsun'un Çarşamba ve Terme ilçelerinde meydana gelen trafik kazalarında 3 kişi yaralandı.Samsun-Ordu kara yolu Çarşamba ilçesi Dörtyol mevkisinde Burak Orucu idaresindeki 52 ABE 983 plakalı otomobil, Ordu istikametine seyir halinde..."/>
  </head>
  <body>
    <article>
      <h1>Samsun'da iki ayrı trafik kazasında 3 kişi yaralandı</h1>
      <h2>SAMSUN (AA) - Samsun'un Çarşamba ve Terme ilçelerinde meydana gelen trafik kazalarında 3 kişi yaralandı.Samsun-Ordu kara yolu Çarşamba ilçesi Dörtyol mevkisinde Burak Orucu idaresindeki 52 ABE 983 plakalı otomobil, Ordu istikametine seyir halinde...</h2>
      <address>
        <time datetime="2019-11-20T18:24:33+00:00">20 Nov 2019, 18:24</time>
      </address>
      <p><b>SAMSUN</b> (AA) - Samsun'un <b>Çarşamba</b> ve <b>Terme</b> ilçelerinde meydana gelen trafik <b>kaza</b>larında 3 kişi yaralandı.</p>
      <p>Samsun-Ordu kara yolu Çarşamba ilçesi Dörtyol mevkisinde Burak Orucu idaresindeki 52 ABE 983 plakalı otomobil, Ordu istikametine seyir halinde olan Hollanda plakalı minibüse arkadan çarptı.</p>
      <p>Çarpmanın etkisiyle kontrolden çıkan otomobil çöp konteynerine çarparak durdu.</p>
      <p>Kazada, otomobil sürücüsü Orucu ile yanındaki Resul Çöpoğlu yaralandı.</p>
      <p>Kaza nedeniyle kara yolu tek yönlü olarak bir süre ulaşıma kapandı.</p>
      <p>Terme ilçesinde ise otomobilin traktörün römorkuna çarpması sonucu bir kişi yaralandı.</p>
      <p>Muratlı Mahallesi'nden Dağdıralı Mahallesi'ne seyir halinde olan İsa Keskin idaresindeki 55 ACA 603 plakalı otomobil, yol kenarında park halindeki 36 EL 012 plakalı traktörün römorkuna çarptı.</p>
      <p>Kazada, otomobil sürücüsü Keskin, yaralandı.</p>
      <p>Traktörün tekerleği patladığı için yolun kenarına çekildiği ancak çevresine uyarı işareti konulmadığı belirtildi.</p>
      <p><b>Yaralı</b>lar, 112 Acil Servis ekipleri tarafından Çarşamba Devlet Hastanesine kaldırıldı.</p>
    </article>
  </body>
</html>