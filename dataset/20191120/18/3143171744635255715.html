<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/esplode-deposito-a-barcellona-il-cordoglio-per-le-vittime.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T18:57:21+00:00"/>
    <meta property="og:title" content="Esplode deposito a Barcellona. Il Cordoglio per le vittime. VIDEO"/>
    <meta property="og:description" content="Non si sono fatte attendere le prime dichiarazioni di vicinanza e solidarietà, in seguito all’esplosione che ha colpito il deposito di una fabbrica di fuochi pirotecnici di Barcellona Pozzo di Gotto."/>
  </head>
  <body>
    <article>
      <h1>Esplode deposito a Barcellona. Il Cordoglio per le vittime. VIDEO</h1>
      <address><time datetime="2019-11-20T18:57:21+00:00">20 Nov 2019, 18:57</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Non si sono fatte attendere le prime dichiarazioni di vicinanza e solidarietà, in seguito all'esplosione che ha colpito il deposito di una fabbrica di fuochi pirotecnici di Barcellona Pozzo di Gotto.</i>
      </p>
      <p>Una vera e propria tragedia. Così molti hanno definito <a href="https://www.tempostretto.it/news/esplosione-a-barcellona-tre-vittime-accertate.html">quanto avvenuto presso il </a><b><a href="https://www.tempostretto.it/news/esplosione-a-barcellona-tre-vittime-accertate.html">deposito di una fabbrica di fuochi pirotecnici</a></b>, a <b>Barcellona Pozzo di Gotto</b>. Il boato e la conseguente nube di fumo sono stati visibili anche dai comuni limitrofi, destando preoccupazione. Tra le vittime accertate, riporta Ansa, una donna di 71 anni.</p>
      <h3>Il lutto e il cordoglio dal territorio</h3>
      <p>Non si sono fatte attendere le prime dichiarazioni di cordoglio e vicinanza, che esprimono piena solidarietà alle famiglie colpite dalla tragedia.</p>
      <p><i>“</i><i>Il mio cuore piange per le vittime del deposito di giochi d’artificio della ditta Costa di Barcellona Pozzo di Gott</i>o –ha dichiarato Ella Bucalo, di Fratelli d’Italia- <i>Una immane tragedia quella che ha colpito questo pomeriggio la nostra città, una disgrazia purtroppo maturata in un luogo di lavoro. In questo momento dove ogni parola è superflua–ha aggiunto- desidero esprimere vicinanza e tutto il mio cordoglio alle famiglie così duramente colpite</i><i>”.</i></p>
      <p>Dichiarazioni di cordoglio anche dal presidente dell’Assemblea Regionale Siciliana, Gianfranco Miccichè, <b>che ha dichiarato: </b>“<i>Esprimo il mio cordoglio personale alle famiglie delle vittime dell’esplosione avvenuta oggi pomeriggio a Barcellona Pozzo di Gotto. Esplosione in cui hanno perso la vita tre persone che lavoravano nel deposito di fuochi d’artificio. Un altro lavoratore è stato trovato vivo dai vigili del fuoco, mentre un altro risulta ancora disperso. Un ringraziamento ai vigili del fuoco e alle forze dell’ordine che stanno operando sul luogo dell’incidente alla ricerca di eventuali feriti e per ricostruire la dinamica dello scoppio”</i>.</p>
      <p>Su Twitter anche il <b>Ministro del Lavoro e delle Politiche Sociali</b>, Nunzia Catalfo, esprime la propria vicinanza alle famiglie delle vittime parlando di sicurezza sul posto di lavoro.</p>
      <figure>
        <iframe data-src="https://twitter.com/CatalfoNunzia/status/1197216671632637952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Cordoglio anche dal <b>deputato M5s Francesco D’Uva</b>, che esprime la propria vicinanza al comune tirrenico.</p>
      <figure>
        <iframe data-src="https://twitter.com/F_DUva/status/1197221384151285762?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sui propri canali social ufficiali anche il capogruppo all’Ars per Fratelli d’Italia <b>Antonio Catalfamo</b>, barcellonese, ha voluto esprimere la propria vicinanza.</p>
      <p><i>“Preghiamo per le vittime e per i superstiti</i> -dichiara Catalfamo- <i>Una tragedia che mi sconvolge. Speriamo che si riescano a salvare i feriti che mi dicono essere già stati trasportati con l’elisoccorso. Un ringraziamento infine</i> -ha concluso- <i>alle nostre forze dell’ordine e ai vigili del fuoco locali per come e’ stata gestita l’emergenza sul fronte”.</i></p>
      <p>Su Twitter esprime vicinanza l’Assessore regionale alle Autonomie Locali e alla Funzione Pubblica, <b>Bernadette Grasso</b>.</p>
      <figure>
        <iframe data-src="https://twitter.com/bergrasso/status/1197231477861208064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Lutto cittadino per le vittime</h3>
      <p>L’<b>amministrazione comunale</b> di Barcellona Pozzo di Gotto ha espresso la volontà, tramite una nota, di proclamare il <b>lutto cittadino</b> in occasione dei funerali delle vittime.</p>
      <p><i>“Appresa la notizia del terribile incidente che ha colpito l’attività di fuochi d’artificio Costa</i> -si legge nella nota- <i>l’amministrazione comunale tutta si stringe intorno alle famiglie delle persone coinvolte e condivide il dolore di questo momento”</i>.</p>
      <p>Anche dal presidente della regione, <b>Nello Musumeci</b>, messaggi di solidarietà per le vittime della tragedia.</p>
      <figure>
        <iframe data-src="https://twitter.com/Musumeci_Staff/status/1197308931967737856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tempostretto.it/wp-content/uploads/2019/11/esplosione-barcellona-650x350-1.png"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.16-1.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.16-2.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.16.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.17-1.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.17-2.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.17-3.jpeg"/>
        </figure>
        <figure>
          <img src="https://www.tempostretto.it/wp-content/uploads/2019/11/WhatsApp-Image-2019-11-20-at-21.43.17.jpeg"/>
        </figure>
      </slideshow>
      <h4>Articoli correlati</h4>
    </article>
  </body>
</html>