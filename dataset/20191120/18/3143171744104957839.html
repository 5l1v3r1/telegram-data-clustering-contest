<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/video/esplosione-a-barcellona-5-vittime-accertate.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T18:49:38+00:00"/>
    <meta property="og:title" content="Esplosione a Barcellona, sale a 5 il bilancio delle vittime. IL VIDEO"/>
    <meta property="og:description" content="Tre le vittime accertate nell'esplosione della fabbrica di fuochi d'artificio avvenuta oggi pomeriggio a Barcellona Pozzo di Gotto. Estratto vivo un operaio. Ancora disperso un altro"/>
  </head>
  <body>
    <article>
      <h1>Esplosione a Barcellona, sale a 5 il bilancio delle vittime. IL VIDEO</h1>
      <address><time datetime="2019-11-20T18:49:38+00:00">20 Nov 2019, 18:49</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <figure>
        <iframe src="https://www.youtube.com/embed/TE4j86K9ezQ" width="640" height="360" data-service="Youtube" scrolling="no"/>
      </figure>
      <p>
        <i>I Vigili del Fuoco hanno estratto vivo uno dei dispersi, mentre 5 erano senza vita. Prime ipotesi sulle cause dell'esplosione.</i>
      </p>
      <p>Sale a cinque il bilancio delle vittime accertate nell’<b><i>esplosione</i></b> avvenuta nel pomeriggio alla fabbrica di fuochi pirotecnici Costa di Barcellona, in contrada Femminamorta di Barcellona Pozzo di Gotto.</p>
      <p>Una di loro è Venera <b>Mazzeo</b>, la moglie settantunenne del titolare Vito Costa.</p>
      <p>Intorno alle 22i vigili del fuoco hanno estratto dalle macerie il quarto corpo senza vita, mentre un operaio che era stato portato in ospedale ancora vivo, ma in gravi condizioni, è spirato mentre i medici cercavano di stabilizzarlo.</p>
      <p>I primi accertamenti fanno ipotizzare che la causa dell’esplosione è dovuta ad alcuni lavori in corso all’interno dello stabile. Le scintille generate da una saldatrice all’opera potrebbero aver generato l’esplosione, accendendo la polvere e causando l’esplosione.</p>
      <p>All’interno delle case matte, oggi pomeriggio, erano in corso dei lavori di messa in sicurezza e la saldatrice era adoperata su uno dei cancelli.</p>
      <p>Un’altra persona è stata estratta viva dalle macerie. Le sue condizioni sono gravi, il 118 l’ha portata immediatamente in ospedale.</p>
      <p>All’ospedale di Milazzo sono stati ricoverati Antonio <b>Bagnato</b>, uno degli operai, e il 37enne Bartolomeo <b>Costa, </b>figlio di uno dei titolari. Hanno ustioni gravissime in tutte le parti del corpo. Un altro ferito è stato soccorso all’ospedale della cittadina del Longano.</p>
      <p>Sul posto, intorno alla fabbrica, sono ancora a lavoro, insieme ai pompieri, carabinieri, polizia e mezzi dei soccorsi. Le operazioni sembrano dover andare avanti ancora a lungo, perché l’esplosione ha provocato un’onda d’urto che ha danneggiato anche i fabbricati intorno il corpo centrale, e le fiamme stanno divorando gran parte del caseggiato.</p>
      <p>La ditta Costa era molto nota nella zona. Proprio in queste settimane preparava i festeggiamenti per il decimo anniversario dall’apertura della prima rivendita. Organizzava spettacoli pirotecnici per feste pubbliche e private.</p>
      <h3>Articoli correlati</h3>
    </article>
  </body>
</html>