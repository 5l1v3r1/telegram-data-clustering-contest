<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/kronikor/david-mot-goliat-6979022"/>
    <meta property="og:site_name" content="Affärsvärlden"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="David mot Goliat"/>
    <meta property="og:description" content="Här kan du läsa de senaste nyheterna inom Krönikor samt kommentera och dela artiklar du tycker om."/>
  </head>
  <body>
    <article>
      <h1>David mot Goliat</h1>
      <address>
        <time datetime="2019-11-20T18:00:00+00:00">20 Nov 2019, 18:00</time>
      </address>
      <p>Det är lätt att bli ironisk när butikskedjan MQ, pressad av megakrafter som digitalisering och globalisering, lanserar ett second hand-samarbete med Myrorna som del i ett koncept att bryta en kraftigt negativ trend.</p>
      <p>Känslan i Tomas Nilssons reportage om den svenska sällanköpshandel, sidan 14, är dock snarare att bolagen gör vad de kan för att komma ur trenden med butiksnedläggningar, ökande förluster och slaktade aktiekurser – men att de helt enkelt kämpar mot övermäktiga krafter. Nya butikskoncept kan kanske förlänga livet, men med konsumenter som kan ligga i soffan, knappa på mobilen och köpa billigt och bättre från internationella aktörer känns slaget på sikt ändå förlorat.</p>
      <p>Lite av samma David mot Goliat-kamp beskriver intervjun på sidan 22. Även Casten Almqvist, vd för Bonnier Broadcasting med TV4, C More och MTV i portföljen, kämpar med megakrafterna digitalisering och globalisering, här i form av streamingjättar som Netflix, Amazon, Apple TV+, HBO Nordic och Disney. Kanske har Casten Almqvist och C More, med ett lokalt anpassat innehåll, bättre odds än svenska modebutiker. Det är dock onekligen även här lätt att bli ironisk när man ställer Netflix innehållsbudget på 6 miljarder dollar mot Gåsmamman och Ture Sventon.</p>
      <h3>Mer pr till prinsen</h3>
      <p>Prins Andrews icke-pr-regisserade intervju i BBC är ett bevis för att pr-konsulter, trots allt, har ett existensberättigande.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fkronikor%2Fdavid-mot-goliat-6979022&amp;title=David%20mot%20Goliat&amp;description=">Facebook</a>
        </li>
        <li>
          <a href="http://twitter.com/share?text=David%20mot%20Goliat&amp;url=https%3A%2F%2Fwww.affarsvarlden.se%2Fkronikor%2Fdavid-mot-goliat-6979022">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fkronikor%2Fdavid-mot-goliat-6979022&amp;title=David%20mot%20Goliat">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fkronikor%2Fdavid-mot-goliat-6979022&amp;title=David%20mot%20Goliat">Reddit</a>
        </li>
        <li>Mail</li>
      </ul>
    </article>
  </body>
</html>