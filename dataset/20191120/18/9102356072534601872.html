<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/20/unesco-minimu-metiniu-sarase-2-lietuvos-sukaktys/"/>
    <meta property="og:site_name" content="alkas.lt"/>
    <meta property="article:published_time" content="2019-11-20T18:07:00+00:00"/>
    <meta property="og:title" content="UNESCO minimų metinių sąraše 2 Lietuvos sukaktys"/>
    <meta property="og:description" content="Lapkričio 14 d. UNESCO Generalinės konferencijos 40 sesijoje paskelbtos į 2020-2021 m. UNESCO minimų sukakčių sąrašą įtrauktos valstybių narių sukaktys. Tarp šių sukakčių pateko Lietuvos teiktosios: 2020 m. – didžiojo Lietuvos rabino, iškilaus litvakų kultūros atstovo Elijahu Ben Salomono Zalmano (Vilniaus Gaono) (1720-1797) 300-osios gimimo metinės (remiant Baltarusijai, Lenkijai, YIVO žydų tyrimų institutui (JAV) ir Lenkų–žydų tyrimų institutui (JK)); 2021 m. – archeologės, antropologės, archeomitologijos pradininkės Marijos Birutės Alseikaitės-Gimbutienės (1921-1994) 100-osios gimimo metinės (remiant  Latvijai, Vokietijai ir Ramiojo v. universiteto absolventų institutui (JAV)."/>
  </head>
  <body>
    <article>
      <h1>UNESCO minimų metinių sąraše 2 Lietuvos sukaktys</h1>
      <address>
        <time datetime="2019-11-20T18:07:00+00:00">20 Nov 2019, 18:07</time>
      </address>
      <p>Lapkričio 14 d. UNESCO Generalinės konferencijos 40 sesijoje paskelbtos į 2020-2021 m. UNESCO minimų sukakčių sąrašą įtrauktos valstybių narių sukaktys. Tarp šių sukakčių pateko Lietuvos teiktosios: 2020 m. – didžiojo Lietuvos rabino, iškilaus litvakų kultūros atstovo <b>Elijahu Ben Salomono Zalmano (Vilniaus Gaono) </b>(1720-1797) 300-osios gimimo metinės (remiant Baltarusijai, Lenkijai, YIVO žydų tyrimų institutui (JAV) ir Lenkų–žydų tyrimų institutui (JK)); 2021 m. – archeologės, antropologės, archeomitologijos pradininkės <b>Marijos Birutės Alseikaitės-Gimbutienės</b> (1921-1994) 100-osios gimimo metinės (remiant  Latvijai, Vokietijai ir Ramiojo v. universiteto absolventų institutui (JAV).</p>
      <p>Lietuva taip pat parėmė kitų valstybių teiktas ir įtrauktas į UNESCO minimų datų sąrašą sukaktis: dailininko, grafiko ir pedagogo Ferdinando Ruščico 150-ąsias gimimo metines (1870-1936) (bendras Baltarusijos ir Lenkijos teikimas, remiant Lietuvai ir Rusijos Federacijai), 100-ąsias Karolio Voitylos, Popiežiaus Jono Paulio II (1920-2005), gimimo metines (Lenkijos teikimas, remiant Lietuvai ir Vengrijai), 100-ąsias Baltarusijos valstybinio universiteto įsteigimo metinės (Baltarusijos teikimas, remiant Lenkijai, Lietuvai, Latvijai ir Rusijos Federacijai).</p>
      <p>2020-2021 m. UNESCO minimų sukakčių sąraše  iš viso 59 įvairių pasaulio valstybių teiktos kultūrai, švietimui ir mokslui nusipelniusių veikėjų, reikšmingų įvykių sukaktys, tarp jų: 500-osios F.Magelano sąsiaurio atradimo metinės (2020), 350-osios Jano Amoso Komenskio (Iohannes Amos Comenius) mirties metinės (2020), 250-osios Liudviko van Bethoveno gimimo metinės (2020), 700-osios Dantės Alighieri mirties metinės (2021), 200-osios Fiodoro Dostojevskio ir Nikolajaus Nekrasovo gimimo metinės (2021), 150-osios Ivano Bunino gimimo metinės (2020) ir kt.</p>
      <p>Visos suinteresuotos institucijos kviečiamos įsitraukti į minėjimo renginių iniciatyvas, atsižvelgiant į ryškų UNESCO minimų asmenybių indėlį į viso pasaulio kultūros, švietimo ir mokslo raidą.</p>
      <related>
        <h4>Susiję straipsniai:</h4>
        <a href="http://alkas.lt/2013/11/13/m-k-oginskio-250-osios-ir-k-donelaicio-300-osios-gimimo-metines-itrauktos-i-unesco-sukakciu-sarasa/"/>
        <a href="http://alkas.lt/2013/11/30/unesco-programos-pasaulio-atmintis-nacionalini-registra-papilde-septyni-dokumentinio-paveldo-objektai/"/>
      </related>
    </article>
  </body>
</html>