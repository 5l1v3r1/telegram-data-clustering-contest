<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574645/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T18:53:06+00:00"/>
    <meta property="og:title" content="נתניהו לגנץ: &quot;נכשלת. בוא ניפגש עכשיו ללא תנאים מוקדמים&quot;"/>
    <meta property="og:description" content="ראש הממשלה בנימין נתניהו מגיב לכישלונו של ח&quot;כ בני גנץ להרכיב ממשלה ואומר, &quot;נכשלת בהקמת הממשלה לא בגלל הדברים המופרכים שאמרת עליי. אתה רצית לתת לחרדים הכל. והסכמת להקמת ממשלה עם החכי&quot;ם הערבים. בא ניפגש עכשיו ונקים ממשלת אחדות&quot;"/>
  </head>
  <body>
    <article>
      <h1>נתניהו לגנץ: "נכשלת. בוא ניפגש עכשיו ללא תנאים מוקדמים"</h1>
      <address><time datetime="2019-11-20T18:53:06+00:00">20 Nov 2019, 18:53</time> by <a rel="author">איתי גדסי</a></address>
      <p>
        <b>ראש הממשלה בנימין נתניהו מגיב לכישלונו של ח"כ בני גנץ להרכיב ממשלה ואומר, "נכשלת בהקמת הממשלה לא בגלל הדברים המופרכים שאמרת עליי. אתה רצית לתת לחרדים הכל. והסכמת להקמת ממשלה עם החכי"ם הערבים. בא ניפגש עכשיו ונקים ממשלת אחדות"</b>
      </p>
      <figure>
        <video src="http://media.93fm.co.il/new/m/akplayer/6cc90dfec05ccc7b19bcecb4e9787f27.mp4"/>
      </figure>
      <p>ראש הממשלה בנימין נתניהו מגיב להכרזתו של ח"כ בני גנץ על החזרת המנדט לנשיא המדינה. נתניהו קרא לגנץ לבוא ולהיפגש איתו כבר הערב (רביעי) ללא תנאים מוקדמים ולראות איך מקימים ממשלת אחדות "אנחנו מתמודדים עם איראן בגזרות שונות חייבים ממשלת אחדות לפיוס בעם" אמר נתניהו.</p>
      <p>בדבריו תקף נתניהו את האשמות שהטיח גנץ בהודעתו על הכרז המנדט: "השר דרעי חשף, שאתם פניתם למפלגות החרדיות וניסיתם לשדל אותם בכל, כדי שיצטרפו אליכם לממשלה. היית מוכן להקים ממשלת מיעוט עם תומכי טרור. בא לא נספר סיפורים. ישראל זקוקה לממשלת אחדות".</p>
      <p>בדבריו הערב אמר בני גנץ לאחר החזרת המנדט: "הייתי נכון לפשרות מרחיקות לכת כדי לכונן ממשלה יציבה ומאחדת. לו הייתם יודעים את עומק הנכונות ייתכן וחלקכם אף היה כועס עלי אבל טובת ישראל לפני הכל. מעל כל שיקול אחר".</p>
      <p>גנץ פנה לראה"מ: "גם היום אני פונה שוב לנתניהו: ישראל חשובה וחזקה ממך. בחירת אזרחי ישראל חשובה וחזקה מכל בלוק ומכל גדר הפרדה פוליטית. קמפיין השנאה שאתה מלבה כבר גרם לאסון כבד בעבר, והניסיון לשסות איש באחיו לא יצליח לך. לא נאפשר לך להצית מלחמת אחים. נתניהו, גם לסבלנות שלנו מול זריעת השנאה יש גבול".</p>
      <related>
        <a href="http://www.93fm.co.il/radio/574798/"/>
        <a href="http://www.93fm.co.il/radio/574793/"/>
        <a href="http://www.93fm.co.il/radio/574791/"/>
      </related>
    </article>
  </body>
</html>