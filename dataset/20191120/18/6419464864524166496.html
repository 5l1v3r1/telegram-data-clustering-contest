<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/star-stin-koryfi-i-mara-zacharea/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T18:45:41+00:00"/>
    <meta property="og:title" content="Star: Στην κορυφή η Μάρα Ζαχαρέα"/>
    <meta property="og:description" content="Ξεκάθαρο νικητή είχε η μάχη που έδωσαν τα κεντρικά δελτία ειδήσεων για την πρώτη θέση στην τηλεθέαση την Τρίτη 19 Νοεμβρίου. Το δελτίο του Star με τη Μάρα Ζ"/>
  </head>
  <body>
    <article>
      <h1>Star: Στην κορυφή η Μάρα Ζαχαρέα</h1>
      <address>
        <time datetime="2019-11-20T18:45:41+00:00">20 Nov 2019, 18:45</time>
      </address>
      <p>Ξεκάθαρο νικητή είχε η μάχη που έδωσαν τα <a href="https://neaselida.gr/tag/deltia-eidiseon/"><b>κεντρικά δελτία ειδήσεων</b></a> για την πρώτη θέση στην <b>τηλεθέαση</b> την<b> Τρίτη 19 Νοεμβρίου</b>.</p>
      <p>Το<b> δελτίο του <a href="https://neaselida.gr/tag/star-channel/">Star</a></b> με τη <a href="https://neaselida.gr/tag/mara-zacharea/"><b>Μάρα Ζαχαρέα</b> </a>ήταν αυτό που πήρε την πρωτιά στο <b>δυναμικό κοινό</b>.</p>
      <figure>
        <img src="https://neaselida.gr/nsmedia/uploads/2019/11/zaxarea-1.jpg"/>
      </figure>
      <p>Συγκεκριμένα, έκανε μέσο όρο τηλεθέασης <b>19%</b>, αφήνοντας αρκετά πίσω τα υπόλοιπα κεντρικά δελτία ειδήσεων.</p>
      <p>Στη δεύτερη θέση, το<b> δελτίο του Alpha</b> με τον <b>Αντώνη Σρόιτερ</b> που έκανε <b>15,9%</b>.</p>
      <p>Στην τρίτη θέση, το<b> δελτίο του ΑΝΤ1</b> με τον <b>Νίκο Χατζηνικολάου</b> που έκανε <b>13,2%</b>.</p>
      <p>Λίγο κάτω από<b> 10%</b> έκαναν το δελτίο του <b>ΣΚΑΪ</b> με τη <b>Σία Κοσιώνη</b> (<b>9,9%</b>) και το δελτίο του <b>Open</b> (<b>9,7%</b>) με τη <b>Νίκη Λυμπεράκη</b>, στο οποίο ήταν καλεσμένος <b>ο πρόεδρος του ΣΥΡΙΖΑ</b>, <b>Αλέξης Τσίπρας</b>.</p>
      <p>Μονοψήφιο νούμερο τηλεθέασης έκανε το<b> δελτίο της ΕΡΤ1</b> με την <b>Αντριάνα Παρασκευοπούλου</b> (μόλις<b> 1,7%</b>).</p>
      <h3>Η τηλεθέαση στα κεντρικά δελτία ειδήσεων την Τρίτη 19/11</h3>
      <p>1) Star 19%</p>
      <p>2) Alpha 15,9%</p>
      <p>3) ANT1 13,2%</p>
      <p>4) ΣΚΑΪ 9,9%</p>
      <p>5) Open 9,7%</p>
      <p>6) ΕΡΤ1 1,7%</p>
      <p>Μη καθαρά ποσοστά τηλεθέασης<br/>Πηγή: Nielsen Media Research</p>
      <figure>
        <img src="https://neaselida.gr/nsmedia/uploads/2019/11/tsipras-8.jpg"/>
      </figure>
      <h3>Open: Τα νούμερα τηλεθέασης που έφερε ο Τσίπρας στο κανάλι</h3>
      <p>Στο κεντρικό δελτίο ειδήσεων του <a href="https://neaselida.gr/tag/open-tv/"><b>Open</b></a> την Τρίτη 19 Νοεμβρίου βρέθηκε καλεσμένος ο πρόεδρος του ΣΥΡΙΖΑ <a href="https://neaselida.gr/tag/alexis-tsipras/"><b>Αλέξης Τσίπρας</b></a>.</p>
      <p>Ο κ. <b>Τσίπρας</b> δέχτηκε απαντήσεις από την παρουσιάστρια του δελτίου, <b>Νίκη Λυμπεράκη</b>, σχετικά με την πολιτική επικαιρότητα, από τις 19:50 περίπου και μετά, την κανονική ώρα λήξης του κεντρικού δελτίου.</p>
      <p>Σύμφωνα με τα επίσημα στοιχεία της <b>Nielsen</b>, πριν ξεκινήσει η συνέντευξη, το <b>Open</b> είχε στο λεγόμενο δυναμικό κοινό ποσοστό τηλεθέασης <b>12,1%</b> και στο σύνολο <b>10,5%</b>. Με το που ξεκίνησε η συνέντευξη και από τις 19:50 έως τις 21:00, το ποσοστό διαμορφώθηκε στο δυναμικό κοινό στο 8,8% και στο γενικό σύνολο <b>9,9%</b>.</p>
      <p>
        <b>One: Έκπληξη με γνωστό δημοσιογράφο στο κανάλι</b>
      </p>
      <p>Το<a href="https://neaselida.gr/tag/kanali/"> κανάλι</a> <a href="https://neaselida.gr/tag/one-channel/">One</a> του <a href="https://neaselida.gr/tag/vangelis-marinakis/">Βαγγέλη Μαρινάκη</a> προσπαθεί να στελεχωθεί με κορυφαία ονόματα του δημοσιογραφικού χώρου, ώστε <b>όταν και αν εκπέμψει,</b> να είναι <b>έτοιμο για την κορυφή.</b></p>
      <h3>Φουρλής για One και… Mega</h3>
      <figure>
        <img src="https://neaselida.gr/nsmedia/uploads/2019/11/fourlis.png"/>
      </figure>
      <p>Σύμφωνα με πληροφορίες το <a href="https://neaselida.gr/tag/one-channel/">One</a> έχει συζητήσει με τον <a href="https://neaselida.gr/tag/dimosiografos/">δημοσιογράφο</a> <a href="https://neaselida.gr/tag/antonis-foyrlis/">Αντώνη Φουρλή</a>, για το ενδεχόμενο να συνεργαστούν. Ο έμπειρος <a href="https://neaselida.gr/tag/dimosiografos/">δημοσιογράφος</a> θα είναι ένα σημαντικό «όπλο» στη φαρέτρα του <a href="https://neaselida.gr/tag/kanali/">καναλιού</a>, καθώς έχει <b>γράψει… χρόνια</b> στο τηλεοπτικό κοντέρ.</p>
      <p>Όμως μετά την απόκτηση του σήματος και της ταινιοθήκης του <a href="https://neaselida.gr/tag/mega-channel/">Mega</a> από την <a href="https://neaselida.gr/tag/alter-ego/">Alter Ego</a> του <a href="https://neaselida.gr/tag/vangelis-marinakis/">Βαγγέλη Μαρινάκη,</a> ο <a href="https://neaselida.gr/tag/antonis-foyrlis/">Αντώνης Φουρλής</a> είναι στόχος και του <a href="https://neaselida.gr/tag/mega-channel/">«Μεγάλου Καναλιού</a>» καθώς από εκεί έγινε γνωστός. Όλα είναι ανοικτά να συμβούν και θα έχουν ξεκαθαρίσει μέσα στις επόμενες εβδομάδες.</p>
      <related>
        <a href="https://neaselida.gr/h-alli-selida/mega-metr-ton-epitychion-sto-kanali-toy-vaggeli-marinaki/"/>
        <a href="https://neaselida.gr/h-alli-selida/open-epistrofi-fotia-pasignostoy-paroysiasti-sto-kanali-savvidi/"/>
      </related>
      <h3>One – Mega: «Βόμβα» με εκπομπή «Στην υγειά μας» στο κανάλι Μαρινάκη</h3>
      <figure>
        <img src="https://neaselida.gr/nsmedia/uploads/2019/10/one.jpg"/>
      </figure>
      <p>Σε λίγες μέρες θα γνωρίζουμε και επίσημα αν το <a href="https://neaselida.gr/tag/kanali/">κανάλι</a> του <a href="https://neaselida.gr/tag/vangelis-marinakis/">Βαγγέλη Μαρινάκη</a> θα λέγεται <a href="https://neaselida.gr/tag/mega/">Mega</a> ή θα παραμείνει σαν <a href="https://neaselida.gr/tag/one-channel/">One Channel</a>.</p>
      <h3>Αντώνης Ρέμος: Επιστροφή – έκπληξη στην τηλεόραση</h3>
      <figure>
        <img src="https://neaselida.gr/nsmedia/uploads/2018/07/REMOS.jpg"/>
      </figure>
      <p><b>Όταν οι δημοσιογράφοι</b> συνάντησαν τον <a href="https://neaselida.gr/tag/antonis-remos/">Αντώνη Ρέμο</a> την Κυριακή, στην επίδειξη μόδας της γυναίκας του Υβόννης Μπόσνιακ και τον ρώτησαν αν ετοιμάζει κάτι στην τηλεόραση απάντησε «Όλα στην ώρα τους». Ποιο ήταν το μυστήριο που έκρυβε ο τραγουδιστής;</p>
      <p><b>Σύμφωνα</b> με πληροφορίες της <b>«Νέας Σελίδας»,</b> ο<a href="https://neaselida.gr/tag/antonis-remos/"> Αντώνης Ρέμος</a> έχει δεχτεί πρόταση από το κανάλι του <a href="https://neaselida.gr/tag/vangelis-marinakis/"><b>Βαγγέλη Μαρινάκη</b></a>, προκειμένου να μεταφέρει στο Mega τη μουσική εκπομπή που θα παρουσίαζε στον <b>Alpha</b>. Θυμίζουμε ότι ο τραγουδιστής είχε συμφωνήσει πέρσι με τον <a href="https://neaselida.gr/tag/alpha-tv/">Alpha</a> να <b>αναλάβει μία<a href="https://neaselida.gr/tag/ekpobi/"> εκπομπή</a> που θα θύμιζε</b> το <b>«<a href="https://neaselida.gr/tag/stin-ygia-mas-re-pedia/">Στην υγειά μας ρε παιδιά»</a></b> του <a href="https://neaselida.gr/tag/spyros-papadopoulos/">Σπύρου Παπαδόπουλου</a> και το <b>«Καλλιτεχνικό καφενείο»</b> που βλέπαμε τη δεκαετία του 80 στην κρατική τηλεόραση.</p>
      <p><b>Η ιδέα αυτή αρέσει πολύ</b> στον <a href="https://neaselida.gr/tag/vangelis-marinakis/">Βαγγέλη Μαρινάκη</a>, που είναι <b>προσωπικός φίλος</b> του τραγουδιστή και έτσι δεν αποκλείεται να δούμε τον<a href="https://neaselida.gr/tag/antonis-remos/"> Ρέμο</a> για πρώτη φορά σε ρόλο παρουσιαστή στο <a href="https://neaselida.gr/tag/mega/">Mega.</a></p>
      <p>Είδηση φωτιά για το <a href="https://neaselida.gr/tag/kanali/">κανάλι</a> One ή… <a href="https://neaselida.gr/tag/mega-channel/">Mega</a> του<a href="https://neaselida.gr/tag/vangelis-marinakis/"> Βαγγέλη Μαρινάκη</a> καθώς πασίγνωστος <a href="https://neaselida.gr/tag/paroysiastis/">παρουσιαστής</a> δέχτηκε κρούση.</p>
      <related>
        <a href="https://neaselida.gr/h-alli-selida/one-mega-ochi-apo-4-gnostoys-dimosiografoys-sto-kanali/"/>
        <a href="https://neaselida.gr/h-alli-selida/mega-chtypima-me-pasignosti-dimosiografo-gia-to-kanali-marinaki/"/>
      </related>
    </article>
  </body>
</html>