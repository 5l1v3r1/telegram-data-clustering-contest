<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/omonoia/omonoia-apothewnei-kakoylli"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T18:32:00+00:00"/>
    <meta property="og:title" content="Ομόνοια: Αποθεώνει Κακουλλή"/>
    <meta property="og:description" content="Η Ομόνοια με ανακοίνωση της αποθεώνει τον νεαρό ποδοσφαιριστή της Ανδρόνικο Κακουλλή για το γκολ που πέτυχε με την Εθνική Κύπρου U19:"/>
  </head>
  <body>
    <article>
      <h1>Ομόνοια: Αποθεώνει Κακουλλή</h1>
      <h2>«Στάζουν μέλι» για το νεαρό άσο</h2>
      <address>
        <time datetime="2019-11-20T18:32:00+00:00">20 Nov 2019, 18:32</time>
      </address>
      <p>
        <b>Η Ομόνοια με ανακοίνωση της αποθεώνει τον νεαρό ποδοσφαιριστή της Ανδρόνικο Κακουλλή για το γκολ που πέτυχε με την Εθνική Κύπρου U19:</b>
      </p>
      <p>Την πολύ καλή αγωνιστική κατάσταση στην οποία βρίσκεται επιβεβαίωσε χθες ο Ανδρόνικος Κακουλλής. Αγωνίστηκε στο αρχικό σχήμα της εθνικής Κύπρου U19 απέναντι στη Μάλτα και σημείωσε το δεύτερο γκολ στη νίκη με 2-0. Αυτό ήταν το τρίτο διαδοχικό 90λεπτό για τον διεθνή επιθετικό της ομάδας μας, ο οποίος αγωνίστηκε και στα παιχνίδια απέναντι στη Σλοβακία και την Ιταλία.</p>
      <p>Ο Ανδρόνικος αποτελεί εδώ και καιρό βασικό στέλεχος της εθνικής U19, εξαργυρωνοντας την πολύ καλή παρουσία του στην ΟΜΟΝΟΙΑ. Στην περσινή σεζόν αναδείχθηκε πρώτος σκόρερ στο πρωτάθλημα U19 (σκόραρε 20 φορές στο πρωτάθλημα και 2 στο κύπελλο), συμμετείχε στις προπονήσεις της πρώτης ομάδας και προς το τέλος της χρονιάς πραγματοποίησε το ντεμπούτο του.</p>
      <p>Με τη σκληρή δουλειά και την αφοσίωση που επιδεικνύει, έχει κερδίσει την εμπιστοσύνη του κ. Χένινγκ Μπεργκ, ο οποίος στα τελευταία παιχνίδια του δίνει όλο και περισσότερο χρόνο συμμετοχής. Ο Ανδρόνικος δεν είναι πλέον «ο μικρός από την Ακαδημία», αλλά ένας σημαντικός ποδοσφαιριστής ενόψει της δύσκολης συνέχειας.</p>
    </article>
  </body>
</html>