<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/hrimatistirio/125694/hrimatistirio-epese-alla-kratise-tis-890-monades"/>
    <meta property="og:site_name" content="Insider"/>
    <meta property="article:published_time" content="2019-11-20T18:04:00+00:00"/>
    <meta property="og:title" content="Χρηματιστήριο: Έπεσε αλλά «κράτησε» τις 890 μονάδες"/>
    <meta property="og:description" content="Η αγορά έκλεισε μακριά από τις 900 μονάδες, αλλά οριακά πάνω από τις 890 μονάδες. Γιατί δεν πείστηκαν από την έκθεση της Κομισιόν οι επενδυτές."/>
  </head>
  <body>
    <article>
      <h1>Χρηματιστήριο: Έπεσε αλλά «κράτησε» τις 890 μονάδες</h1>
      <h2>Η αγορά έκλεισε μακριά από τις 900 μονάδες, αλλά οριακά πάνω από τις 890 μονάδες. Γιατί δεν πείστηκαν από την έκθεση της Κομισιόν οι επενδυτές.</h2>
      <address>
        <time datetime="2019-11-20T18:04:00+00:00">20 Nov 2019, 18:04</time>
      </address>
      <p><b>Ήπια πτωτικά έκλεισε το Χρηματιστήριο Αθηνών</b>, στη συνεδρίαση της Τετάρτης<b>, με την αγορά να κλείνει μακριά από τις 900 μονάδες, αλλά οριακά πάνω από τις 890 μονάδες.</b></p>
      <p>Οι επενδυτές δεν φάνηκε να ενθουσιάζονται με<a href="https://www.insider.gr/eidiseis/oikonomia/125659/prasino-fos-apo-tin-komision-sto-proshedio-toy-proypologismoy-toy-2020"> τη θετική έκθεση της Κομισιόν</a> για τις προοπτικές της ελληνικής οικονομίας κι έτσι <b>ο Γενικός Δείκτης έκλεισε στις 890,37 μονάδες, σημειώνοντας ήπια πτώση 0,34%. </b>Ενδοσυνεδριακά κατέγραψε κατώτερη τιμή στις 886,87 μονάδες (-0,73%) και υψηλότερη τιμή στις 894,70 μονάδες (+0,15%). Η αξία των συναλλαγών ανήλθε στα 75,026 εκατ. ευρώ, ενώ διακινήθηκαν 20.326.106 μετοχές.</p>
      <h3>Η εικόνα στο ταμπλό</h3>
      <p><b>Στο επίκεντρο των ρευστοποιήσεων βρέθηκαν οι τραπεζικές μετοχές</b>, ενώ στήριγμα στην αγορά έδωσαν οι μετοχές του ΟΤΕ, του ΟΠΑΠ και της Lamda Development.</p>
      <p>Ο δείκτης υψηλής κεφαλαιοποίησης σημείωσε πτώση σε ποσοστό 0,66%, ενώ ο δείκτης της μεσαίας κεφαλαιοποίησης ενισχύθηκε σε ποσοστό 0,43%.</p>
      <p>Από τις μετοχές της υψηλής κεφαλαιοποίησης, τη μεγαλύτερη άνοδο κατέγραψαν οι μετοχές του ΟΤΕ (+3,11%), της Τέρνα Ενεργειακή(+1,63%), της Lamda Development(+1,54%), της Σαράντης (+0,95%) και του ΟΠΑΠ (+0,87%). Αντιθέτως, τη μεγαλύτερη πτώση σημείωσαν οι μετοχές της Alpha Bank(-2,94%), της Fourlis(-2,72%), της Εθνικής (-2,24%), της Πειραιώς (-2,08%) και της Eurobank(-2,03%).</p>
      <p>Από τους επιμέρους δείκτες, τη μεγαλύτερη άνοδο σημείωσαν οι δείκτες των Τηλεπικοινωνιών (+3,11%) και της Ακίνητης Περιουσίας (+1,44%) , ενώ τις μεγαλύτερες απώλειες σημείωσαν οι δείκτες του Εμπορίου(-5,50%) και των Τραπεζών (-2,38%).</p>
      <p>Τον μεγαλύτερο όγκο συναλλαγών παρουσίασαν η Eurobank και η Alpha Bank διακινώντας 4.833.639 και 3.442.178 μετοχές, αντιστοίχως, ενώ τη μεγαλύτερη αξία συναλλαγών σημείωσαν ο ΟΤΕ με 26,602 εκατ. ευρώ και ο ΟΠΑΠ με 8,321 εκατ. ευρώ.</p>
      <p>Ανοδικά κινήθηκαν 46 μετοχές, 62 πτωτικά και 30 παρέμειναν σταθερές. Τη μεγαλύτερη άνοδο σημείωσαν οι μετοχές: Πετρόπουλος +8,15% και Ακρίτας+5,49%, ενώ τη μεγαλύτερη πτώση κατέγραψαν οι μετοχές: ΑΝΕΚ-8,55% και Paperpack-5,61%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/hrimatistirio/125589/distazei-gia-tis-900-monades-hrimatistirio"/>
        <a href="https://www.insider.gr/agores/hrimatistirio/125574/nea-apopeira-gia-tis-900-monades-sto-hrimatistirio"/>
        <a href="https://www.insider.gr/agores/hrimatistirio/125533/makria-apo-tis-900-monades-ekleise-hrimatistirio"/>
      </related>
    </article>
  </body>
</html>