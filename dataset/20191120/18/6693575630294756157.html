<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/beroemd-2/1267513/bridget-andre-en-ik-konden-niet-genieten-door-mediastorm.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-20T18:05:25+00:00"/>
    <meta property="og:title" content="Bridget: ‘André en ik konden niet genieten door mediastorm’"/>
    <meta property="og:description" content="Bridget Maasland houdt alle liefhebbers van de ontwikkeling van haar relatie met Andre jr goed op de hoogte. Ze praat er honderduit over tegen..."/>
  </head>
  <body>
    <article>
      <h1>Bridget: ‘André en ik konden niet genieten door mediastorm’</h1>
      <address><time datetime="2019-11-20T18:05:25+00:00">20 Nov 2019, 18:05</time> by <a rel="author" href="https://www.welingelichtekringen.nl/author/gerard-driehuis" target="_blank">Gerard Driehuis</a></address>
      <p>Bridget Maasland houdt alle liefhebbers van de ontwikkeling van haar relatie met Andre jr goed op de hoogte. Ze praat er honderduit over tegen RTL Boulevard, waar ze tenslotte voor werkt. Ze klaagt een beetje over alle aandacht, maar dat doet ze tegen RTL Boulevard, dus die ergernis zit vermoedelijk niet diep.</p>
      <p>“Het was wel een storm in een glas water”, aldus Bridget. “Ik heb sowieso alle mensen op social media die anoniem vanachter hun computer en eigenlijk zelf een heel saai leven hebben of misschien zelfs een tikje jaloers zijn en dan maar al hun gal spuien, heb ik allemaal niet gelezen (…) Aan de andere kant kreeg ik een stortvloed van lieve, mooie berichten van collega’s, van vrienden of onbekenden die zo liefdevol waren (…) Dat is eigenlijk wat ik me het meest heb aangetrokken: hetgeen wat positief was. Want het is ook positief, he. Ik ben verliefd, André is verliefd. En we kunnen helemaal niet genieten van het feit dat we elkaar nu een beetje aan het ontdekken zijn, omdat het wordt overschaduwd.” Maar dat “ontdekken” lukt wel, verzekert ze.</p>
      <p>Gelukkig maar.</p>
      <p>“Ik was er echt van overtuigd dat we het op een nette manier deden. Ik geloof heel erg in eerlijkheid, dat er geen gesloten deuren of geheimen achterblijven. Ik dacht: laten we er gewoon eerlijk over zijn. Er werd ook gedaan alsof we getrouwd waren. We zijn niet stiekem getrouwd ondertussen. We zijn gewoon aan het daten en aan het kijken of er meer in zit. Maar ja, we vinden elkaar heel erg leuk.”</p>
      <p><b>Bron(nen):   </b><a href="https://www.rtlboulevard.nl/entertainment/showbizz/artikel/4928726/bridget-andre-en-ik-konden-niet-genieten-door-mediastorm">RTL Boulevard</a>      </p>
    </article>
  </body>
</html>