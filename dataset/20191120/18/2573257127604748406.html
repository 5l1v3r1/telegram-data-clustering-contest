<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/samsung-w20-5g-la-nuova-versione-del-galaxy-fold-e-ufficiale-in-cina-627456"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T18:30:53+00:00"/>
    <meta property="og:title" content="Samsung W20 5G: la nuova versione del Galaxy Fold è ufficiale in Cina"/>
    <meta property="og:description" content="Il nuovo Samsung W20 5G è appena approdato per il mercato cinese. Si tratta di una nuova versione dello smartphone pieghevole Galaxy Fold."/>
  </head>
  <body>
    <article>
      <h1>Samsung W20 5G: la nuova versione del Galaxy Fold è ufficiale in Cina</h1>
      <h2>Il nuovo Samsung W20 5G è appena approdato per il mercato cinese. Si tratta di una nuova versione dello smartphone pieghevole Galaxy Fold.</h2>
      <address><time datetime="2019-11-20T18:30:53+00:00">20 Nov 2019, 18:30</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-W20-5G-ufficiale.jpg"/>
      </figure>
      <p>Il colosso <b>Samsung</b> ha da poco portato ufficialmente in Cina una nuova versione dell’attuale smartphone pieghevole <b>Galaxy Fold</b>. Stiamo parlando del nuovo <b>Samsung W20 5G</b>, un dispositivo quasi identico alla versione originale ma con qualche piccolo cambiamento tecnico.</p>
      <h3>Samsung W20 5G: ecco le differenze con il Samsung Galaxy Fold</h3>
      <p>Era da tempo che circolavano online<a href="https://www.tecnoandroid.it/2019/11/18/meizu-17-i-primi-renders-ci-svelano-un-piccolo-foro-nel-display-626256"> alcuni rumors</a> riguardanti l’arrivo di una nuova versione del primo smartphone pieghevole dell’azienda sudcoreana, e ora eccolo qui in veste ufficiale per il mercato cinese. Come è possibile notare anche dalle immagini, dal punto di vista estetico non cambia praticamente nulla, se non la colorazione. Sulla nuova versione è infatti presente una <b>colorazione mista tra il bianco e il nero</b>.</p>
      <p>Non cambiano nemmeno i display presenti sul device. Nella parte interna del <b>Samsung W20 5G</b> troviamo anche qui un <b>Infinity Flex Display Dynamic AMOLED</b> con una diagonale da 7.3 pollici in risoluzione 2152×1536 pixel. Nella parte esterna, poi, è presente il secondo display SuperAMOLED in 21:9 con una diagonale da 4.6 pollici e in risoluzione HD+.</p>
      <p>Sempre presenti, inoltre,<b> 12 GB</b> di memoria <b>RAM</b>, 512 GB di storage interno e tutta la connettività necessaria. Anche il comparto fotografico, poi, non ha subito cambiamenti. Tripla camera posteriore da 12+12+16 megapixel e dual camera frontale da 10+8 megapixel.</p>
      <p>Uniche differenze sostanziali rispetto al Galaxy Fold sono il processore e la batteria. Il nuovo <b>Samsung W20 5G</b>, infatti, è alimentato dal potente processore <b>Snapdragon 855 Plus</b> di Qualcomm. La batteria, invece, risulta leggermente più piccola rispetto alla versione standard. Qui, infatti, è presente una <b>batteria da 4235 mAh</b>.</p>
      <h3>Prezzi e disponibilità</h3>
      <p><b>Samsung W20 5G</b> verrà distribuito per il mercato cinese a partire dal mese di dicembre. I prezzi non sono ancora stati resi noti, ma non dovrebbero discostarsi molto da quelli del Galaxy Fold.</p>
    </article>
  </body>
</html>