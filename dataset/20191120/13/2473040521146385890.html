<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Real-Estate/247025/everseen-a-inchiriat-1-250-mp-in-cladirea-ubc-1-din-iulius-town-timisoara.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T13:12:01+00:00"/>
    <meta property="og:title" content="Everseen, companie specializata in inteligenta artificiala, a inchiriat 1.250 mp in cladirea UBC 1 din Iulius Town Timisoara"/>
    <meta property="og:description" content="Everseen, companie specializata in inteligenta artificiala, a inchiriat 1.250 mp in cladirea de spatii de birouri clasa A United Business Center 1 (UBC 1) din Iulius Town Timisoara pentru singurul sau sediu din Romania."/>
  </head>
  <body>
    <article>
      <h1>Everseen, companie specializata in inteligenta artificiala, a inchiriat 1.250 mp in cladirea UBC 1 din Iulius Town Timisoara</h1>
      <address><time datetime="2019-11-20T13:12:01+00:00">20 Nov 2019, 13:12</time> by <a rel="author">Marius Alexandru Stanciu</a></address>
      <p>
        <b>Everseen, companie specializata in inteligenta artificiala, a inchiriat 1.250 mp in cladirea de spatii de birouri clasa A United Business Center 1 (UBC 1) din Iulius Town Timisoara pentru singurul sau sediu din Romania.</b>
      </p>
      <p>Noul birou al companiei este primul din Romania si din aceasta zona a Europei, caruia i s-a alaturat cel din Belgrad. Spatiul din Timisoara va permite sustinerea grupului la nivel mondial, aici fiind sediul principal al firmei, de unde va fi coordonata intreaga activitate de cercetare din celelalte trei mari orase in care compania este prezenta: New York, Belgrad si Cork.</p>
      <figure>
        <img src="https://img.wall-street.ro/image_thumbs/thumbs/39d/39d31b4505de9bc00be66573928332ba-822x0-00-65.jpg?v=1574255184"/>
      </figure>
      <p>"Unul dintre criteriile care au stat la baza alegerii viitorului sediu a fost de a avea toti cei peste 100 de angajati pe acelasi etaj. Un alt aspect important a fost accesul facil la servicii, precum: banci, sala de fitness, restaurante, posta s.a.m.d.", a declarat Alan O'Herlihy, CEO al Everseen.</p>
      <p>Echipa din Timisoara numara peste 100 de angajati si dezvolta tehnologii pentru optimizarea activitatii din domeniul retail, care urmeaza sa fie lansate si pe piata romaneasca.</p>
      <p>
        <a href="https://www.wall-street.ro/articol/Real-Estate/246647/genesis-property-extinde-contractul-de-inchiriere-cu-accenture-in-west-gate.html">Citeste si:<br/>Genesis extinde cu 4.800 mp contractul Accenture in West Gate</a>
      </p>
      <figure>
        <img src="https://img.wall-street.ro/image_thumbs/thumbs/2b0/2b0d32f3f0a47a569aa2e75d7b19c753-400x250-00-65.jpg?v=1573465742"/>
      </figure>
      <figure>
        <img src="https://img.wall-street.ro/image_thumbs/thumbs/e5f/e5fff36507454234540ebba7686a29fa-822x0-00-65.jpg?v=1574255289"/>
      </figure>
      <p>"In urma cu sase ani, am inaugurat primul nostru laborator de dezvoltare, intr-o casa convertita din orasul Timisoara", a mai declarat Alan O'Herlihy. Everseen este o companie infiintata in 2008, originar din Irlanda, si este specializata in dezvoltarea de software pentru reducerea pierderilor la punctele de vanzare in industria de retail.</p>
      <p>Iulius Town, dezvoltat de companiile Iulius si Atterbury Europe, este cea mai mare investitie din vestul tarii, in valoare totala de 442 milioane de euro. Pe segmentul office, Iulius Town are, in prezent, trei cladiri business in operare si una in dezvoltare, UBC 0. Aceasta va fi cea mai inalta cladire din Romania, cu 27 de etaje si 155 m inaltime. Cladirea de spatii de birouri UBC1 clasa A are o suprafata totala de 13.000 mp.</p>
      <figure>
        <img src="https://img.wall-street.ro/image_thumbs/thumbs/4c6/4c6efe0286f569bac72cf1007e159e6d-822x0-00-65.jpg?v=1574255375"/>
      </figure>
      <p>Proiectul mixt Iulius Town include cea mai mare suprafata de retail din afara Capitalei, un nou concept de cinema, cel mai mare centru de sanatate si fitness din Romania, trei sali de evenimente, restaurante si cafenele tematice, un parc, carusel pentru copii si aproximativ 4.070 de locuri de parcare.</p>
      <p>
        <a href="https://www.wall-street.ro/articol/Companii/246636/cum-sa-organizezi-o-petrecere-festiva-la-birou.html">Citeste si:<br/>Cum sa organizezi o petrecere festiva la birou</a>
      </p>
      <figure>
        <img src="https://img.wall-street.ro/image_thumbs/thumbs/09b/09b18c57add2126ccac6fb36c7134dcb-400x250-00-65.jpg?v=1573458115"/>
      </figure>
    </article>
  </body>
</html>