<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622509/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D8%B8%D8%B1%DB%8C%D9%81-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D8%AF%D8%B1%DA%AF%D8%B0%D8%B4%D8%AA-%D9%BE%D8%B1%D9%81%D8%B3%D9%88%D8%B1-%D9%81%D8%B6%D9%84-%D8%A7%D9%84%D9%84%D9%87-%D8%B1%D8%B6%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T13:03:00+00:00"/>
    <meta property="og:title" content="پیام تسلیت ظریف به مناسبت درگذشت پرفسور فضل الله رضا"/>
    <meta property="og:description" content="وزیر امور خارجه کشورمان به مناسبت درگذشت پرفسور فضل الله رضا پیام تسلیتی صادر کرد."/>
  </head>
  <body>
    <article>
      <h1>پیام تسلیت ظریف به مناسبت درگذشت پرفسور فضل الله رضا</h1>
      <address>
        <time datetime="2019-11-20T13:03:00+00:00">20 Nov 2019, 13:03</time>
      </address>
      <p>
        <i>وزیر امور خارجه کشورمان به مناسبت درگذشت پرفسور فضل الله رضا پیام تسلیتی صادر کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>متن پیام محمد جواد ظریف بدین شرح است: خبر درگذشت پرفسور فضل الله رضا از تبار پاکان روزگار و از سلسله مشاهیر ایران، موجب تالم و تاثر خاطرگردید. حیات پربرکت این فرزند اصیل ایرانی سراسر افتخار، پویش و کاوش در سپهر خیال انگیز دانش و ادب است. میراث ایشان معرف کارنامه مفاخر ایرانی است. از حضور درخشان در یونسکو به عنوان سفیر ایران و استادی دانشگاه ها و مجامع علمی شناخته شده جهان گرفته تا نظریات علمی ماندگار در حوزه های دانش و ادب. این استاد وطن پرست و بی بدیل علاوه بر صعود به قله‌های دانش متخلق به اخلاق و صفات نیک بودند و فقدان ایشان برای جامعه ایرانی و مراکز علمی خسران بزرگی است. درگذشت زنده یاد پرفسور رضا را به خانواده، دوستان، استادان، دانشجویان و عموم مردم ایران تسلیت عرض می کنم و برای آن استاد ارجمند شادی روح و علو درجات از خداوند متعال مسئلت می نمایم.</p>
      <figure>
        <img src="https://aftabnews.ir/files/fa/news/1398/8/29/361548_596.jpg"/>
      </figure>
    </article>
  </body>
</html>