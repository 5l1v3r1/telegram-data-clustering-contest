<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152609-chy-teplo-volynianam-cogorich-iak-v-oblasti-prohodyt-opalyuvalnyj-sezon-2019"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T13:17:00+00:00"/>
    <meta property="og:title" content="Чи тепло волинянам цьогоріч: як в області проходить опалювальний сезон 2019"/>
    <meta property="og:description" content="Станом на 20 листопада цього року усі 863 котельні запущені у роботу і працюють належним чином."/>
  </head>
  <body>
    <article>
      <h1>Чи тепло волинянам цьогоріч: як в області проходить опалювальний сезон 2019</h1>
      <address>
        <time datetime="2019-11-20T13:17:00+00:00">20 Nov 2019, 13:17</time>
      </address>
      <p>Станом на 20 листопада цього року усі 863 котельні запущені у роботу і працюють належним чином. Це 1122 об’єкти соціальної сфери, зокрема 435 дошкільних навчальних закладів, 642 учбових закладів та 45 лікарень області – підключені до опалення і працюють в нормальному режимі.<br/><br/>Про стан проходження опалювального сезону в області звітував заступник директора департаменту регіонального розвитку та житлово-комунального господарства обласної державної адміністрації <b>Андрій Пиріг</b> 20 листопада під час оперативної наради у т. в. о. голови обласної державної адміністрації.<br/><br/>Так, централізованим опаленням охоплено 1624 житлових будинки, це становить 99%. (1108 будинків належать місцевим радам, 455 – ОСББ).<br/>«Варто зазначити, що будинки з системою управління «ОСББ» самі регулюють подачу теплоносія», – зауважує Андрій Пиріг і додає, що помітні також і старання людей максимально економити і зменшувати подачу теплоносія. <br/><br/>Відсотково розділилися також і думки населення стосовно системи опалення: половина тих, «кому мало», а половина тих, кому забагато тепла. Андрій Пиріг каже, що зважаючи на «плюсову» температуру, то врегулювати це питання можна лише звернувшись до відповідних органів влади, але у жодному разі не прикручувати подачу самовільно. <br/><br/>«Дуже частим є самостійне втручання мешканців у систему опалення, коли без згоди починають її переробляти. Окрім того, є також випадки, коли на перших поверхах житлових будинків є офісні приміщення або ж магазини, що самовільно починають переробляти систему чи перекривати її. Це зумовлює розбалансування усієї мережі і призводить до дискомфорту усіх мешканців будинку», – заступник директора департаменту регіонального розвитку та ЖКГ каже, що такі скарги є у всіх містах. Найбільше – Луцьк, Ковель та Володимир-Волинський. <br/><br/>Андрій Пиріг також розповів, що з початку року і опалювального сезону зокрема трапилося 50 локальних витоків теплоносія. Додає: «Усі аварії ліквідовуються вчасно, протягом доби».</p>
    </article>
  </body>
</html>