<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/basketball/mythos-tis-euroleague-o-giorgos-printezis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T13:02:51+00:00"/>
    <meta property="og:title" content="«Μύθος» της Euroleague ο Γιώργος Πρίντεζης"/>
    <meta property="og:description" content="Ο Γιώργος Πρίντεζης ξεπέρασε πριν μερικές μέρες τους 3.000 πόντους στη Euroleague, ξεπέρασε και τα 1.000 εύστοχα δίποντα και αποτελεί χωρίς αμφιβολία έναν από τους μύθους της διοργάνωσης"/>
  </head>
  <body>
    <article>
      <h6 class="kicker">Γράφει Ιστορία</h6>
      <h1>«Μύθος» της Euroleague ο Γιώργος Πρίντεζης</h1>
      <h2>Ο Γιώργος Πρίντεζης ξεπέρασε πριν μερικές μέρες τους 3.000 πόντους στη Euroleague, ξεπέρασε και τα 1.000 εύστοχα δίποντα και αποτελεί χωρίς αμφιβολία έναν από τους μύθους της διοργάνωσης</h2>
      <address><time datetime="2019-11-20T13:02:51+00:00">20 Nov 2019, 13:02</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Γιώργος Πρίντεζης αποτελεί έναν από τους κορυφαίους παίκτες που αγωνίζονται στη Euroleague κι αναμφίβολα θα είναι στο Hall Of Fame της διοργάνωσης με την ολοκλήρωση της καριέρας του.</p>
      <p>Ο φόργουορντ του Ολυμπιακού πριν μερικές μέρες ανέβηκε στην τρίτη θέση του πίνακα των σκόρερ όλων των εποχών στη Euroleague, καθώς ξεπέρασε τον Φελίπε Ρέγιες, ο οποίος έχει παίξει και 55 ματς παραπάνω από τον Πρίντεζη.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Παράλληλα ο υπαρχηγός των ερυθρόλευκων ξεπέρασε και τους 3.000 πόντους συνολικά στη διοργάνωση, ενώ συνεχίζει να γράφει ιστορία πλέον σε κάθε παιχνίδι που αγωνίζεται. Συγκεκριμένα, στο παιχνίδι στο Μόναχο κόντρα στην Μπάγερν ο Πρίντεζης ξεπέρασε τα 1.000 εύστοχα δίποντα στην Ευρωλίγκα (κάνοντας ένα 6/8) και πέρασε στην δεύτερη θέση, της σχετικής στατιστικής κατηγορίας.</p>
      <p>Αξίζει να σημειωθεί μάλιστα πως το χαρακτηριστικό «πεταχτάρι» του Έλληνα φόργουορντ είναι αυτό έχει μείνει στο μυαλό όλων όσων παρακολουθούν το παιχνίδι του, με το πιο ιστορικό του σουτ να είναι εκείνο του 2012 στην Πόλη στον τελικό απέναντι στην ΤΣΣΚΑ.</p>
      <p>Είναι ένας μύθος της Euroleague που ανεβαίνει συνεχώς σε όλες τις στατιστικές κατηγορίες. Στην ήττα με την Μπάγερν ο «Πρι» έφτασε τα 1.004 εύστοχα δίποντα και «κυνηγάει του Άντε Τόμιτς, της Μπαρτσελόνα που έχει αυτή τη στιγμή 1.092 εύστοχα δίποντα.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>