<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/zvanicni-monero-web-sajt-inficiran-malverom-koji-krade-kriptovalute/"/>
    <meta property="og:site_name" content="PC Press"/>
    <meta property="article:published_time" content="2019-11-20T13:01:35+00:00"/>
    <meta property="og:title" content="Zvanični Monero web-sajt inficiran malverom koji krade kriptovalute"/>
    <meta property="og:description" content="Zvanični web-sajt za Monero digitalne novčiće – GetMonero.com – napadnut je tako da sada distribuira malver koji krade kriptovalute, a svim onim korisnicima koji preuzmu softver za digitalne …"/>
  </head>
  <body>
    <article>
      <h1>Zvanični Monero web-sajt inficiran malverom koji krade kriptovalute</h1>
      <address><time datetime="2019-11-20T13:01:35+00:00">20 Nov 2019, 13:01</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Zvanični web-sajt za <a href="https://pcpress.rs/tag/monero/">Monero</a> digitalne novčiće – <a href="https://pcpress.rs/PCout/?url=https://web.getmonero.org/">GetMonero.com</a> – napadnut je tako da sada distribuira malver koji <b>krade kriptovalute</b>, a svim onim korisnicima koji preuzmu softver za <a href="https://pcpress.rs/tag/digitalni-novcanik/">digitalne novčanike</a>.</p>
      <figure>
        <img src="https://i0.wp.com/pcpress.rs/wp-content/uploads/2019/11/monero.jpg"/>
      </figure>
      <p>Napad je prvi put primećen 18. novembra, kada je jedan korisnik prijavio da se kriptografski hash u okviru preuzetog softvera ne poklapa sa onim koji se nalazi na zvaničnom spisku u okviru web-sajta. Za samo nekoliko sati korisnici su udruženim snagama shvatili da se ne radi o običnoj grešci, već o napadu koji je dizajniran tako da GetMonero korisnicima distribuira malver, što su vlasnici sajta kasnije i potvrdili.</p>
      <p>Nakon toga je usledilo saopštenje u kojem stoji da bi <b>svi korisnici koji su u ponedeljak 18. novembra preuzeli CLI novčanike trebalo da provere hash-eve u okviru preuzetog softvera</b>, i da, <b>ako se ne poklapaju sa onima na zvaničnom spisku, obrišu sve fajlove</b>, te ih ponovo preuzmu.</p>
      <figure>
        <img src="https://i0.wp.com/pcpress.rs/wp-content/uploads/2019/01/monero2.jpg"/>
      </figure>
      <p>Bar <a href="https://pcpress.rs/PCout/?url=https://www.reddit.com/user/moneromanz/">jedan korisnik</a> je potvrdio da je <b>ostao bez dela kriptovaluta</b>, a GetMonero <b>još uvek nije objavio da su propusti ispravljeni</b>, zbog čega se korisnicima preporučuje da budu oprezni i narednih dana.</p>
      <related>
        <a href="https://pcpress.rs/interaktivno-iskustvo-nahranite-ptice-kriptovalutama/"/>
      </related>
      <p>Izvor: <a href="https://pcpress.rs/PCout/?url=https://arstechnica.com/information-technology/2019/11/official-monero-website-is-hacked-to-deliver-currency-stealing-malware/">Ars Technica</a></p>
      <p>Tagovi: <a href="https://pcpress.rs/tag/digitalni-novcanik/">digitalni novčanik</a>, <a href="https://pcpress.rs/tag/getmonero/">GetMonero</a>, <a href="https://pcpress.rs/tag/kriptovalute/">kriptovalute</a>, <a href="https://pcpress.rs/tag/malver/">malver</a>, <a href="https://pcpress.rs/tag/monero/">Monero</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/trojanci-koji-kradu-kriptovalute/"/>
        <a href="https://pcpress.rs/pirate-bay-torrent-distribuira-malver-koji-krade-kriptovalute/"/>
        <a href="https://pcpress.rs/malver-za-rudarenje-kriptovaluta-koristi-facebook-messenger/"/>
      </related>
    </article>
  </body>
</html>