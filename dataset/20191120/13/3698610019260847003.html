<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/administraciya-morportiv-ukrayini-vimagatime-vid-rf-1-24-mlrd-grn-kompensaciyi-za-mayno-v-krimu-330303_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T13:41:00+00:00"/>
    <meta property="og:title" content="Адміністрація морпортів України вимагатиме від РФ 1,24 млрд грн компенсації за майно в Криму"/>
    <meta property="og:description" content="Це вже друга спроба АМПУ стягнути з російського уряду компенсацію."/>
  </head>
  <body>
    <article>
      <h1>Адміністрація морпортів України вимагатиме від РФ 1,24 млрд грн компенсації за майно в Криму</h1>
      <h2>Це вже друга спроба АМПУ стягнути з російського уряду компенсацію.</h2>
      <address>
        <time datetime="2019-11-20T13:41:00+00:00">20 Nov 2019, 13:41</time>
      </address>
      <p>Україна вимагатиме від РФ 1,24 мільярда гривень <b><a href="https://dt.ua/ECONOMICS/oschadbank-otrimav-dokumenti-dlya-styagnennya-kompensaciyi-z-rf-za-aktivi-v-krimu-323889_.html">компенсації за збитки</a></b> через анексію Кримського півострова, повідомила пресслужба Адміністрації морських портів. Сповістити про це уряд Росії збираються до кінця поточного року.</p>
      <p>"Адміністрація морських портів України готує вимогу до Уряду Російської Федерації про виплату компенсації збитків, понесених внаслідок тимчасової окупації території автономної республіки Крим. Вартість державного майна, яке було закріплене за філіями АМПУ та незаконно привласнене самопроголошеною владою Криму, складає понад 1,24 млрд грн.", - йдеться у повідомленні.</p>
      <p>Вказано, що це другий спосіб, який АМПУ використовує для отримання компенсації від Росії. Спочатку Адміністрація портів України надала вичерпну інформацію щодо власних активів у Криму  Міністерству юстиції, яке подало загальний позов у Європейський суд з прав людини.</p>
      <p>"Цього разу ми використовуємо положення Угоди про заохочення та взаємний захист інвестицій. Перший крок – це направлення вимог щодо компенсації збитків безпосередньо до Уряду РФ. Якщо протягом півроку ми не отримаємо відповіді, ця справа перейде на розгляд до міжнародного арбітражу",— підкреслив керівник АМПУ Райвіс Вецкаганс.</p>
      <p>Відповідне письмове повідомлення до уряду країни-окупанта планують надіслати до кінця 2019 року.</p>
      <p>"Наголошуємо, що та обставина, що ДП "АМПУ" позивається стосовно тимчасово непідконтрольних активів на території півострова, жодним чином не означає, що підприємство погоджується з існуванням будь-яких правових підстав для окупації та анексії Криму, який залишається територією України", - додали в АМПУ.</p>
      <p>Раніше повідомлялося про те, що загалом<b><a href="https://dt.ua/ECONOMICS/u-prokuraturi-pidrahuvali-zbitki-ukrayini-vid-p-yati-rokiv-aneksiyi-krimu-322444_.html"> розмір збитків на території тимчасово окупованої території АР Крим</a> </b>становить 1 трильйон 80 млрд 352 млн грн.</p>
      <p>Окрім того, ексміністр закордонних справ України Павло Клімкін повідомив, що <b><a href="https://dt.ua/UKRAINE/okupanti-krimu-vtayemnichili-usi-dani-pro-ekonomichnu-aktivnist-na-pivostrovi-klimkin-318225_.html">окупанти втаємничили всі дані про економічну активність на території Криму</a></b>. "Вони навіть втаємничили всі дані про економічну активність на території Криму. Тобто, воно ніяк не працює", - поянсил він.</p>
      <p>У Гаазькому арбітражі розглядається ціла низка позовов українських компаній до РФ, зокрема, НАК "Нафтогаз України"; "Укрнафти" і ТОВ "Стабіл", Ігоря Коломойського і ТОВ "Аеропорт" Бельбек ", ТОВ" Лугзор "," Дніпроазоту " тощо.</p>
      <p>Як писало <b><a href="https://dt.ua/">DT.UA</a></b>, українські компанії обґрунтовують свої позови порушенням РФ українсько-російської угоди про заохочення і взаємний захист інвестицій. Зазначена угода – мабуть, єдиний інструмент, що дозволяє їм захистити свої права в рамках міжнародного права.</p>
      <p>Докладніше про рішення Постійного третейського суду в Гаазі за позовами українських компаній проти РФ за крадіжку власності в Криму читайте у матеріалі Володимира Кравченка "<b><a href="https://dt.ua/international/kara-gaazka-278244_.html">Кара гаазька</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>