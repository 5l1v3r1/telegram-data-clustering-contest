<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/oberg-och-alexandersson-i-ny-jerringprisduell/"/>
    <meta property="og:site_name" content="DN.SE"/>
    <meta property="article:published_time" content="2019-11-20T13:31:45+00:00"/>
    <meta property="og:title" content="Öberg och Alexandersson i ny Jerringprisduell"/>
    <meta property="og:description" content="Åtta kvinnor, tre män och två lag är nominerade till Jerringpriset. Tove Alexandersson var nära förra året, men blev utan – dock är hon aktuell i år igen."/>
  </head>
  <body>
    <article>
      <h1>Öberg och Alexandersson i ny Jerringprisduell</h1>
      <address><time datetime="2019-11-20T13:31:45+00:00">20 Nov 2019, 13:31</time> by <a rel="author">Hilda Djupenström/TT</a></address>
      <p>
        <b>Åtta kvinnor, tre män och två lag är nominerade till Jerringpriset. Tove Alexandersson var nära förra året, men blev utan – dock är hon aktuell i år igen.</b>
      </p>
      <p>Det var jämnt förra året, men skidskytten Hanna Öberg knep Jerringpriset framför orienteraren Tove Alexandersson med ungefär 3.000 rösters marginal.</p>
      <p>Nu får de båda ännu en chans att tilldelas Radiosportens pris för årets bästa svenska idrottsprestation vid Idrottsgalan i januari nästa år.</p>
      <p>Övriga nominerade är: stavhopparen Armand Duplantis, diskuskastaren Daniel Ståhl, längdskidåkaren Frida Karlsson, bowlingduon Jenny Wegner och Josefin Hermansson, bordtennisspelaren Mattias Falck, simmaren Sarah Sjöström – som fått priset två gånger tidigare – längdskidåkaren Stina Nilsson, lag Niklas Edin i curling och damlandslaget i fotboll.</p>
      <p>De till priset nominerade idrottarna utses av en jury, men pristagaren röstas fram av allmänheten.</p>
      <p>Senaste ett lag fick Jerringpriset var 1994, när herrlandslaget i fotboll fick flest röster av folket efter sitt VM-brons.</p>
      <details>
        <summary>Tio senaste Jerringpristagarna</summary>
        <p>2018: Hanna Öberg, skidskytte</p>
        <p>2017: Peder Fredricson, ridsport (andra gången)</p>
        <p>2016: Peder Fredricson, ridsport</p>
        <p>2015: Sarah Sjöström, simning (andra gången)</p>
        <p>2014: Sarah Sjöström, simning</p>
        <p>2013: Henrik Stenson, golf</p>
        <p>2012: Lisa Nordén, triathlon</p>
        <p>2011: Rolf-Göran Bengtsson, ridsport</p>
        <p>2010: Therese Alshammar, simning</p>
        <p>2009: Helena Ekholm (tidigare Jonsson), skidskytte</p>
      </details>
    </article>
  </body>
</html>