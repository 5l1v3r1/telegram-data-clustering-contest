<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b4%d0%b6%d1%83%d0%bb%d0%b8%d1%8f-%d0%b8-%d0%ba%d1%80%d0%b8%d1%81%d1%82%d0%b8%d0%b0%d0%bd-%d0%ba%d0%b8%d1%80%d0%b8%d0%bb%d0%be%d0%b2-%d1%80%d0%b0%d0%b7%d0%ba%d1%80%d0%b8%d0%b2%d0%b0%d1%82-%d0%b6/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-20T13:50:03+00:00"/>
    <meta property="og:title" content="Джулия и Кристиан Кирилов разкриват живота си в „Ден и нощ“"/>
    <meta property="og:description" content="“Ден и нощ“ е проекта, който обединява Джулия и Кристиан Кирилов тази есен. Младото семейство избра това заглавие за своята втора музикална колаборация."/>
  </head>
  <body>
    <article>
      <h1>Джулия и Кристиан Кирилов разкриват живота си в „Ден и нощ“</h1>
      <address><time datetime="2019-11-20T13:50:03+00:00">20 Nov 2019, 13:50</time> by <a rel="author">Signal.bg</a></address>
      <p>“Ден и нощ“ е проектът, който обединява Джулия и Кристиан Кирилов тази есен. Младото семейство избра това заглавие за своята втора музикална колаборация, която съвсем скоро ще се появи в официалния YouTube канал – PlanetaOfficial, както и в програмите на “Планета“ ТВ и “Планета HD”.</p>
      <p>“Приятели, предстои да излезе най-новата ни дуетна песен, която създадохме отново за Вас с цялата ни любов! Нямаме търпение да ви представим “Ден и нощ”, и това ще се случи до дни!“, анонсира певицата в своите профили в социалните мрежи.</p>
      <p>Новината мигновено предизвика бурни реакции сред меломаните, които освен с лайкове, дадоха своята заявка, че очакват новия дует и с многобройни коментари.</p>
      <p>“Ще е fire 100%”, ”Страхотни, Топ сте!“, “Айде Джули, че нямам търпение вече“, “Успех, семейство. Само напред към върха“.</p>
      <p>Припомняме, че през пролетта на 2019-а двамата представиха своя първи дует “Ти си“.</p>
    </article>
  </body>
</html>