<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/serie-tv/il-trono-di-spade/2019/11/20/emilia-clarke-scene-di-nudo-trono-di-spade.html"/>
    <meta property="og:site_name" content="Sky TG24"/>
    <meta property="article:published_time" content="2019-11-20T13:45:00+00:00"/>
    <meta property="og:title" content="Emilia Clarke: &quot;Scene di nudo nel Trono di Spade? Mi obbligarono&quot;"/>
    <meta property="og:description" content="La talentuosa attrice brittannica,, che ha vestito i panni di Daenerys Targaryen nelle 8 stagioni della serie tv cult  Games of Thrones., ha rivelato tutto il proprio imbarazzo per aver girato molti episodi in cui appariva senza veli"/>
  </head>
  <body>
    <article>
      <h1>Emilia Clarke: "Scene di nudo nel Trono di Spade? Mi obbligarono"</h1>
      <h2>La talentuosa <a href="https://tg24.sky.it/spettacolo/tag/emilia_clarke_1.html">attrice</a> brittannica,, che ha vestito i panni di <a href="https://tg24.sky.it/spettacolo/tag/daenerys_targaryen_1.html">Daenerys Targaryen</a> nelle 8 stagioni della serie tv cult  Games of Thrones., ha rivelato tutto il proprio imbarazzo per aver girato molti episodi in cui appariva senza veli</h2>
      <address>
        <time datetime="2019-11-20T13:45:00+00:00">20 Nov 2019, 13:45</time>
      </address>
      <related>
        <a href="https://tg24.sky.it/spettacolo/serie-tv/il-trono-di-spade/home.html"/>
      </related>
      <p>I lunghi capelli d'argento, il piglio deciso e le forme perfette di <b>Emilia Clarke </b>nei panni di <b>Daenerys Targaryen</b> hanno fatto innamorare i telespettatori del<b>Trono di Spade</b> ma quelle<b> forme così generosamente mostrate</b> in particolare nelle prime stagioni sono state un peso per l'attrice, che alle <b>scene di nudo </b>non voleva rassegnarsi. Eppure dovette <b>piegarsi</b> <b>all'obbligo</b> della produzione.</p>
      <p><i>"Oggi sono molto più saggia rispetto a quello che mi sta bene fare su un set e cosa no. Ma allora quando io dicevo che </i><b><i>volevo che il lenzuolo mi coprisse,</i></b><i> la risposta era “</i><b><i>ma così deludi i fan de il trono di spade”</i></b><i>, ha confessato </i>Emilia Clarke a <b>Dax Shepard</b> nel suo seguitissimo podcast, <b>Armchair Expert</b>: le  dicevano che avrebbe deluso i fan e che sarebbe stata <b>colpa sua se i telespettatori avessero criticato lo show</b>. Ed Emilia, quasi alla sua prima esperienza, abbozzò. </p>
      <p><i>"Ero appena uscita dalla scuola d’arte drammatica e ho affrontato quel set con professionalità. Era un lavoro importante. Ero sicura che tutto sarebbe andato bene. Ma poi </i><b><i>mi sono davvero ritrovata su quel set. Nuda. </i></b><i>Con tanta gente attorno. </i><b><i>Senza sapere bene cosa stavo facendo. Cosa si aspettassero da me,</i></b><i>" </i>ha continuato. Per superare <b>l'imbarazzo</b> e il <b>disagio</b> <b>spesso ricorreva all'alcol</b>, come aveva già raccontato, per reazione dopo quelle scene finiva<b> in bagno a piangere.</b></p>
      <p>Ad aiutarla in quella situazione delicata fu<b> </b><a href="https://tg24.sky.it/spettacolo/cinema/2019/01/16/jason-momoa-chi-e.html"><b>Jason Momoa</b>,</a> che nella serie interpretava il marito <b>Kahl Drogo,</b> con cui molte di quelle scene di nudo vennero girate: "<i>È stato tutto molto difficile. Per questo </i><b><i>le scene con Jason per me erano meravigliose da girare.</i></b><i> Perché lui mi diceva sempre: “Tesoro, questo non va bene!”. E io allora lo capivo," </i>ha ammesso.</p>
      <p>Non è la prima volta che Emilia Clarke accenna al disagio per le scene in deshabillé, ma mai era stata così chiara come in questa intervista. Ma già quando<b> rifiutò il ruolo di Anastasia Steele</b> nella trasposizione cinematografica di<b> 50 Sfumature di grigio,</b> poi andato a Dakota Johnson, qualcosa si era intuito.</p>
    </article>
  </body>
</html>