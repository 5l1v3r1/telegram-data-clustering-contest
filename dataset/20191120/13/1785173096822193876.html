<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/femeie-data-in-urmarire-internationala-dupa-ce-fusese-condamnata-la-20-de-ani-de-inchisoare-pentru-omor-calificat-prinsa-in-italia-1922403220182019111319175658"/>
    <meta property="og:site_name" content="News.ro"/>
    <meta property="article:published_time" content="2019-11-20T13:32:18+00:00"/>
    <meta property="og:title" content="Femeie dată în urmărire internaţională după ce fusese condamnată la 20 de ani de închisoare pentru omor calificat, prinsă în Italia"/>
    <meta property="og:description" content="O femeie dată în urmărire internaţională, întrucât se sustrăgea executării unei pedepse cu închisoarea de 20 de ani, pentru omor calificat, a fost prinsă în Italia, în urma cooperării dintre Poliţia Română şi autorităţile judiciare italiene."/>
  </head>
  <body>
    <article>
      <h1>Femeie dată în urmărire internaţională după ce fusese condamnată la 20 de ani de închisoare pentru omor calificat, prinsă în Italia</h1>
      <address><time datetime="2019-11-20T13:32:18+00:00">20 Nov 2019, 13:32</time> by <a rel="author">News.ro</a></address>
      <p>
        <b>O femeie dată în urmărire internaţională, întrucât se sustrăgea executării unei pedepse cu închisoarea de 20 de ani, pentru omor calificat, a fost prinsă în Italia, în urma cooperării dintre Poliţia Română şi autorităţile judiciare italiene.</b>
      </p>
      <p>Potrivit Poliţiei Române, femeia era dată în urmărire internaţională, fiind clasificată în categoria "most wanted", după ce a fost condamnată definitiv de Tribunalul Hunedoara la o pedeapsă de 20 de ani de închisoare, pentru omor calificat.</p>
      <p>Astfel, femeia este acuzată că, în noaptea de 15 spre 16 septembrie 2007, în apropierea unei discoteci din localitatea Tâmpa, judeţul Hunedoara, împreună cu alte două persoane, a lovit un bărbat, provocându-i leziuni în urma cărora acesta a decedat.</p>
      <p>Femeia a fost prinsă şi arestată de carabinierii Unităţii de Investigaţii din Napoli, după ce a fost localizată în localitatea Scafati (în apropiere de Napoli), în urma activităţilor de cooperare internaţionalăşi a schimbului de informaţii dintre autorităţile judiciare române şi cele italiene.</p>
      <p>Totodată, a fost iniţiată procedura de predare a persoanei depistate.</p>
      <p>Activităţile poliţiştilor de la Inspectoratul de Poliţie Judeţean Hunedoara s-au desfăşurat sub coordonarea Direcţiei de Investigaţii Criminale din cadrul Inspectoratului General al Poliţiei Române.</p>
      <p>În cauză, s-a beneficiat şi de suportul Biroului Sirene din cadrul Centrului de Cooperare Poliţienească Internaţională.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>