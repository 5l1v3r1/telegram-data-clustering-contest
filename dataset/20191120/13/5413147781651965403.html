<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/utocnici-mohou-sledovat-majitele-android-telefonu-pres-fotoaparat"/>
    <meta property="og:site_name" content="Mobilizujeme"/>
    <meta property="article:published_time" content="2019-11-20T13:56:04+00:00"/>
    <meta property="og:title" content="Útočníci mohou sledovat majitele Android telefonu přes fotoaparát"/>
    <meta property="og:description" content="Bezpečnost operačního systému Android dostává další tvrdý direkt na solar. Bezpečnostní experti z firmy Checkmarx totiž odhalili celkem závažnou díru ve fotoaplikaci v Androidu, která dovoluje"/>
  </head>
  <body>
    <article>
      <h1>Útočníci mohou sledovat majitele Android telefonu přes fotoaparát</h1>
      <address><time datetime="2019-11-20T13:56:04+00:00">20 Nov 2019, 13:56</time> by <a rel="author">Jakub Fišer</a></address>
      <p>Bezpečnost operačního systému Android dostává další tvrdý direkt na solar. Bezpečnostní experti z firmy Checkmarx totiž odhalili celkem závažnou díru ve fotoaplikaci v Androidu, která dovoluje útočníkům sledovat uživatele a zneužívat jeho osobní data.</p>
      <figure>
        <img src="https://mobilizujeme.cz/wp-content/uploads/2019/11/android-unik-foto.jpg"/>
      </figure>
      <blockquote>Nepřehlédněte: <a href="https://mobilizujeme.cz/clanky/uz-vam-take-volali-pozor-na-podvodna-prozvaneni-wangiri">Už vám také volali? Pozor na podvodná prozvánění wangiri</a></blockquote>
      <p>Pro každého z nás jsou naše vlastní fotky a videa poměrně citlivým obsahem, který by se neměl dostat k nepovolaným očím. Jenomže přesně to se teď může stát. Operační systém sužuje další bezpečnostní problém. Výzkumníci z Checkmarx přišli na to, že díky trhlině v aplikaci fotoaparátu na androidových telefonech mohou útočníci snadno získat přístup k ovládání kamery a fotoaparátu.</p>
      <p>To znamená, že se hacker může relativně snadno napíchnout do kamery vašeho telefonu a sledovat vás bez vašeho vědomí. Tím ale zdrcující objev nekončí. Díky přístupu ke galerii mohou kyberzločinci ukrást vaše fotky, videa a také polohové informace obsažené v mediálních souborech.</p>
      <figure>
        <iframe src="https://www.youtube.com/embed/XJAMJOVoVyw" width="660" height="371" data-service="Youtube" scrolling="no"/>
      </figure>
      <p>Takto závažná chyba ale nepředstavuje riziko jen pro uživatele smartphonů s čistým Androidem, podobnou bezpečnostní slabinu experti našli i u telefonů Samsung a rovněž u fotoaplikací třetích stran. Podle Googlu již bylo o problém postaráno a zařízení by měla být zase v pořádku. To však neplatí pro všechny telefon – ty, které opravnou aktualizaci neobdržely, jsou stále vystaveni nebezpečí ztráty dat. Jak už to u Androidu ale bývá, některé potenciálně ohrožené telefony balíček oprav nedostanou už nikdy.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/nektere-aplikace-z-app-store-mohou-sledovat-vasi-aktivitu-na-displeji">Některé aplikace z App Store mohou sledovat vaši aktivitu na displeji</a>
        </li>
        <li>
          <a href="https://mobilizujeme.cz/clanky/majitele-telefonu-huawei-a-honor-obtezuje-reklama-na-zamykaci-obrazovce">Majitele telefonů Huawei a Honor obtěžuje reklama na zamykací obrazovce</a>
        </li>
        <li>
          <a href="https://mobilizujeme.cz/clanky/podvodnici-kradou-e-maily-z-android-telefonu-tyka-se-to-velkych-znacek">Podvodníci kradou e-maily z Android telefonů. Týká se to velkých značek</a>
        </li>
      </ol>
    </article>
  </body>
</html>