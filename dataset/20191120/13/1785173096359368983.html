<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/concerte-hip-hop-mestesugari-si-sporturi-urbane-in-festivalul-racnetul-carpatilor-din-bucuresti-1922402820572019111319175653"/>
    <meta property="og:site_name" content="News.ro"/>
    <meta property="article:published_time" content="2019-11-20T13:28:57+00:00"/>
    <meta property="og:title" content="Concerte hip-hop, meşteşugari şi sporturi urbane, în festivalul Răcnetul Carpaţilor din Bucureşti"/>
    <meta property="og:description" content="Concerte hip-hop, demonstraţii de meşteşuguri populare şi sporturi urbane sunt incluse în programul festivalului Răcnetul Carpaţilor, organizat de Primăria Capitalei în zilele de 28 şi 29 noiembrie, la Romexpo."/>
  </head>
  <body>
    <article>
      <h1>Concerte hip-hop, meşteşugari şi sporturi urbane, în festivalul Răcnetul Carpaţilor din Bucureşti</h1>
      <address><time datetime="2019-11-20T13:28:57+00:00">20 Nov 2019, 13:28</time> by <a rel="author">News.ro</a></address>
      <p>
        <b>Concerte hip-hop, demonstraţii de meşteşuguri populare şi sporturi urbane sunt incluse în programul festivalului Răcnetul Carpaţilor, organizat de Primăria Capitalei în zilele de 28 şi 29 noiembrie, la Romexpo.</b>
      </p>
      <p>Bucureştiul de la mahalaua interbelică la cartierul de astăzi este tema celei de-a treia ediţii festivalului de muzică, tradiţie românească şi cultură urbană organizat de CMBT Events, în parteneriat cu Primăria Capitalei, prin Arcub, în pavilionul B2 al Romexpo.</p>
      <p>Ediţia din acest an, care combină cultura underground cu tradiţiile româneşti, poartă subtitlul „Cart’hier 2019” şi prezintă o paralelă între oraşul de ieri şi cel de astăzi prin concerte hip-hop, meşteşuguri populare, sporturi urbane şi battles de ritmuri hip-hop.</p>
      <p>Răcnetul Carpaţilor marchează acum 30 de ani de la Revoluţie printr-o expoziţie de fotografie şi o demonstraţie de graffiti cu tema „’89. 30 de ani de libertate”.</p>
      <p>Capete de afiş ale ediţiei Răcnetul Carpaţilor. Cart’hier 2019 sunt Grasu XXL, Guess Who, Cedry2k, C.I.A., Dragonu AKA 47, ALAN&amp;KEPA, raku, Sişu Tudor, Spike, Phunk B şi BiGGiE&amp;Karie.</p>
      <p>Pe parcursul celor două zile de festival, vor avea loc, pe lângă concertele live, expoziţii de fotografie şi demonstraţii de meşteşuguri tradiţionale, graffiti şi o competiţie sporturi urbane.</p>
      <p>Accesul la evenimentele din cadrul festivalului, posibil începând cu ora 18.00, este liber.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>