<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/auto-e-moto-depoca-arriva-la-37-mostra-scambio/1327154/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T13:18:09+00:00"/>
    <meta property="og:title" content="Auto e moto d’epoca, arriva la 37° Mostra scambio"/>
    <meta property="og:description" content="MACERATA - Sabato e domenica al centro fiere di Villa Potenza si daranno appuntamento gli appassionati ed i collezionisti, oltre a 300 espositori da tutta Italia"/>
  </head>
  <body>
    <article>
      <h1>Auto e moto d’epoca, arriva la 37° Mostra scambio</h1>
      <h2>MACERATA - Sabato e domenica al centro fiere di Villa Potenza si daranno appuntamento gli appassionati ed i collezionisti, oltre a 300 espositori da tutta Italia</h2>
      <address><time datetime="2019-11-20T13:18:09+00:00">20 Nov 2019, 13:18</time> by <a rel="author">Alessandra Pierini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fauto-e-moto-depoca-arriva-la-37-mostra-scambio%2F1327154%2F">Condividi7</a><a href="https://twitter.com/intent/tweet?text=Auto+e+moto+d%27epoca%2C++arriva+la+37%C2%B0+Mostra+scambio&amp;url=https%3A%2F%2Fwww.cronachemaceratesi.it%2F2019%2F11%2F20%2Fauto-e-moto-depoca-arriva-la-37-mostra-scambio%2F1327154%2F">Tweet</a>Email7 Condivisioni</p>
      <p>
        <b>Si avvicina a grandi passi l’evento espositivo che interessa gli appassionati ed i collezionisti di motorismo d’epoca, che potranno trovare sabato 23 e domenica 24 novembre il classico appuntamento con la 37° edizione della Mostra scambio. Oltre 300 espositori da tutta Italia si incontreranno nel quartiere fieristico a Villa Potenza di Macerata. I cancelli si apriranno sabato 23 dalle 8 alle 18, mentre domenica 24 il pubblico potrà visitare la Mostra dalle  8 alle 16.</b>
      </p>
      <p>La collocazione in calendario ha sempre favorito il numeroso afflusso di visitatori da tutto il centro Italia ed anche oltre, che anche in questa occasione potranno trovare auto e moto d’epoca da acquistare, ricambi, accessori, memorabilia, editoria, oggettistica vintage e soluzioni per il restauro dei mezzi d’epoca. Nello stand del club organizzatore, il Circolo Automotoveicoli d’Epoca Marchigiano/Lodovico Scarfiotti si farà un tuffo nella cultura dell’evoluzione motoristica, proseguendo nella proposta culturale, che permette ogni anno di approcciare la storia ed il progresso tecnologico delle quattro e delle due ruote. Gli interessanti mezzi in esposizione racconteranno l’evoluzione di auto spider e moto di buona parte del novecento fino agli anni ottanta.</p>
      <figure>
        <img src="https://cdn.cronachemaceratesi.it/wp-content/uploads/2019/11/2_esterni_1-325x217.jpg"/>
      </figure>
      <p>Il biglietto di ingresso per i visitatori della Mostra Scambio è di 6 euro, con ingresso libero in un giorno d’apertura per i soci Caem. All’esterno si può usufruire di ampi spazi per il parcheggio gratuito, mentre all’interno del Centro Fiere, il servizio bar e self-service sono a disposizione. Per qualsiasi info contattare il numero <a href="https://www.cronachemaceratesi.it/2019/11/20/auto-e-moto-depoca-arriva-la-37-mostra-scambio/1327154/tel://3661886343">366-1886343</a> oppure il fax <a href="https://www.cronachemaceratesi.it/2019/11/20/auto-e-moto-depoca-arriva-la-37-mostra-scambio/1327154/tel://0712504821">071-2504821</a>. Il sito del Caem è <a href="http://www.caemscarfiotti.it/">www.caemscarfiotti.it</a> e l’indirizzo mail <a href="mailto:mostrascambio@caemscarfiotti.it">mostrascambio@caemscarfiotti.it</a>.</p>
      <figure>
        <img src="https://cdn.cronachemaceratesi.it/wp-content/uploads/2019/11/4_espositori_06-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/4_espositori_01-650x434.jpg"/>
      </figure>
    </article>
  </body>
</html>