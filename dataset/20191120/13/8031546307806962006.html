<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109251-DPS-za-Cacarov%253A-Bogatstvo-za-vsyaka-dardzava-e-da-izpolzva-tozi-potencial"/>
    <meta property="og:site_name" content="Канал 3"/>
    <meta property="article:published_time" content="2019-11-20T13:38:00+00:00"/>
    <meta property="og:title" content="ДПС за Цацаров: Богатство за всяка държава е да използва този потенциал"/>
    <meta property="og:description" content="Вчера станаха ясни кои са двамата кандидати да оглавят КПКОНПИ"/>
  </head>
  <body>
    <article>
      <h1>ДПС за Цацаров: Богатство за всяка държава е да използва този потенциал</h1>
      <h2>Вчера станаха ясни кои са двамата кандидати да оглавят КПКОНПИ</h2>
      <address>
        <time datetime="2019-11-20T13:38:00+00:00">20 Nov 2019, 13:38</time>
      </address>
      <p><b>От ДПС все още не са обсъждали двете кандидатури за шеф на Антикорупционната комисия, но отбелязаха "безспорния професионализъм" на главния прокурор Сотир Цацаров.</b><br/><br/>Вчера станаха ясни кои са двамата кандидати да оглавят КПКОНПИ. Номинацията на управляващите е сегашният главен прокурор Сотир Цацаров. В надпреварата се впуска и депутатът от "Воля" Симеон Найденов.<br/><br/>"Парламентарната група на ДПС не е обсъждала постъпилите две кандидатури. Като внесат концепциите си, ще се съберем и ще ги анализираме внимателно и в детайли.</p>
      <p>Няма как да не отбележа и моето мнение, и на моите колеги, за безспорната личност на главния прокурор, за безспорния професионализъм и качествата, които той притежава. И аз мисля, че е богатство за всяка държава да използва този потенциал пълноценно и мисля, че КПКОНПИ е мястото, където този потенциал може да се развие", направи коментар депутатът Хамид Хамид.<br/><br/>По думите му е важно, който и от двамата кандидати да бъде избран, трябва да продължат законодателните промени, които висят в правната комисия.</p>
      <aside>"Защото има някои неуредени въпроси и пропуски, проблеми. Надявам се да работим изключително активно с новоизбрания председател в тази посока", заключи Хамид.</aside>
      <related>
        <h4>Още по темата</h4>
        <a href="http://kanal3.bg/news/comments/108666-Hamid-Hamid%253A-Ot-DPS-sa-35%25-ot-kmetovete-na-kmetstva-v-cyalata-strana-%2528VIDEO%2529"/>
        <a href="http://kanal3.bg/news/bulgaria/mestni-izbori-2019/108009-Mustafa-Karadaya%253A-Prisastvieto-na-DPS-v-mestnata-vlast-kategorichno-e-uvelicheno"/>
        <a href="http://kanal3.bg/news/bulgaria/mestni-izbori-2019/107558-DPS-pecheli-32-obshtini-ot-parviya-tur-na-izborite"/>
      </related>
    </article>
  </body>
</html>