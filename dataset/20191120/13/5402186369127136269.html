<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/asus-slapper-tva-nya-versioner-av-rog-phone-ii-i-sverige"/>
    <meta property="og:site_name" content="Mobil"/>
    <meta property="article:published_time" content="2019-11-20T13:01:00+00:00"/>
    <meta property="og:title" content="Asus släpper två nya versioner av ROG Phone II i Sverige"/>
    <meta property="og:description" content="Gamingtelefonen ROG Phone II är redan i sitt grundutförande en minst sagt kraftfull gamingenhet. Men nu finns två ännu vassare varianter att välja på i Sverige."/>
  </head>
  <body>
    <article>
      <h6 class="kicker">Extremt kraftfulla gamingtelefoner</h6>
      <h1>Asus släpper två nya versioner av ROG Phone II i Sverige</h1>
      <address><time datetime="2019-11-20T13:01:00+00:00">20 Nov 2019, 13:01</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Gamingtelefonen ROG Phone II är redan i sitt grundutförande en minst sagt kraftfull gamingenhet. Men nu finns två ännu vassare varianter att välja på i Sverige.</b></p>
      <p>Asus lanserade sin ROG Phone II i så kallat Ultimate Edition-utförande tidigt i september. Och nu kommer den versionen av telefonen till Sverige. En extremt kraftfull gamingtelefon går därmed att få i en ännu mer kraftfull version. Ultimate Edition-varianten bjuder på sanslösa 12 GB arbetsminne och ett internt lagringsutrymme på 1 TB, det vill säga mer än dubbelt så mycket plats som en gängse flaggskeppstelefon i bästa fall ståtar med idag. Specialversionen utmärker sig dessutom genom att vara försedd med en läckert mattsvart finish samt att den har stöd för snabbare LTE-uppkoppling, men i övrigt handlar det om samma hårdvara som den ordinarie versionen. För den som inte hade koll på den saken redan, så innebär det ett Snapdragon 855 Plus-chipp, ett batteri med en kapacitet på hela 6 000 mAh, ett mycket sofistikerat kylningssystem samt en AMOLED-skärm med en bilduppdateringsfrekvens på 120 Hz. Det rekommenderade cirkapriset på telefonen ligger på 10 999 kronor i Sverige. Samtidigt släpper man även ROG Phone II Strix Edition, som har samma mattsvarta finish men som har 8 GB arbetsminne och 128 GB lagringsutrymme. För den får man betala 6 999 kronor. Telefonerna finns hos Inet, Webhallen, Netonnet och Elgiganten. </p>
      <p>Annons</p>
      <related>
        <h4>Relaterade artiklar</h4>
        <a href="https://www.mobil.se/nyheter/lanserad-asus-rog-phone-2-imponerande-prestanda"/>
      </related>
    </article>
  </body>
</html>