<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/20/sulla-manovra-c%c3%a8-rischio-di-non-conformit%c3%a0-per-litalia-e-altri-7-paesi-top10_20191120_143313/"/>
    <meta property="og:site_name" content="Askanews"/>
    <meta property="article:published_time" content="2019-11-20T13:33:13+00:00"/>
    <meta property="og:title" content="Sulla manovra c’è rischio di “non conformità” per l’Italia (e altri 7 Paesi)"/>
    <meta property="og:description" content="Bruxelles, 20 nov. (askanews) – Per l’Italia, così come per altri 7 Paesi (Belgio, Spagna, Francia, Portogallo, Slovenia, Slovacchia e Finlandia), “i documenti programmatici di bilancio comportano un rischio di non conformità con il Patto di Stabilità e di crescita nel 2020”. Lo afferma la Commissione europea nel suo comunicato sulle opinioni emesse, oggi a […]"/>
  </head>
  <body>
    <article>
      <h1>Sulla manovra c’è rischio di “non conformità” per l’Italia (e altri 7 Paesi)</h1>
      <h2>Possibile deviazione dal percorso di riduzione del deficit</h2>
      <address>
        <time datetime="2019-11-20T13:33:13+00:00">20 Nov 2019, 13:33</time>
      </address>
      <figure>
        <img src="http://www.askanews.it/wp-content/uploads/2019/11/20191120_143305_6C0C09DC.jpg"/>
      </figure>
      <p>Bruxelles, 20 nov. (askanews) – Per l’Italia, così come per altri 7 Paesi (Belgio, Spagna, Francia, Portogallo, Slovenia, Slovacchia e Finlandia), “i documenti programmatici di bilancio comportano un rischio di non conformità con il Patto di Stabilità e di crescita nel 2020”. Lo afferma la Commissione europea nel suo comunicato sulle opinioni emesse, oggi a Bruxelles, sulle manovre finanziarie degli Stati membri.</p>
      <p>L’attuazione delle manovre finanziarie di questi Stati membri “potrebbe comportare una deviazione significativa dai percorsi di aggiustamento verso il rispettivo obiettivo di bilancio a medio termine”, continua la Commissione, aggiungendo che nel caso dell’Italia, come anche di Belgio, Spagna e Francia, “si prevede anche l’inosservanza del parametro di riduzione del debito”.</p>
      <p>Loc/Int2</p>
    </article>
  </body>
</html>