<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/20/keli-patarimai-sodininkams/"/>
    <meta property="og:site_name" content="alkas.lt"/>
    <meta property="article:published_time" content="2019-11-20T13:20:00+00:00"/>
    <meta property="og:title" content="Keli patarimai sodininkams"/>
    <meta property="og:description" content="Kiekvieno sodininko padėtis yra skirtinga, todėl labai sunku apibendrinti patarimus taip, kad jie būtų tinkami kiekvienam. Daug priklauso nuo sodo dydžio, dirvos pobūdžio, regiono klimato ir galiausiai auginti pasirenkamų augalų. Tačiau koks lietuviškas sodas be bulvių, pomidorų ir agurkų? Būtent į šių daržovių auginimą ir norėtume atkreipti dėmesį."/>
  </head>
  <body>
    <article>
      <h1>Keli patarimai sodininkams</h1>
      <address>
        <time datetime="2019-11-20T13:20:00+00:00">20 Nov 2019, 13:20</time>
      </address>
      <p>Kiekvieno sodininko padėtis yra skirtinga, todėl labai sunku apibendrinti patarimus taip, kad jie būtų tinkami kiekvienam. Daug priklauso nuo sodo dydžio, dirvos pobūdžio, regiono klimato ir galiausiai auginti pasirenkamų augalų. Tačiau koks lietuviškas sodas be bulvių, pomidorų ir agurkų? Būtent į šių daržovių auginimą ir norėtume atkreipti dėmesį.</p>
      <p>
        <b>Bulvių, pomidorų ir agurkų auginimas</b>
      </p>
      <p>Bulvės jau nuo senų senovės yra lietuvių nacionalinė daržovė. Sakoma, kad lietuviai prie bulvių priprato tais laikais, kai valgyti nebuvo ko, o bulves auginti buvo ir pigu, ir lengva. Pomidorai ir agurkai taip pat yra labai populiarios daržovės, kone visada naudojamos lietuviškų patiekalų garnyrose ir salotose.</p>
      <p>Bet auginti šias daržoves – ne tas pats, kas jas nusipirkti iš parduotuvės. Nors auginti ne tik šias bet ir kitas daržoves užima laiko, o derliaus reikia laukti bent keletą mėnesių, labai daug žmonių pasirenka jas užsiauginti patys. Vieniems tai – savotiškas įprotis ir malonumas, o kitiems – būtinybė valgyti tik pačių užsiaugintą sveiką derlių.</p>
      <p>Bet net ir labiausiai patyrę sodininkai gali pasinaudoti žemiau pateiktais patarimais, kurie gali padėti užsiauginti didesnį ar patrauklesnį derlių.</p>
      <p>Pirmiausia derėtų atkreipti dėmesį į dirvą, kurioje yra sodinamos šios daržovės. Reikia atkreipti dėmesį ne tik į pačią dirvą, bet ir į jos vietą, nes, tarkime, agurkams yra reikalinga apsauga nuo šaltų vėjų ir geras saulės apšvietimas. Pastarasis, savaime suprantama, reikalingas ir pomidorams, kurie auginami šiltnamiuose. Be to, agurkams reikia ir atitinkamo dirvos pH – jis turi būti ne mažesnis nei 6,5.</p>
      <p>Tuomet reikėtų pasidomėti sodinimo ypatumais. Kiekvienas augalas turi skirtingus sodinimo reikalavimus, pradedant sėklų tankumu ir baigiant sodinimo gyliu.</p>
      <p>Priešsėliai, gretimai augančios daržovės ar kiti augalai, naudojamos trąšos ir panašūs veiksniai taip pat turi didelę įtaką šių daržovių (su pomidorų išimtimi) augimui. Tai gali įtakoti ne tik bulvių ar agurkų augimą, bet ir derliaus kiekį ir kokybę. Nėra prastesnio jausmo nei kruopščiai prižiūrint savo sodo augalus, negauti norimo kiekio ir norimos kokybės derliaus.</p>
      <p>
        <b>Dar keletas pastebėjimų…</b>
      </p>
      <p>Nepriklausomai nuo savo sode ar darže auginamų daržovių, kiekvienas sodininkas ar daržininkas privalo atkreipti dėmesį į kelis pagrindinius dalykus.</p>
      <p>Pirma, daržovės veislė. Skirtingos veislės duoda skirtingų pavidalų, skonių ir kokybių vaisius.</p>
      <p>Antra, dirva. Ne visa žemė – vienoda. Vienokia dirva ir tinkamesnė vienokiems augalams, kitokia – kitokiems. Tas pats galioja ir veislėms.</p>
      <p>Trečia, sėja ir tręšimas. Kaip ir augalai, taip ir jų veislės reikalauja skirtingo pobūdžio sėjos ir skirtingų trąšų. Pasidomėkite tuo.</p>
      <p>Ketvirta, priežiūra. Savo sodo augalų priežiūrai turėtumėte paskirti didžiausią dėmesį, nes tik nuo jos priklausys jūsų derliaus kokybė. Neišpurenta žemė, neįravėtas sodas ar neapskabyti augalai tikrai neleis džiaugtis didžiausiu įmanomu derliumi, net jei sėjos ir tręšimo veiksmus atliksite nepriekaištingai.</p>
      <p>
        <i>Parengta pagal <a href="https://sodininku.info/">sodininku.info</a> portale pateiktą medžiagą</i>
      </p>
      <related>
        <h4>Susiję straipsniai:</h4>
        <a href="http://alkas.lt/2016/09/26/derliaus-svente-darze-kokie-sodo-ir-darzo-darbai-dar-liko/"/>
        <a href="http://alkas.lt/2013/06/15/patarimai-kiemo-ir-sodo-prieziurai/"/>
        <a href="http://alkas.lt/2017/02/22/kaip-zmogus-sukure-dabartinius-vaisius-ir-darzoves/"/>
        <a href="http://alkas.lt/2014/04/15/lietuviskame-rutu-darzelyje-auga-net-cesnakai/"/>
        <a href="http://alkas.lt/2012/10/02/uzkreciama-liga-kuri-megsta-salti/"/>
      </related>
    </article>
  </body>
</html>