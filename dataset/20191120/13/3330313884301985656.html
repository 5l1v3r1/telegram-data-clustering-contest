<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904496/-wada-legt-bom-onder-ek-2020-schorsing-dreigt-weer-voor-rusland-wegens-doping-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T13:40:00+00:00"/>
    <meta property="og:title" content="'WADA legt bom onder EK 2020: nieuwe schorsing dreigt voor Rusland wegens doping'"/>
    <meta property="og:description" content="Rusland dreigt uitgesloten te worden van de Olympische Spelen én het EK voetbal van komende zomer. Het wereldantidopingagentschap WADA vindt de antwoorden die de Russen mochten vormen bij bepaalde dopingstalen niet sluitend genoeg, claimt Het Laatste Nieuws. Russische atleten werden eerder al geweerd van de Olympische Spelen in Rio van 2016 vanwege een grootschalig, door de staat ondersteund, dopingprogramma. Het WADA legt nu dus ook 'een flinke bom' onder het EK, schrijft de Belgische krant. Het gaat om dopingstalen uit de periode 2012-2015, die in januari werden overgedragen aan het WADA. Ze zouden door het Russische antidopingagentschap gemanipuleerd zijn. Ook zouden positieve stalen niet zijn vermeld. De Bruyne slaat met vuist op tafel: 'EK-loting een schande, competitievervalsing' Oranje komt in Pot 2: sowieso Oekraïne, geen Denemarken, misschien Roemenië"/>
  </head>
  <body>
    <article>
      <h1>'WADA legt bom onder EK 2020: nieuwe schorsing dreigt voor Rusland wegens doping'</h1>
      <address>
        <time datetime="2019-11-20T13:40:00+00:00">20 Nov 2019, 13:40</time>
      </address>
      <p>
        <b>Rusland dreigt uitgesloten te worden van de Olympische Spelen én het EK voetbal van komende zomer. Het wereldantidopingagentschap WADA vindt de antwoorden die de Russen mochten vormen bij bepaalde dopingstalen niet sluitend genoeg, claimt Het Laatste Nieuws.</b>
      </p>
      <p>Russische atleten werden eerder al geweerd van de Olympische Spelen in Rio van 2016 vanwege een grootschalig, door de staat ondersteund, dopingprogramma. Het WADA legt nu dus ook 'een flinke bom' onder het EK, <a href="https://www.hln.be/sport/meer-sport/doping-in-sport/dan-toch-geen-russen-in-de-groepsfase-van-het-ek-wada-dreigt-rusland-opnieuw-te-schorsen-voor-grote-sporttoernooien~ac20ff1c/">schrijft de Belgische krant</a>. Het gaat om dopingstalen uit de periode 2012-2015, die in januari werden overgedragen aan het WADA. Ze zouden door het Russische antidopingagentschap gemanipuleerd zijn. Ook zouden positieve stalen niet zijn vermeld.</p>
      <p>De verdediging van de Russen is niet overtuigend genoeg, zo luidt de conclusie. 'Het WADA kreeg na onderzoek van een onafhankelijke commissie (CRC) op de antwoorden vanuit Rusland een negatief advies. Het CRC bevond de stalen 'non-compliant', of niet-conform met de antidopingreglementen', zo klinkt het. Het uitvoerend comité van het WADA komt op 9 december bijeen om een beslissing uit te spreken over Rusland.</p>
      <p><b>Rode Duivels en Oranje</b><br/>Als het negatieve advies dan wordt bevestigd, kan Rusland uitgesloten worden van de Olympische Spelen en het EK voetbal 2020. De Russen kunnen in dat geval nog wel in beroep bij het sporttribunaal CAS. België zal de ontwikkelingen met belang volgen, aangezien de Rode Duivels nu al weten dat Rusland één van de tegenstanders is op het EK. Als Rusland wordt uigesloten, lijkt het ook niet meer zeker dat Oranje het opneemt tegen Oekraïne.</p>
      <p>Het Russische antidopingprogramma werd in 2016 geschorst vanwege het grootschalige dopingprogramma, maar werd vorig jaar in ere hersteld op de voorwaarde dat het WADA toegang zou krijgen tot de dopingtests. Die dopingstalen werden begin dit jaar vrijgegeven, maar zijn nu dus als verdacht aangemerkt.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904491/de-bruyne-hekelt-zekere-ek-loting-een-schande-voelt-als-competitievervalsing-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/899712/twee-keer-winnen-en-oranje-zit-in-pot-1-alles-over-de-loting-voor-het-ek-2020.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>