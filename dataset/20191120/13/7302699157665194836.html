<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000111491"/>
    <meta property="og:site_name" content="MGR Online"/>
    <meta property="article:published_time" content="2019-11-20T13:02:00+00:00"/>
    <meta property="og:title" content="โปรดชมภาพประกอบ: เอพีชี้ โป๊ปฟรานซิสเตรียมส่งสารในไทย “ปัญหาค้ามนุษย์-ต้อนรับผู้อพยพ”"/>
    <meta property="og:description" content="ศักดิศรีความเป็นมนุษย์ได้กลายเป็นหนึ่งภารกิจในการเสด็จเยือนกรุงเทพฯเป็นครั้งแรกของสมเด็จพระสันตะปาปาฟรานซิสที่ได้เริ่มขึ้นแล้วตั้งแต่วันพุธ(20 พ.ย)"/>
  </head>
  <body>
    <article>
      <h1>โปรดชมภาพประกอบ: เอพีชี้ โป๊ปฟรานซิสเตรียมส่งสารในไทย “ปัญหาค้ามนุษย์-ต้อนรับผู้อพยพ”</h1>
      <address><time datetime="2019-11-20T13:02:00+00:00">20 Nov 2019, 13:02</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011518904.JPEG"/>
      </figure>
      <p><b>เอพี - การกล่าวถึงศักดิศรีความเป็นมนุษย์ได้กลายเป็นหนึ่งภารกิจในการเสด็จเยือนกรุงเทพฯเป็นครั้งแรกของสมเด็จพระสันตะปาปาฟรานซิสที่ได้เริ่มขึ้นแล้วตั้งแต่วันพุธ(20 พ.ย) </b><br/><br/>เอพีรายงานวันนี้(20 พ.ย)ว่า สำหรับในไทยเชื่อว่าโป๊ปฟรานซิสจะทรงย้ำถึงปัญหาการลักลอบค้ามนุษย์ที่ขบวนการมักจะใช้ไทยเป็นทางผ่าน ส่วนในญี่ปุ่นพระองค์จะทรงให้ความสำคัญไปที่้โทษประหารชีวิตและปัญหาอัตราฆ่าตัวตายพุ่งสูงและการต่อต้านอาวุธนิวเคลียร์<br/><br/>เอพีชี้ว่า ในระหว่างการดำรงตำแหน่งพระประมุขแห่งโฮลีซี พบว่าการต่อสู้ต่อขบวนการค้ามนุษย์ถือเป็นภารกิจที่โดดเด่นของพระองค์ และจากการที่ชุมชนชาวคาทอลิกในไทยคิดเป็นสัดส่วนแค่ 0.58% ของประชากรร่วม 69 ล้านคน เชื่อว่าในการมาเยือนครั้งนี้โป๊ปฟรานซิสจะทรงร้องขอให้ <i>"ไทย"</i> ที่มีชุมชนชาวพุทธใหญ่ที่สุดในประเทศยังคงให้ต้อนรับต่อกลุ่มผู้อพยพ และแสดงความอดทนอดกลั้นต่อการอยู่ร่วมกับผู้มีความเชื่อที่ต่าง <br/><br/>โดยเอพีชี้ว่าสารนี้เชื่อว่าต้องการส่งไปยังชุมชนชาวมุสลิมที่มีจำนวนไม่มากนักเช่นกัน ท่ามกลางการก่อความไม่สงบจากขบวนการแบ่งแยกดินแดนในพื้นที่ทางใต้ที่ห่างไกลติดมาเลเซีย<br/><br/>สิ่งที่น่าสนใจในการเสด็จเยือนไทยหนแรกครั้งนี้พบว่า นอกเหนือจากที่โป๊ปฟรานซิสจะได้พบกับลูกพี่ลูกน้องหญิงของพระองค์  ซิสเตอร์ อานา โรซา ซิโวรี(Ana Rose Sivori) ที่พระองค์ได้ทรงเข้าโอบกอดเพื่อทักทายเป็นอันดับแรกก่อนที่จะรับการถวายการต้อนรับอย่างเป็นทางการจากรัฐบาลไทยที่ท่าอากาศยานดอนเมือง <br/><br/>พระองค์จะเสด็จเยือนสักการสถาน บุญราศีนิโคลาส บุญเกิด กฤษบำรุง หรือที่รู้จักในนามบาทหลวง เบเนดิคโต ชุนคิม(Rev. Benedikto Chunkim ) ซึ่งเป็นนักบวชในศาสนาคริสต์คนแรกที่ต้องทำการพลีชีพในประวัติศาสตร์ไทยสมัยใหม่ โดยถูกสังหารเมื่อปี 1944 <br/><br/>เอพีชี้ว่า เชื่อว่าโป๊ปจะทรงกล่าวอ้างไปถึงผู้ที่ต้องพลีชีพอีก 7 คนในปี 1940 ซึ่งเป็นยุคที่รัฐบาลชาตินิยมในสมัยนั้นต้องการที่จะให้คนไทยทุกคนให้เปลี่ยนมานับถือศาสนาพุทธทั้งหมด<br/><br/>ในสารจากวิดีโอคลิปที่พระองค์ทรงมายังชาวไทยนั้น โป๊ปฟรานซิสทรงย้ำถึงความสัมพันธ์ระหว่างศาสนาและบทบาทสร้างสรรค์ของชุมชนชาวคาทอลิกที่สามารถกระทำได้ในประเทศที่มีประชากรนับถือศาสนาพุทธเป็นส่วนใหญ่ โดยเฉพาะการให้ความช่วยเหลือต่อผู้ยากไร้ ผู้ที่ต้องการและสันติภาพ</p>
      <figure>
        <iframe src="https://www.youtube.com/embed/IpkP0KwPrqc" width="1280" height="720" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/bBlpyD-6f3E" width="1280" height="720" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/8Kr4kcM83LQ" width="1280" height="720" data-service="Youtube" scrolling="no"/>
      </figure>
      <figure>
        <img src="https://mpics.mgronline.com/pics/Images/562000011518905.JPEG"/>
      </figure>
      <figure>
        <img src="https://mpics.mgronline.com/pics/Images/562000011518906.JPEG"/>
      </figure>
      <figure>
        <img src="https://mpics.mgronline.com/pics/Images/562000011518907.JPEG"/>
      </figure>
      <figure>
        <img src="https://mpics.mgronline.com/pics/Images/562000011518908.JPEG"/>
      </figure>
      <figure>
        <img src="https://mpics.mgronline.com/pics/Images/562000011518909.JPEG"/>
      </figure>
      <figure>
        <img src="https://mpics.mgronline.com/pics/Images/562000011518910.JPEG"/>
      </figure>
      <figure>
        <img src="https://mpics.mgronline.com/pics/Images/562000011518911.JPEG"/>
      </figure>
      <figure>
        <img src="https://mpics.mgronline.com/pics/Images/562000011518912.JPEG"/>
      </figure>
      <figure>
        <img src="https://mpics.mgronline.com/pics/Images/562000011518913.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/around/photo-gallery/9620000111491"/>
      </related>
    </article>
  </body>
</html>