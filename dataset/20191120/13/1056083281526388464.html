<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919273/%D8%A7%D8%AA%D8%A7%D9%82-%D9%87%D8%A7%DB%8C-%D8%A8%D8%A7%D8%B2%D8%B1%DA%AF%D8%A7%D9%86%DB%8C-%D9%BE%DB%8C%D8%B4%D9%86%D9%87%D8%A7%D8%AF%D8%A7%D8%AA-%D8%AE%D9%88%D8%AF-%D8%B1%D8%A7-%D8%A8%D9%87-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%85%D8%AC%D9%84%D8%B3-%D8%A7%D8%B1%D8%A7%D8%A6%D9%87-%D8%AF%D9%87%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T13:30:14+00:00"/>
    <meta property="og:title" content="اتاق های بازرگانی‌ پیشنهادات خود را به نمایندگان مجلس ارائه دهند"/>
    <meta property="og:description" content="ایسنا/آذربایجان شرقی نماینده مردم تبریز، آذرشهر و اسکو در مجلس شورای اسلامی گفت: اتاق های بازرگانی ‌پیشنهادات خود را به نمایندگان خود در مجلس شورای اسلامی ارائه دهند."/>
  </head>
  <body>
    <article>
      <h6 class="kicker">نماینده مردم تبریز، آذرشهر و اسکو در مجلس شورای اسلامی:</h6>
      <h1>اتاق های بازرگانی‌ پیشنهادات خود را به نمایندگان مجلس ارائه دهند</h1>
      <address><time datetime="2019-11-20T13:30:14+00:00">20 Nov 2019, 13:30</time> by <a rel="author">لیلا جلیلی</a></address>
      <p>ایسنا/آذربایجان شرقی نماینده مردم تبریز، آذرشهر و اسکو در مجلس شورای اسلامی گفت: اتاق های بازرگانی ‌پیشنهادات خود را به نمایندگان خود در مجلس شورای اسلامی ارائه دهند.</p>
      <p>محمدحسین فرهنگی در بیست و پنجمین همایش ملی توسعه صادرات غیرنفتی کشور در تبریز بیان کرد: سال گذشته آذربایجان شرقی  5.4 درصد در صادرات غیر نفتی کشور سهم داشته است. </p>
      <p>وی گفت:  طی ۶ ماه سال جاری این میزان نیز ارتقا یافته و به ۷.۴ درصد رسیده است، این اتفاق خیلی مبارکی است ولی می‌توان با روش‌های نوین صادرات را به بیشتر از این میزان رساند.</p>
      <p>فرهنگی بیان کرد: با گرفتن بازارهای جدید و استفاده صحیح از مشکلات در برخی از کشورها مانند سوریه می‌توان صادرات را توسعه داد، با وجود تنش ها در سوریه، بازار آن کشور آزاد شد، می‌توانستیم از این فرصت استفاده کرده و سهم بیشتری را در اقتصاد آن‌ها تثبیت کنیم.</p>
      <p>براساس این گزارش؛ بیست و پنجمین همایش ملی توسعه صادرات غیرنفتی کشور با محوریت راهکارهای بهبود فضای کسب و کار برای رونق تولید و توسعه صادرات غیرنفتی و حضور در بازارهای جهانی با حضور مقامات کشوری و استانی و بین المللی در مصلای تبریز برگزار شد.</p>
      <p>انتهای پیام</p>
    </article>
  </body>
</html>