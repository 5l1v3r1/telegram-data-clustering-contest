<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520688-chcete-mit-prehled-o-vyrobnich-systemech-primo-z-heliosu-pomuze-vam-gatema-mes/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T13:16:15+00:00"/>
    <meta property="og:title" content="Chcete mít přehled o výrobních systémech přímo z HELIOSu? Pomůže vám Gatema MES"/>
    <meta property="og:description" content="Technická příprava výroby, řízení a pokročilé plánování výroby, odvádění práce pomocí čárových kódů, sběr dat ze strojů a jiných technologických zařízení v reálném čase, bezpapírová evidence výroby, odpisy materiálu v reálném čase a mnoho dalších..."/>
  </head>
  <body>
    <article>
      <h1>Chcete mít přehled o výrobních systémech přímo z HELIOSu? Pomůže vám Gatema MES</h1>
      <address><time datetime="2019-11-20T13:16:15+00:00">20 Nov 2019, 13:16</time> by <a rel="author">Iva Mottlová</a></address>
      <p>Technická příprava výroby, řízení a pokročilé plánování výroby, odvádění <a href="https://www.kurzy.cz/prace/">práce</a> pomocí čárových kódů, sběr dat ze strojů a jiných technologických zařízení v reálném čase, bezpapírová evidence výroby, odpisy materiálu v reálném čase a mnoho dalších možností, to vše můžete získat, když propojíte svůj ERP systém HELIOS přímo s výrobními systémy pomocí Gatema MES.</p>
      <p>
        <b> </b>
      </p>
      <p>
        <b>O co vlastně jde</b>
      </p>
      <p>MES (Manufacturing Execution Systems) jsou obecně systémy pro sběr a vyhodnocování dat z výroby. Gatema MES je partnerské řešení společnosti Gatema, která je garantem výrobních modulů <a href="http://www.helios.eu/">HELIOSu</a> a zároveň největším integračním partnerem společnosti Asseco Solutions. Gatema v praxi nabízí celou rodinu MES pod názvem <a href="https://products.helios.eu/gatema-mes/">Gatema MES</a>. Jedná se tedy o různé systémy určené pro jednotlivé oblasti popsané v úvodu. </p>
      <p>Výhodou všech řešení Gatema MES je hlavně její nativnost a plná integrovanost do prostředí HELIOSu. Vše ovládáte z HELIOSu a vše vidíte v HELIOSu. Není třeba mít zvlášť prostředí pro např. ekonomiku provozu a zvlášť prostředí pro řízení výrobních strojů. Integrace čteček čarových či RFID kódů, nebo průmyslových dotykových displejů a přenosných zařízení je přitom samozřejmostí.</p>
      <p> </p>
      <p>
        <b>Jak pracuje Gatema MES s výrobními daty</b>
      </p>
      <p>Výrobní data jsou sbírána dvěma základními způsoby. Prvním z nich je <i><b>zadávání dat pracovníky</b></i> pomocí identifikačních údajů výrobků, strojů, pracovišť a konkrétních výrobních operací. Tento základní způsob sběru dat se vyznačuje především snadnou a rychlou implementovatelností do jakéhokoliv výrobního provozu, jednoduchostí obsluhy a v neposlední řadě velmi přijatelnou cenou řešení. Přesto však tyto základní systémy poskytují dostatek dat o průběhu výroby, prostojích, neshodách a spotřebovaných materiálech. Dokáží také zajistit plnou dohledatelnost (tracebilitu) výroby, která je např. podmínkou nutnou v automobilovém <a href="https://www.kurzy.cz/makroekonomika/prumysl/">průmyslu</a>. Tento základní způsob sběru výrobních dat poskytují produkty Gatema MES <a href="https://www.kurzy.cz/ethereum/">ETH</a> a Gatema MES Touch. </p>
      <p>
        <b> </b>
      </p>
      <p>
        <b>Když sbíráte data přímo ze strojů</b>
      </p>
      <p>Druhým o mnoho sofistikovanějším způsobem zajištění výrobních dat je <b><i>sběr přímo ze strojů</i>.</b> Velkou výhodou tohoto způsobu je získávání skutečných dat o chodu strojů, prostojích či závadách přímo z ovládacích prvků nebo řídících systémů jednotlivých strojů, což velmi zpřesňuje a zkvalitňuje výrobní data a eliminuje lidskou chybu. Takto kumulovaná data mají nesrovnatelně vyšší vypovídací hodnotu a dokáží precizně odhalit problematická místa výroby. Sofistikovanost, robustnost a <a href="https://www.kurzy.cz/obec/vysoka-okres-melnik/">vysoká</a> užitná hodnota se odrážejí ve vyšší pořizovací ceně a náročnější implementaci. Přidaná hodnota těchto systémů pro každý výrobní závod je však neoddiskutovatelná. Z rodiny řešení MES systémů pro HELIOS pracují na principu sběru dat ze strojů produkty Gatema MES Work a Gatema MES REVA. </p>
      <related>
        <h4>Příbuzné stránky</h4>
        <a href="https://video.kurzy.cz/y/KbsAsML2z-M/"/>
        <a href="https://video.kurzy.cz/y/t4x3TwFPLrs/"/>
        <a href="https://video.kurzy.cz/y/JLk1CU5h32I/"/>
        <a href="https://video.kurzy.cz/y/pGmaEXxKOqo/"/>
        <a href="https://video.kurzy.cz/y/_dU_3ziIN-k/"/>
        <a href="https://video.kurzy.cz/y/RZdSsFRrrAY/"/>
        <a href="https://video.kurzy.cz/y/gIO9j1zn6zo/"/>
        <a href="https://www.kurzy.cz/zpravy/nazory/A-V-T-8602/"/>
        <a href="https://zpravy.kurzy.cz/121071-cina-chce-nakupovat-kakao-primo-v-ghane-iran-a-indie-take/"/>
        <a href="https://www.kurzy.cz/tema/4981289.html"/>
        <a href="https://www.kurzy.cz/zpravy/32615-chcete-mit-prehled-o-kontaktech-s-klienty/"/>
        <a href="https://www.kurzy.cz/zpravy/418740-jedinecna-animace-kdyz-chcete-ziskat-prehled-o-migraci-do-evropy/"/>
      </related>
    </article>
  </body>
</html>