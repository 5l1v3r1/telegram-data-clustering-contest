<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zamilovany-daniel-18-ktery-ubodal-terezku-18-z-hruznych-detailu-vrazdy-mrazi"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T13:24:00+00:00"/>
    <meta property="og:title" content="Zamilovaný Daniel (18), který ubodal Terezku (†18): Z hrůzných detailů vraždy mrazí"/>
    <meta property="og:description" content="Letos v květnu Česko zasáhla zpráva o vraždě teprve osmnáctileté Terezky, kterou provedl stejně starý Daniel. Ten byl do dívky zamilovaný a nesnesl, že jeho city nebyly opětovány. Vraždu nyní začal projednávat Krajský soud v Plzni, na začátek procesu přišlo i několik spolužáků zavražděné, z nich však do jednací síně mohli jen dva v doprovodu učitelky."/>
  </head>
  <body>
    <article>
      <h6 class="kicker">soud</h6>
      <h1>Zamilovaný Daniel (18), který ubodal Terezku (†18): Z hrůzných detailů vraždy mrazí</h1>
      <address><time datetime="2019-11-20T13:24:00+00:00">20 Nov 2019, 13:24</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/01/7b/017bd3a-247257-zdada-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Daniel zavraždil stejně starou Terezku.<cite>FTV Prima</cite></figcaption>
        </figure>
        <figure>
          <img src="https://www.extra.cz/images/thumbs/f2/bc/f2bc48d-235626-5-2560x0-shrink.png"/>
          <figcaption>Daniel promluvil o plánu vraždy osmnáctileté Terezky.<cite>archiv rodiny</cite></figcaption>
        </figure>
      </slideshow>
      <p>
        <b>Letos v květnu Česko zasáhla zpráva o vraždě teprve osmnáctileté Terezky, kterou provedl stejně starý Daniel. Ten byl do dívky zamilovaný a nesnesl, že jeho city nebyly opětovány. Vraždu nyní začal projednávat Krajský soud v Plzni, na začátek procesu přišlo i několik spolužáků zavražděné, z nich však do jednací síně mohli jen dva v doprovodu učitelky.</b>
      </p>
      <p>Letos v květnu Plzeňskem otřásla opravdu brutální vražda teprve osmnáctileté Terezy, kterou o život chladnokrevně připravil mladík jménem <a href="https://www.extra.cz/tema/daniel-m">Daniel M.</a>. Dan se do Terezy zamiloval a ona jej odmítla, tuto situaci se rozhodl vyřešit tím nejhorším možným způsobem. Vrah se u soudu rozpovídal o tom, jak se s dívkou seznámil a jak jejich vztah pokračoval.</p>
      <p>Zatímco Tereza si od vztahu s Danielem slibovala pouze přátelství, mladík se do ní poměrně brzy bezhlavě zamiloval. <b>„Vypadalo to jako dobrý začátek přátelství. Netrvalo to dlouho a začali jsme společně trávit čas. Chodili jsme spolu do kina, na oběd, na výlety, zejména v období prázdnin. V oblasti intimních vztahů jsem nebyl zběhlý, nic jsem nechtěl uspěchat. Alespoň z mého pohledu to bylo na dobré cestě k něčemu víc než jen k přátelství. Začal jsem na dotyčnou myslet každý den, chtěl jsem s ní trávil více času,“</b> řekl podle serveru idnes.cz mladík soudci.</p>
      <related>
        <a href="https://www.extra.cz/brutalni-vrazde-terezky-mohl-zabranit-kamarad-vraha-misto-toho-mu-nabidl-alibi"/>
      </related>
      <p>Když přátelství Daniela a Terezy záhy skončilo, mladík to snášel velmi špatně. <b>„Těžce jsem pak nesl, když to nečekaně v září skončilo. A to zcela bezdůvodně. V listopadu jsem se pokusil o sebevraždu, skončil jsem na psychiatrii. Styky s ní jsem přerušil a pokusil se na vše zapomenout. Ale nešlo to. Deprese se prohlubovaly, nebyl jsem to já,“</b> dodal zcela bez emocí.</p>
      <h3>Plán smrti</h3>
      <p>Vraždu mladé dívky si Daniel pečlivě naplánoval už několik dní před hrůzným činem. <b>„Týden před tím (vraždou) jsem se rozhodl, že Terezu zabiju a jak to provedu. V neděli jsem si dal do školní tašky dva nože, kdybych náhodou jeden ztratil,“</b> rozmluvil se mladík o tom, jak se před zabitím Terezy pojistil. Policejní spis hovoří o tom, že se v den vraždy omluvil ze školy z důvodu bolesti hlavy a vlakem odjel do Zdemyslic na Plzeňsku, kde si na děvče, které ten den slavilo své 18. narozeniny, počkal.</p>
      <p>Když Tereza přijela vlakem do Zdemyslic, Daniel ji pronásledoval až domů. Když za ní vešel až do budovy, řekla mu, aby šel pryč. Své kamarádce před smrtí stihla napsat zprávu: „Help, Dan.“ Kamarádka se jí zeptala kde, Tereza jí napsala: „Tady.“ To byla její poslední zpráva. Pak se dívka ke svému vrahovi otočila zády, ten ji popadl, povalil na zem a zasadil jí několik bodných ran. Došlo k probodnutí srdce a srdečnice, které vedlo k masivní ztrátě krve.</p>
      <related>
        <a href="https://www.extra.cz/matka-ubodane-terezky-18-poslala-dojemny-vzkaz-takhle-promluvila-k-jejimu-vrahovi"/>
      </related>
      <p>Od bezvládného těla své oběti následně Daniel odešel. <b>„Když ji nemůžu mít já, nebude ji mít nikdo,“</b> napsal po hrůzném činu svým rodičům, bratrovi a několika přátelům. Mladík, který se k vraždě Terezy odhodlával několik měsíců a rozhodl se ji zabít ve chvíli, kdy si našla přítele, nyní může strávit až 20 let za mřížemi. Pozůstalí rovněž požadují náhradu nemajetkové újmy ve výši 5 milionů korun a uhrazení výdajů za pohřeb, který stál 22 tisíc korun.</p>
    </article>
  </body>
</html>