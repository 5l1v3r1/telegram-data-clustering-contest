<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/kabinetyt-s-novi-merki-za-izsvetliavane-na-sektora-s-gorivata.430238"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T13:16:00+00:00"/>
    <meta property="og:title" content="Кабинетът с нови мерки за изсветляване на сектора с горивата"/>
    <meta property="og:description" content="Промените в закона ще се предложат за гласуване в НС | Dnes.bg"/>
  </head>
  <body>
    <article>
      <h1>Кабинетът с нови мерки за изсветляване на сектора с горивата</h1>
      <h2>Промените в закона ще се предложат за гласуване в НС</h2>
      <address><time datetime="2019-11-20T13:16:00+00:00">20 Nov 2019, 13:16</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Държавата няма да спре с мерките за изсветляване на сектора, свързан с горивата. Това заяви икономическият министър Емил Караниколов, след като правителството прие законови промени, които предлага на парламента да приеме.</p>
      <p>С одобрения проект на закона ще се облекчат изискванията за регистрация, сред които отпадане дейността по временно съхранение и/или зареждане от земеделски стопанин, намаляване на изискуемия праг за капитал или активи, както и намаляване размера на обезпечението. Прецизират се общите и специалните условия за всички дейности, както и необходимите документи за регистрация.</p>
      <related>
        <a href="https://www.dnes.bg/top-novini/2019/10/25/benzinyt-na-rodniia-pazar-evtin-za-standarta-v-es-skyp-za-nas.427308"/>
      </related>
      <p>Караниколов даде пример, че прехвърлянето на собственост с цел избягване на плащането на данъци, ще бъде пресечено.</p>
      <p>"Ще се издава забрана за срок от 3 години този обект да извършва тази дейност. Тоест независимо, че някой реши да си прехвърли фирмата или собствеността, той няма да може да ползва този обект за следващите три години за дейността, а именно доставка, складиране, производство на нефт и нефтени продукти“, обясни той и допълни, че по този начин ще се създаде ефективен контрол за пресичане на възможността за спекулации в сектора.</p>
      <p>Министърът очаква спор сред депутатите за изискванията за регистрация, които в момента са</p>
      <p>500 хил. лв. за всички, независимо от оборота. Има три предложения – текстът да остане, да има разбивка спрямо оборотите или да бъде процент от оборота.<br/> </p>
    </article>
  </body>
</html>