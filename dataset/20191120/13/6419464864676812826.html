<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/open-ta-noymera-tiletheasis-poy-efere-o-tsipras-sto-kanali/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T13:44:29+00:00"/>
    <meta property="og:title" content="Open: Τα νούμερα τηλεθέασης που έφερε ο Τσίπρας στο κανάλι"/>
    <meta property="og:description" content="Στο κεντρικό δελτίο ειδήσεων του καναλιού Open την Τρίτη 19 Νοεμβρίου βρέθηκε καλεσμένος ο πρόεδρος του ΣΥΡΙΖΑ Αλέξης Τσίπρας."/>
  </head>
  <body>
    <article>
      <h1>Open: Τα νούμερα τηλεθέασης που έφερε ο Τσίπρας στο κανάλι</h1>
      <address>
        <time datetime="2019-11-20T13:44:29+00:00">20 Nov 2019, 13:44</time>
      </address>
      <p>Στο κεντρικό δελτίο ειδήσεων του <a href="https://neaselida.gr/tag/open-tv/"><b>Open</b></a> την Τρίτη 19 Νοεμβρίου βρέθηκε καλεσμένος ο πρόεδρος του ΣΥΡΙΖΑ <a href="https://neaselida.gr/tag/alexis-tsipras/"><b>Αλέξης Τσίπρας</b></a>.</p>
      <p>Ο κ. <b>Τσίπρας</b> δέχτηκε απαντήσεις από την παρουσιάστρια του δελτίου, <b>Νίκη Λυμπεράκη</b>, σχετικά με την πολιτική επικαιρότητα, από τις 19:50 περίπου και μετά, την κανονική ώρα λήξης του κεντρικού δελτίου.</p>
      <p>Σύμφωνα με τα επίσημα στοιχεία της <b>Nielsen</b>, πριν ξεκινήσει η συνέντευξη, το <b>Open</b> είχε στο λεγόμενο δυναμικό κοινό ποσοστό τηλεθέασης <b>12,1%</b> και στο σύνολο <b>10,5%</b>. Με το που ξεκίνησε η συνέντευξη και από τις 19:50 έως τις 21:00, το ποσοστό διαμορφώθηκε στο δυναμικό κοινό στο 8,8% και στο γενικό σύνολο <b>9,9%</b>.</p>
      <h3>Open: Πρόσωπο – κλειδί στο κανάλι του Ιβάν Σαββίδη</h3>
      <figure>
        <img src="https://neaselida.gr/nsmedia/uploads/2019/11/open.jpg"/>
      </figure>
      <p><b>Εξελίξεις</b> υπάρχουν στο <a href="https://neaselida.gr/tag/kanali/"><b>κανάλι</b> </a>του <b><a href="https://neaselida.gr/tag/ivan-savvidis/">Ιβάν Σαββίδη</a>,</b> το <b><a href="https://neaselida.gr/tag/open/">Open</a>,</b> καθώς υπάρχουν <b>αλλαγές</b> στη στελέχωση <b><a href="https://neaselida.gr/tag/ekpobi/">εκπομπής</a>,</b> με στόχο να ανέβει η <a href="https://neaselida.gr/tag/tiletheasi/"><b>τηλεθέαση</b></a> του σταθμού.</p>
      <p>Για δεύτερη φορά αλλάζει αρχισυντάκτης στο <b>«<a href="https://neaselida.gr/tag/mesimeri-yes/">Μεσημέρι yes</a>».</b> Ο <b><a href="https://neaselida.gr/tag/nikolas-toyroyntoys/">Νικόλαος Τουρουντούς</a>,</b> που έχει στο βιογραφικό του συνεργασία με τη Ρούλα Κορομηλά στο «Μπράβο», αλλά και με τον Φώτη Σεργουλόπουλο και τη Μαρία Μπακοδήμου στο «I love TV» και στο «ΦΜ live» <b>αποχώρησε</b> από το τιμόνι της εκπομπής.</p>
      <p><b>Τη θέση του πήρε ο <a href="https://neaselida.gr/tag/dimosiografos/">δημοσιογράφος</a></b> <b><a href="https://neaselida.gr/tag/dimitris-sarris/">Δημήτρης Σαρρής</a>,</b> ο οποίος ήταν αρχισυντάκτης στην εκπομπή της <b>Χριστίνας Λαμπίρη.</b></p>
      <p>
        <i>
          <b>Δημοσιεύτηκε στο «Page 2» στο φύλλο 128 της «Νέας Σελίδας» την Κυριακή 17 Νοεμβρίου 2019</b>
        </i>
      </p>
      <related>
        <a href="https://neaselida.gr/h-alli-selida/mega-to-diplo-kolpo-toy-vaggeli-marinaki-gia-to-kanali/"/>
      </related>
      <h3>Open: Μπαράζ εξελίξεων με τη Μαρία Μπακοδήμου</h3>
      <figure>
        <img src="https://neaselida.gr/nsmedia/uploads/2019/09/open-mpakodimou.jpg"/>
      </figure>
      <p>Καταιγιστικές είναι οι εξελίξεις στο <a href="https://neaselida.gr/tag/kanali/"><b>κανάλι</b> </a>του <b><a href="https://neaselida.gr/tag/ivan-savvidis/">Ιβάν Σαββίδη</a>,</b> το <b><a href="https://neaselida.gr/tag/open/">Open</a>,</b> με την <b><a href="https://neaselida.gr/tag/parousiastria/">παρουσιάστρια </a><a href="https://neaselida.gr/tag/maria-bakodimou/">Μαρία Μπακοδήμου</a></b> και τον ρόλο που θα έχει στον σταθμό.</p>
      <p>Όπως έγινε γνωστό το Σάββατο 16 Νοεμβρίου το <b>«<a href="https://neaselida.gr/tag/dikastirio-modas/">Δικαστήριο μόδας</a>»,</b> που ήταν σχεδιασμένο να παρουσιάζει η <b>Μαρία Μπακοδήμου,</b> μπαίνει στο συρτάρι και δεν θα βγει τελικά στο άμεσο διάστημα, καθώς το κανάλι έκρινε πως <b>στην παρούσα φάση κάτι τέτοιο θα ήταν δύσκολο.</b></p>
      <p>Οι αλλαγές, όμως για τη <b>Μαρία Μπακοδήμου</b> στο <b>κανάλι</b> δεν σταματούν εδώ. Σύμφωνα με τη Real Life, μετά από λίγες εβδομάδες στον αέρα, αποφασίστηκε <b>να αλλάξει όλη η βασική ομάδα συντελεστών που εργάζεται πίσω από τις κάμερες για το «<a href="https://neaselida.gr/tag/enas-gia-oloys/">Ένας για όλους</a>».</b></p>
      <p>Ο λόγος δεν έχει γίνει ακόμα γνωστός, αν έχει να κάνει με την τηλεθέαση που συγκεντρώνει το τηλεπαιχνίδι ή αν υπάρχει κάποια άλλη αιτία, στο… ενδότερα του Open.</p>
      <related>
        <a href="https://neaselida.gr/h-alli-selida/one-dynato-chtypima-apo-to-kanali-toy-vaggeli-marinaki/"/>
      </related>
    </article>
  </body>
</html>