<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/kabinetyt-otpusna-71-166-lv-za-spraviane-s-krizata-v-afganistan.430242"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T13:51:00+00:00"/>
    <meta property="og:title" content="Кабинетът отпусна 71 166 лв. за справяне с кризата в Афганистан"/>
    <meta property="og:description" content="Финансирането ще отиде към Върхония комисар по бежанците | Dnes.bg"/>
  </head>
  <body>
    <article>
      <h1>Кабинетът отпусна 71 166 лв. за справяне с кризата в Афганистан</h1>
      <h2>Финансирането ще отиде към Върхония комисар по бежанците</h2>
      <address><time datetime="2019-11-20T13:51:00+00:00">20 Nov 2019, 13:51</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Министерският съвет одобри предоставянето на финансова помощ от 71 166 лв. за справяне с хуманитарната криза в Афганистан.<br/><br/>Помощта е част от усилията на международната общност за възстановяване на региона и подобряване на условията на живот на гражданите.<br/><br/>Финансирането ще бъде насочено към дейността на Върховния комисар на ООН по бежанците и ще бъде осигурено от бюджета на Министерството на външните работи, предназначен за развитие и хуманитарна помощ.<br/><br/>С друго решение България предоставя 53 790 лева по линия на официалната помощ за развитие на Службата на Върховния комисар по правата на човека на ООН, съобщиха от правителствената пресслужба.<br/><br/>Това ще помогне за реализирането на външнополитическите цели на България в областта на защитата на правата на човека и уязвими групи, която е основен приоритет и на членството ни в Съвета по правата на човека за периода 2019-2021 г.<br/> </p>
    </article>
  </body>
</html>