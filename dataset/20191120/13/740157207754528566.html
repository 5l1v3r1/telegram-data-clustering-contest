<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/marszalek-wojewodztwa-dolnoslaskiego-samorzad-to-esencja-demokracji,135267.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T13:10:00+00:00"/>
    <meta property="og:title" content="Marszałek województwa dolnośląskiego: samorząd to esencja demokracji"/>
    <meta property="og:description" content="Samorząd to esencja demokracji, bez sprawnego samorządu trudno dziś mówić o nowoczesnym ustroju państwa – mówił w środę podczas Dolnośląskiego Kongresu Samorządowego marszałek województwa Cezary Przybylski (Bezpartyjni Samorządowcy). Marszałek ostrzegał też przed centralizacją państwa."/>
  </head>
  <body>
    <article>
      <h1>Marszałek województwa dolnośląskiego: samorząd to esencja demokracji</h1>
      <address><time datetime="2019-11-20T13:10:00+00:00">20 Nov 2019, 13:10</time> by <a rel="author">PAP/KM  </a></address>
      <h4>Samorząd to esencja demokracji, bez sprawnego samorządu trudno dziś mówić o nowoczesnym ustroju państwa – mówił w środę podczas Dolnośląskiego Kongresu Samorządowego marszałek województwa Cezary Przybylski (Bezpartyjni Samorządowcy). Marszałek ostrzegał też przed centralizacją państwa.</h4>
      <hr/>
      <ul>
        <li>
          <b>Podczas VII Dolnośląskiego Kongresu Samorządowego, który w środę odbył się we Wrocławiu, rozmawiano m.in. o roli i znaczeniu samorządu we współczesnej Polsce, o rozwoju transportu i kolei, walce z zanieczyszczeniem środowiska oraz o problemach służby zdrowia.</b>
        </li>
        <li>
          <b>Cezary Przybylski podkreślił, że o samorządach należy nieustanie debatować.</b>
        </li>
        <li>
          <b>Marszałek mówił też o wykorzystaniu środków unijnych w ostatnich latach na Dolnym Śląsku, budowie nowego szpitala we Wrocławiu czy inwestycji w centrum sportowe w Jakuszycach.</b>
        </li>
      </ul>
      <p>- Samorząd to esencja demokracji, bez sprawnego samorządu trudno dziś mówić o nowoczesnym ustroju państwa - zaznaczył marszałek.</p>
      <p>Jak wskazał po 1989 r. w Polsce udało się stworzyć "małe ojczyzny, które są sprawnie działającymi organizmami".</p>
      <p>- Samorządy w badaniach opinii publicznej od lat cieszą się większym zaufanie społecznym niż władze centralne. Zasługi samorządów dla rozwoju kraju są niepodważalne. To właśnie tutaj dzięki ciężkiej pracy rośnie autentyczna siła Polski - powstają hale sportowe, nowe żłobki, przedszkola, to osiągnięcia, z których wszyscy jesteśmy dumni - zauważył Przybylski.</p>
      <p>Marszałek mówił też o wykorzystaniu środków unijnych w ostatnich latach na Dolnym Śląsku, budowie nowego szpitala we Wrocławiu czy inwestycji w centrum sportowe w Jakuszycach. </p>
      <p>Przybylski podkreślił, że nie ma silnych samorządów bez aktywnego udziału obywateli oraz bez konstruktywnej współpracy z rządem.</p>
      <p>- Niestety dziś samorządność w Polsce stoi na rozdrożu. Największym zagrożeniem dla samorządów jest powrót do centralizacji państwa polegający na tym, że rządzący wiedzą lepiej czego nam tu na dolne potrzeba - zauważył.</p>
      <p>Zdaniem marszałka "pokusa centralizmu jest widoczna".</p>
      <p>- Dochodzi do sytuacji, w których samorządom odbiera się część zadań, albo dodaje się zadania, przy czym nie idzie za tym ich finansowanie - zaznaczył.</p>
      <p>Według Przybylskiego w ciągu kilku lat samorządy zostały stopniowo pozbawione kontroli nad takimi obszarami jak: gospodarka wodna, powiatowa inspekcja weterynaryjny czy gminne i powiatowe fundusze ochrony środowiska. </p>
      <p>Jak podkreślił, zaniepokojenie samorządów budzą problemy w służbie zdrowia.</p>
      <p>- Decyzje w Ministerstwie Zdrowia oraz NFZ pogarszają sytuację finansową szpitali; niedofinansowanie służby zdrowia przerzucane jest na samorządy - dodał marszałek.</p>
      <p>Zdaniem Przybylskiego, aby zachować dynamikę inwestycyjną samorządów potrzeba sprawnego mechanizmu rekompensaty związanego z uszczupleniem dochodów po zmianach w PIT i CIT.</p>
      <p>- Koniecznie będzie przedyskutowanie na nowo za ogólną zgodą przedstawicieli rządu i samorządu podziału podatku, ustalenie, jaki procent z PIT i CIT, a także z VAT powinien otrzymać samorząd terytorialny - ocenił marszałek.</p>
      <p>W województwie dolnośląskim rządzi koalicja Bezpartyjnych Samorządowcy oraz PiS.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>