<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_osvezava_svoje_satove_novim_funkcijama-82139"/>
    <meta property="og:site_name" content="Benchmark"/>
    <meta property="article:published_time" content="2019-11-20T13:20:00+00:00"/>
    <meta property="og:title" content="Samsung osvežava svoje satove novim funkcijama"/>
    <meta property="og:description" content="Samsung nije zaboravio na svoje prethodne Smartwatch modele, koji novim ažuriranjem dobijaju funkcije predstavljene na Galaxy Watch Active 2"/>
  </head>
  <body>
    <article>
      <h1>Samsung osvežava svoje satove novim funkcijama</h1>
      <address>
        <time datetime="2019-11-20T13:20:00+00:00">20 Nov 2019, 13:20</time>
      </address>
      <figure>
        <img src="https://www.benchmark.rs/assets/img/news/main/316b2e5e4cc8b21b39a91ba05c934128.jpg"/>
      </figure>
      <p><a href="https://www.benchmark.rs/tag/samsung-54"><b>Samsung</b></a> na svoje Galaxy Watch i <a href="https://www.benchmark.rs/tag/galaxy_watch_active_2-25118"><b>Galaxy Watch Active</b></a> pametne satove donosi nove funkcije koje su predstavljene uz novi Galaxy Watch Active 2. Među njima su nove mogućnosti Bixby asistenta, više opcija podešavanja izgleda za skinove, nove Samsung Health opcije i touch bezel interfejs za Galaxy Watch Active.</p>
      <p>Dodavanje touch bezel interfejsa na Galaxy Watch Active bi trebalo biti naročito korisno, obzirom da model ne poseduje odlično prihvaćeni rotirajući okvir koji je krasio prethodne modele. Ovakav interfejs odlično radi na novom Galaxy Watch Active 2, pa je pretpostavka da će i prethodni model pružiti slično iskustvo.</p>
      <p>Samsung je takođe izmenio i neke od elemenata interfejsa, pa je su ikonice aktivnih aplikacija pomerene, trenutno vreme se prikazuje i dok se koristi štoperica ili je u toku poziv, a ikonice na Quick panelu sata su sada lakše za podešavanje. Što se tiče opcija podešavanja izgleda, dodata je 41 nova varijacija.</p>
      <p>Bixby asistent je takođe dobio nove funkcionalnosti na oba sata. Sada putem njega možete pokrenuti vežbu ili aktivnost, kontrolisati SmartThings uređaje, a podržani su i novi jezici poput francuskog, nemačkog, španskog i italijanskog.</p>
      <h3>Pogledajte još: <a href="https://www.benchmark.rs/vesti/predstavljen_samsung_galaxy_watch_active2_under_armour_edition-81034">Predstavljen Samsung Galaxy Watch Active2 Under Armour Edition</a></h3>
      <p>Samsung Health je takođe dobio nekoliko novih funkcija na oba sata, pa će npr. Daily Active opcija voditi računa o fitness ciljevima i vremenima po krugu pri trčanju ili vožnji bicikla, a tu je i novo upozorenje o malom broju otkucaja srca.</p>
      <p>U svakom slučaju lepo je videti da Samsung brine i o uređajima prethodne generacije. Ažuriranje kreće danas, a postepeno će dolaziti na uređaje zavisno od regiona.</p>
      <p>
        <i>Izvor: <a href="https://www.theverge.com/">The Verge</a></i>
      </p>
      <figure>
        <iframe src="https://www.youtube.com/embed/Fytl0dEpOKU" width="600" height="450" data-service="Youtube" scrolling="no"/>
      </figure>
    </article>
  </body>
</html>