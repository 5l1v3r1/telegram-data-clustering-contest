<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/zhega-v-parlamenta-reporterki-se-izvinyavat-na-ataka-ot-partiyata-pk-tvrdyat-che_news710398.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T13:21:00+00:00"/>
    <meta property="og:title" content="Жега в парламента: Репортерки се извиняват на &quot;Атака&quot;, от партията пък твърдят, че..."/>
    <meta property="og:description" content="Десетки привърженици на ГЕРБ излязоха на спонтанен протест срещу избора на лидера на НФСБ за заместник-председател на парламента"/>
  </head>
  <body>
    <article>
      <h1>Жега в парламента: Репортерки се извиняват на "Атака", от партията пък твърдят, че...</h1>
      <h2>Десетки привърженици на ГЕРБ излязоха на спонтанен протест срещу избора на лидера на НФСБ за заместник-председател на парламента</h2>
      <address>
        <time datetime="2019-11-20T13:21:00+00:00">20 Nov 2019, 13:21</time>
      </address>
      <p>https://blitz.bg/politika/zhega-v-parlamenta-reporterki-se-izvinyavat-na-ataka-ot-partiyata-pk-tvrdyat-che_news710398.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1563529027-img-4975jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Привърженици на ГЕРБ скочиха на Валери Симеонов заради новия му пост в НС. Това съобщиха от пресцентъра на ПП „Атака“. </b><br/><br/>„Десетки привърженици на ГЕРБ излязоха на спонтанен протест срещу избора на Валери Симеонов от НФСБ за зам.-председател на Народното събрание. По наша информация са забелязани членове на секционни комисии на партия ГЕРБ, участвали на последните избори.<br/><br/>Сред множеството има и дългогодишни привърженици на партията на Бойко Борисов, които са участвали в протестите срещу Валери Симеонов през миналата година, когато тогавашният вицепремиер нарече майките на деца с увреждания „кресливи жени” на „уж болни” деца“, посочват от „Атака“.<br/><br/>„Репортерите на bTV Десислава Ризова и Нова тв Таня Иванова се извиниха на партия „Атака“, че погрешно представиха протестиращите от ГЕРБ като привърженици на партията на Сидеров.<br/><br/>Партия „Атака“ пита репортерите и отговорните редактори на двете медии: Защо се притесниха да кажат истината кои са реалните организатори на протеста срещу Симеонов и решиха да използват името на „Атака“ като най-удобно, щом някой скочи на лидера на НФСБ?“, заявяват от „Атака“.</p>
    </article>
  </body>
</html>