<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/gossip/2019/11/20/serena-enardu-dopo-la-rottura-con-pago-ho-mille-pensieri-mi-svegl-9-954903.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T13:40:17+00:00"/>
    <meta property="og:title" content="Serena Enardu, dopo la rottura con Pago: &quot;Ho mille pensieri, mi sveglio col malumore&quot;"/>
    <meta property="og:description" content="Gossip - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la fine di un amore</h6>
      <h1>Serena Enardu, dopo la rottura con Pago: "Ho mille pensieri, mi sveglio col malumore"</h1>
      <h2>"È un periodo particolare, scaccio i momenti di tristezza", ha spiegato la cagliaritana ai suoi follower</h2>
      <address>
        <time datetime="2019-11-20T13:40:17+00:00">20 Nov 2019, 13:40</time>
      </address>
      <p>"Quando mi addormento, cosa che non capita quasi mai, mi sveglio col malumore. Questo è un periodo particolare, per quello mi viene il malumore".</p>
      <p>In un'Instagram Story <a href="https://www.unionesarda.it/articolo/gossip/2019/10/25/serena-enardu-e-il-confronto-con-pago-c-e-una-cosa-che-non-riusci-9-944906.html">Serena Enardu</a> racconta ai suoi follower il periodo difficile che sta vivendo, dopo la fine della sua storia - durata sette anni - con il cantante <a href="https://www.unionesarda.it/articolo/gossip/2019/10/16/pago-su-serena-enardu-ho-pianto-abbastanza-trovero-la-mia-strada-9-941146.html">Pago</a> (al secolo Pacifico Settembre) al termine della loro partecipazione a "Temptation Island Vip".</p>
      <p>"Mi vengono in mente mille pensieri che in un certo senso cerco di scacciare perché quando si ha il malumore bisogna evitare di nutrirlo con tutti i pensieri negativi. E non è facilissimo. In più magari accendi la televisione, c'è una musica particolare e insomma", ha spiegato la cagliaritana.</p>
      <p>L'ex tronista di "Uomini e Donne" cerca però di non farsi prendere dallo sconforto: "Alterno momenti, quelli di tristezza li faccio durare poco. Ci sono, è normale, però cerco di farli passare in fretta. Non è facilissimo però ci riesco".</p>
      <p>Nelle scorse settimane, Enardu aveva ammesso di aver <a href="https://www.unionesarda.it/articolo/gossip/2019/10/22/serena-enardu-dimagrita-dopo-la-rottura-con-pago-non-riuscivo-a-m-9-943559.html">perso sei chili</a>, dopo la rottura con il cantante originario di Quartu.</p>
      <p>(Unioneonline/F)</p>
    </article>
  </body>
</html>