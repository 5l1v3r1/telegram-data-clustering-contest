<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268135/ion-lungu-dupa-intalnirea-asociatiei-municipiilor-din-romania-cu-premierul-ludovic-orban-primarii-au-fost-impresionati-de-premier-care-este-foarte-bine-pregatit-profesional-si-cunoaste-mecanismele-a"/>
    <meta property="og:site_name" content="NewsBucovina"/>
    <meta property="article:published_time" content="2019-11-20T13:08:05+00:00"/>
    <meta property="og:title" content="Ion Lungu, după întâlnirea Asociației Municipiilor din România cu premierul Ludovic Orban: Primarii au fost impresionați de premier care este foarte bine pregătit profesional și cunoaște mecanismele autorităților locale"/>
    <meta property="og:description" content="Primarul Sucevei, Ion Lungu, prim vicepreședinte al Asociației Municipiilor din România, a declarat, miercuri, că primarii prezenți marți după amiaza la întâlnirea cu premierul Ludovic Orban au fost mulțumiți, în special de faptul că premierul este foarte bine pregătit profesional. „Primarii s-au declarat mulțumiți în primul rând de disponibilitatea la dialog a Guvernului. Au fost …"/>
  </head>
  <body>
    <article>
      <h1>Ion Lungu, după întâlnirea Asociației Municipiilor din România cu premierul Ludovic Orban: Primarii au fost impresionați de premier care este foarte bine pregătit profesional și cunoaște mecanismele autorităților locale</h1>
      <address>
        <time datetime="2019-11-20T13:08:05+00:00">20 Nov 2019, 13:08</time>
      </address>
      <p>Primarul Sucevei, Ion Lungu, prim vicepreședinte al Asociației Municipiilor din România, a declarat, miercuri, că primarii prezenți marți după amiaza la întâlnirea cu premierul Ludovic Orban au fost mulțumiți, în special de faptul că premierul este foarte bine pregătit profesional.</p>
      <p>„Primarii s-au declarat mulțumiți în primul rând de disponibilitatea la dialog a Guvernului. Au fost plăcut impresionați de primul ministru Ludovic Orban care este foarte bine pregătit profesional”, a spus Ion Lungu.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-1-8.png"/>
      </figure>
      <p>El a declarat că știa de mult timp că Ludovic Orban este foarte bine pregătit profesional, iar primarii prezenți la întâlnire au primit răspunsurile pe loc, fără ca premierul să aibă nevoie să se consulte cu consilieri.</p>
      <p>„Cunoaște toate mecanismele autorităților locale, la nivel bugetar, macroeconomic. La toate întrebările puse de primari a dat răspunsul pe loc și nu s-a uitat la nu știu care consilier, la nu știu care secretar de stat cum se întâmpla cu alți prim-ministri. Chiar le știe și primari au rămas impresionați de acest lucru. Eu știam acest lucru de mult din discuțiile pe care le-am avut cu domul Orban. Sigur, cunoaște problemele administrației. Are experiență, vechime, a fost ministru, a fost viceprimar, cunoaște foarte bine mecanismele autorităților locale”, a spus Lungu.</p>
      <p>Primarul Sucevei a arătat că în urma discuțiilor a convenit să revină săptămâna viitoare la Ministerul Dezvoltării pentru a urgenta semnarea contractelor cu fonduri europene care sunt întârziate, că se va discuta și problema caselor de cultură sau că se va lua în discuție și problema privind centrala termică pe biomasă a Sucevei. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268132/managerul-sju-suceava-vasile-rimbu-spune-ca-infiintarea-compartimentului-propriu-de-cardiologie-interventionala-a-fost-o-decizie-buna-fiind-efectuate-deja-335-de-interventii-pentru-care-pacientii-n"/>
        <a href="https://www.newsbucovina.ro/actualitate/268122/politistii-suceveni-au-retinut-patru-tineri-banuiti-de-comiterea-unei-talharii-in-comuna-dragoiesti"/>
        <a href="https://www.newsbucovina.ro/actualitate/268094/vasile-rimbu-managerul-spitalului-judetean-suceava-anunta-ca-se-va-face-locuitor-al-municipiului-suceava-dar-a-evitat-sa-confirme-ca-ar-fi-primul-pas-pentru-o-eventuala-candidatura-la-functia-de-pr"/>
      </related>
    </article>
  </body>
</html>