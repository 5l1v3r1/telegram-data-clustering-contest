<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462027/%E0%A6%8F%E0%A6%AC%E0%A6%BE%E0%A6%B0-%E0%A6%AB%E0%A6%BF%E0%A6%B2%E0%A6%BF%E0%A6%AA%E0%A6%BE%E0%A6%87%E0%A6%A8%E0%A7%87-%E0%A6%A4%E0%A6%BE%E0%A6%A3%E0%A7%8D%E0%A6%A1%E0%A6%AC-%E0%A6%9A%E0%A6%BE%E0%A6%B2%E0%A6%BE%E0%A6%AC%E0%A7%87-%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%9D%E0%A6%A1%E0%A6%BC-%E2%80%98%E0%A6%95%E0%A6%BE%E0%A6%B2%E0%A6%AE%E0%A7%87%E0%A6%97%E0%A6%BF%E2%80%99"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T13:07:00+00:00"/>
    <meta property="og:title" content="এবার ফিলিপাইনে তাণ্ডব চালাবে ঘূর্ণিঝড় ‘কালমেগি’"/>
    <meta property="og:description" content="অনলাইন ডেস্ক ॥ ফিলিপাইনে ধেয়ে যাচ্ছে সামুদ্রিক ঝড় ‘কালমেগি’। বিপদের সংকেত দিচ্ছে উত্তাল সমুদ্র। ইতোমধ্যে উপকূলে বইতে শুরু করেছে ঝোড়ো হাওয়া। আর কয়েক ঘণ্টার মধ্যেই আছড়ে পড়বে ঝড়। এ কথা জানিয়েছেন আবহাওয়াবিদরা। আবহাওয়াবিদরা বলছেন, চলতি বছর কালমেগিই ফিলিপাইনের সবচেয়ে ভয়াবহ ঝড় হতে চলেছে। ধারণা করা হচ্ছে, ..."/>
  </head>
  <body>
    <article>
      <h1>এবার ফিলিপাইনে তাণ্ডব চালাবে ঘূর্ণিঝড় ‘কালমেগি’</h1>
      <address>
        <time datetime="2019-11-20T13:07:00+00:00">20 Nov 2019, 13:07</time>
      </address>
      <figure>
        <img src="http://www.dailyjanakantha.com/files/201911/1574258647_15.jpg"/>
      </figure>
      <p>অনলাইন ডেস্ক ॥ ফিলিপাইনে ধেয়ে যাচ্ছে সামুদ্রিক ঝড় ‘কালমেগি’। বিপদের সংকেত দিচ্ছে উত্তাল সমুদ্র। ইতোমধ্যে উপকূলে বইতে শুরু করেছে ঝোড়ো হাওয়া। আর কয়েক ঘণ্টার মধ্যেই আছড়ে পড়বে ঝড়। এ কথা জানিয়েছেন আবহাওয়াবিদরা।</p>
      <p>আবহাওয়াবিদরা বলছেন, চলতি বছর কালমেগিই ফিলিপাইনের সবচেয়ে ভয়াবহ ঝড় হতে চলেছে। ধারণা করা হচ্ছে, এই ঝড়ের গতিবেগ হবে ঘণ্টায় কমপক্ষে ১৫০ কিলোমিটার।</p>
      <p>প্রশান্ত মহাসাগরের বুকে চারদিন ধরে তাণ্ডব চালিয়ে, টাইফুন আকারে দ্রুত ধেয়ে আসছে স্থলভাগে। আগামী কয়েক ঘণ্টায় তা আছড়ে পড়বে ফিলিপাইনের উপকূলে।</p>
      <p>ক্রমশই শক্তি বাড়িয়ে 'কালমেগি' এখন টাইফুন। কালমেগির করাল থাবা থেকে লোকজনকে বাঁচাতে, সমুদ্র উপকূল খালি করছে প্রশাসন। বর্তমানে ফিলিপিন্সের উত্তরাঞ্চলে, ম্যানিলার উত্তর-পূর্বে অবস্থান করছে এই সামুদ্রিক ঝড়। কালমেগি আছড়ে পড়ার আগেই উত্তাল সমুদ্র বিপদের সংকেত দিচ্ছে।</p>
      <p>ফিলিপাইনের সমুদ্র উপকূলে বইছে ঝোড়ো হাওয়া। আবহাওয়াবিদরা বলছেন, চলতি বছর ‘কালমেগি’ই ফিলিপিন্সের সব থেকে বড় ঝড় হতে চলেছে।</p>
      <p>জানা গেছে, ফিলিপাইনের ফিলিপিন্সের কাগায়ান প্রদেশের উপর ঝড় আছড়ে পড়ার কথা। স্থানীয়রা আবার এই ঝড়ের নাম দিয়েছেন রামন।</p>
    </article>
  </body>
</html>