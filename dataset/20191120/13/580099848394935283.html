<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/putin-sovyetler-birligi-verimsiz-ekonomik-politika-nedeniyle-coktu/haber-1023569"/>
    <meta property="og:site_name" content="Akşam"/>
    <meta property="article:published_time" content="2019-11-20T13:12:00+00:00"/>
    <meta property="og:title" content="Putin: Sovyetler Birliği verimsiz ekonomik politika nedeniyle çöktü"/>
    <meta property="og:description" content="Rusya Devlet Başkanı Vladimir Putin, Sovyetler Birliğinin Baltık ülkelerinde artan milliyetçilik nedeniyle çökmediğini savunarak, Birliğin dağılması, Sovyetler Birliği'nin toplumsal alanda bir çöküşe neden olan çok verimsiz ekonomi politikasına dayanıyor. dedi."/>
  </head>
  <body>
    <article>
      <h1>Putin: Sovyetler Birliği verimsiz ekonomik politika nedeniyle çöktü</h1>
      <h2>Rusya Devlet Başkanı Vladimir Putin, Sovyetler Birliğinin Baltık ülkelerinde artan milliyetçilik nedeniyle çökmediğini savunarak, Birliğin dağılması, Sovyetler Birliği'nin toplumsal alanda bir çöküşe neden olan çok verimsiz ekonomi politikasına dayanıyor. dedi.</h2>
      <address>
        <time datetime="2019-11-20T13:12:00+00:00">20 Nov 2019, 13:12</time>
      </address>
      <p>Putin, başkent Moskovada düzenlenen "Rusya Çağırıyor" adlı forumda yaptığı konuşmada, Rus ekonomisine dair değerlendirmelerde bulundu.</p>
      <p>Halkın reel gelirlerindeki artışın, ekonomik kalkınmanın kritik göstergelerinden biri olduğuna işaret eden Putin, Rusyada maaşlar artıyor, bu bilinen bir gerçek. Ancak halkın reel harcanabilir gelirleri durgunluk içerisinde. Bunu değiştirmemiz gerekiyor. diye konuştu.</p>
      <p>Uzun vadeli ve sürdürebilir kalkınmanın sağlanması için girişimciliğin ve yüksek kalite istihdamın desteklenmesi gerektiğini anlatan Putin, Rus hükümeti bu konuda görevlendirilmiş durumda. Umuyorum Rusya Merkez Bankası ve Rusyadaki iş dünyasıyla bu görevleri gerçekleştirecekler. dedi.</p>
      <p>Küresel ekonominin ise ticaret savaşları nedeniyle sorunlar yaşadığını anlatan Putin, Ancak siyasi nedenlerden ötürü ortaya çıkan kısıtlamalara ve ticaret savaşlarına rağmen, küresel ekonominin resesyona gireceğini düşünmüyorum. değerlendirmesinde bulundu.</p>
      <p>
        <b>SOVYETLER BİRLİĞİNİN VERİMSİZ EKONOMİ POLİTİKALARI VARDI</b>
      </p>
      <p>Konuşmasında, Sovyetler Birliğinin çöküşüne giden süreçle, Avrupa Birliğinde günümüzde yaşanan sürecin kıyaslandığı bir soruyu yanıtlayan Putin, Sovyetler Birliği, Baltık ülkelerinde artan milliyetçilik nedeniyle dağılmadı. Birliğin dağılması, Sovyetler Birliği'nin toplumsal alanda bir çöküşe neden olan çok verimsiz ekonomi politikasına dayanıyor. şeklinde konuştu.</p>
      <p>Putin, söz konusu ekonomik politikanın, uzun dönemli siyasal etkiler de yarattığına işaret ederek, şöyle devam etti:  </p>
      <p>Çin ise etkin dönüşüme iyi bir örnektir. Merkezi yönetimin olanakları ve piyasa ekonomisinin kalkınması süreçlerinde en iyi yönleri kullanmayı başardılar. Sovyetler Birliğinde bunun bir benzeri yapılamadı. Birliğin çökmesiyle yaşananlar da herkesin beklediğinden çok daha olumsuz oldu.</p>
      <p>AA</p>
    </article>
  </body>
</html>