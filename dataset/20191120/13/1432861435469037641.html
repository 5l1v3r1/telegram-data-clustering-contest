<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/v-polsha-za-zvezda-na-ludogorec-nqma-kak-da-go-haresvash-no-trqbva-da-go-uvazhavash-1408052.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T13:13:00+00:00"/>
    <meta property="og:title" content="В Полша за звезда на Лудогорец: Няма как да го харесваш, но трябва да го уважаваш"/>
    <meta property="og:description" content="На малко изненадваща критика бе подложен халфът на Лудогорец Яцек Горалски в родината си - Полша В материал за sportowefakty"/>
  </head>
  <body>
    <article>
      <h1>В Полша за звезда на Лудогорец: Няма как да го харесваш, но трябва да го уважаваш</h1>
      <address><time datetime="2019-11-20T13:13:00+00:00">20 Nov 2019, 13:13</time> by <a rel="author">Sportlive.bg</a></address>
      <p>На малко изненадваща критика бе подложен халфът на <b><a href="https://www.sportlive.bg/bgfootball/ludogorec">Лудогорец</a></b> Яцек Горалски в родината си - Полша. В материал за sportowefakty.wp.pl журналистът Марек Вавржиновски определи полузащитника като "примитивен играч", в който няма как някой фен да се влюби.</p>
      <p><i>"Горалски е трудно да бъде харесан като футболист. Но трябва да го уважаваш. Полузащитникът на Лудогорец показа своята полезност в националния отбор. Аз лично не познавам привърженик, който би могъл да се влюби в Горалски. Той е футболист, който не може да бъде харесван твърде много. Но трябва да го уважаваш. Честно, признавам, че мразя този тип играчи, но смятам, че са необходими"</i>, пише полският журналист.</p>
      <p><i>"По едно време Горалски беше наблюдаван от няколко клуба от английската Чемпиъншип. Изглежда, че той най-добре ще пасне там. И въпреки това, никой от разузнавачите не постави "плюс" към името му. Западният футбол се отклонява от този вид играчи. Западният футбол иска нещо повече. Игрови умения, Ето защо Горалски трябва да се задоволи с играта в Източна Европа</i>", продължава анализът.</p>
      <p>По-нататък Вавржиновски пише, че играчът на Лудогорец се бори за място в полския национален отбор с Матеуш Клих. Според автора, това е абсурдно, тъй като Клих е "техничен играч, интелектуалец на терена, способен да играе с топката непредвидимо". Горалски пък е наречен "класически резач, играч от серията "топката може да премине, но играч не може", бултериер". Все пак, журналистът вметва, че не се знае кой кога може да бъде полезен. <b><i>Между другото, Горалски, който единствен от българското първенство игра на Мондиал 2018, не беше искан и от феновете в националния тим. <a href="https://www.sportlive.bg/bgfootball/ludogorec/Polqcite-ne-iskat-Qcek-Goralski-na-Svetovnoto-pyrvenstvo-678765.html">Вижте подробности в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/VIDEO-Igrach-na-Ludogorec-nosi-pobedata-za-ubeditelno-spechelil-grupata-si-uchastnik-na-Evro-2020-1407970.html"/>
        <a href="https://www.sportlive.bg/bgfootball/ludogorec/8-igrachi-v-Ludogorec-sa-s-iztichashti-dogovori-razgradchani-s-kolebaniq-za-polovinata-ot-tqh-1407626.html"/>
        <a href="https://www.sportlive.bg/bgfootball/ludogorec/Ludogorec-izprevarva-Levski-za-half-na-carsko-selo-1407367.html"/>
        <a href="https://www.sportlive.bg/bgfootball/ludogorec/Ludogorec-ne-mozhe-da-razchita-na-half-v-macha-s-Espanxol-1387168.html"/>
        <a href="https://www.sportlive.bg/worldcup/worldcup/Qcek-Goralski---ot-ne-stavash-zabravi-futbola-do-vlizaj-i-pazi-Hames-681582.html"/>
      </related>
    </article>
  </body>
</html>