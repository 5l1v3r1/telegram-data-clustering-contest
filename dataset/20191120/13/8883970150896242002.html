<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/samsung-galaxy-note10-star-wars-special-edition/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-20T13:20:07+00:00"/>
    <meta property="og:title" content="ต้อนรับสู่ด้านมืด Galaxy Note10+ Star Wars Special Edition สีดำแดงสุดเท่"/>
    <meta property="og:description" content="Samsung เปิดตัวรุ่นพิเศษ Samsung Galaxy Note 10+ Star Wars Special Edition ล่วงหน้าก่อนฉายภาคสุดท้าย Star Wars: The Rise of Skywalker ช่วงเดือนธันวาคมนี้"/>
  </head>
  <body>
    <article>
      <h1>ต้อนรับสู่ด้านมืด Galaxy Note10+ Star Wars Special Edition สีดำแดงสุดเท่</h1>
      <address><time datetime="2019-11-20T13:20:07+00:00">20 Nov 2019, 13:20</time> by <a rel="author" href="https://www.techoffside.com/author/zneze/" target="_blank">ZNeze</a></address>
      <p>Samsung Electronics เปิดตัวสมาร์ทโฟนรุ่นพิเศษ Samsung Galaxy Note 10+ Star Wars Special Edition ล่วงหน้าก่อนวันฉายภาพยนตร์ภาคสุดท้าย Star Wars: The Rise of Skywalker ช่วงเดือนธันวาคมนี้</p>
      <p>ใครที่เป็นแฟนของภาพยนตร์เรื่องนี้ ต้องกรีดร้องอย่างแน่นอน เพราะว่าตัวเครื่องทำออกมาได้สวยงามมา เป็นโทนสีดำตัดด้วยสีแดง สีของฝั่งด้านมืด หรือ Dark Side ในภาพยนตร์</p>
      <figure>
        <iframe src="https://www.youtube.com/embed/j0mpdOTbCOw" width="640" height="360" data-service="Youtube" scrolling="no"/>
      </figure>
      <p>ตัวเครื่องที่วอลเปอร์หน้าล็อคสกรีน และฝากล่อง จะเป็นลวดลายใบหน้าตัวละคร Kylo Ren ส่วนด้านหลังจะเป็นตราสัญลักษณ์ ในชุดจะมาพร้อมหูฟัง Samsung Galaxy Buds ที่เป็นโทนดำแดงสีพิเศษ และที่โดดเด่นมากๆ ก็คือปากกา S Pen สีแดง ที่ดูแล้วให้ความรู้สึกเหมือนดาบไลท์เซเบอร์ อาวุธของฝั่งซิธในเรื่องสตาร์วอร์ส</p>
      <p>ยังมี Content ต่างๆ ภายในตัวเครื่อง ทั้งภาพ Wallpaper พื้นหลัง, ภาพแอนิเมชั่นตอนปิดเครื่อง, ภาพไอคอนต่างๆ หรือเสียงเอ็ฟเฟ็กต์ของตัวเครื่อง ก็ทำมาพิเศษเฉพาะเครื่องรุ่นนี้เท่านั้น เอาใจแฟนๆ กันแบบสุดๆ</p>
      <p>เตรียมพร้อมจำหน่ายในบางประเทศเดือนธันวาคม หน้าที่จะถึงนี้ ต้องมารอลุ้นกันว่า Samsung ประเทศไทย จะนำเอาเข้ามาขายเอาใจแฟนๆ มั้ย กำหนดขายในอเมริกาวันที่ 13 ธันวาคม ที่ราคา $1,299.99 หรือประมาณ 39,300 บาท</p>
      <figure>
        <a href="https://www.techoffside.com/2019/11/samsung-galaxy-note10-star-wars-special-edition/starwars_edition_note10_front/">
          <img src="https://www.techoffside.com/wp-content/uploads/2019/11/StarWars_Edition_Note10_Front.jpg"/>
        </a>
      </figure>
      <figure>
        <a href="https://www.techoffside.com/2019/11/samsung-galaxy-note10-star-wars-special-edition/starwars_edition_note10_back/">
          <img src="https://www.techoffside.com/wp-content/uploads/2019/11/StarWars_Edition_Note10_Back.jpg"/>
        </a>
      </figure>
      <p>ที่มา: <a href="https://news.samsung.com/us/samsung-announces-galaxy-note10-star-wars-special-edition/">Samsung Newsroom</a></p>
      <related>
        <h4>Related<b> Posts</b></h4>
        <a href="https://www.techoffside.com/2019/11/ais-serenade-iphone-%e0%b8%a5%e0%b8%94%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/10/galaxy-creator-lounge/"/>
        <a href="https://www.techoffside.com/2019/10/rumor-samsung-galaxy-note-10-lite-mid-range/"/>
        <a href="https://www.techoffside.com/2019/09/samsung-galaxy-note-10-teaseshuawei-mate-30-google-service/"/>
        <a href="https://www.techoffside.com/2019/09/new-android-10-update-samsung-galaxy-note-10-s-10-oct/"/>
        <a href="https://www.techoffside.com/2019/09/samsung-galaxy-note10-live-focus/"/>
      </related>
    </article>
  </body>
</html>