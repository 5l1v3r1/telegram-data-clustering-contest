<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321689/Vier-maanden-cel-voor-bedreiging-met-gebruikte-insuline-pen"/>
    <meta property="og:site_name" content="RTV Oost"/>
    <meta property="article:published_time" content="2019-11-20T13:42:03+00:00"/>
    <meta property="og:title" content="Vier maanden cel voor bedreiging met gebruikte insuline-pen"/>
    <meta property="og:description" content="Een 38-jarige man uit Almelo moet vier maanden de gevangenis in voor de bedreiging van een hulpverlener. Dat deed hij met een gebruikte insuline-pen."/>
  </head>
  <body>
    <article>
      <h1>Vier maanden cel voor bedreiging met gebruikte insuline-pen</h1>
      <address>
        <time datetime="2019-11-20T13:42:03+00:00">20 Nov 2019, 13:42</time>
      </address>
      <slideshow>
        <figure>
          <img src="https://imgo.rgcdn.nl/13e804cae0ab410aa42c1bb99193a11b/opener/Ties-van-der-Heide-Foto-iStock-Getty-Images-Plus-digicomphoto.jpg?v=UNVIqeRNm3KHGOMpYjI5Og2"/>
        </figure>
        <figure>
          <img src="https://imgo.rgcdn.nl/13e804cae0ab410aa42c1bb99193a11b/opener/Ties-van-der-Heide-Foto-iStock-Getty-Images-Plus-digicomphoto.jpg?v=UNVIqeRNm3KHGOMpYjI5Og2"/>
        </figure>
        <figcaption>Ties van der Heide (Foto: iStock / Getty Images Plus / digicomphoto)</figcaption>
      </slideshow>
      <p>Een 38-jarige man uit Almelo moet vier maanden de gevangenis in voor de bedreiging van een hulpverlener. Dat deed hij met een gebruikte insuline-pen.</p>
      <p>De man heeft ernstige psychische problemen en verbleef in een kliniek. Tijdens een onenigheid met een van de hulpverleners gebruikte hij dreigende taal en maakte hij gooiende en prikkende bewegingen met een insuline-pen waarvan de naald gebruikt was.</p>
      <p><b>Psychische problemen</b><br/>De man is eerder voor soortgelijke feiten veroordeeld. De kans op herhaling wordt zonder verdere behandeling en begeleiding als hoog ingeschat, aangezien hij verminderd toerekeningsvatbaar is, oordeelt de rechtbank.</p>
      <p>Daarom vindt de rechtbank het belangrijk dat de man een klinische behandeling krijgt, samen met verdere dagelijkse begeleiding, om hem te ondersteunen. De reclassering adviseert om dit binnen de hulp te doen die hij al krijgt na een eerder opgelegde voorwaardelijke straf. De rechtbank gaat daarin mee.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Vier+maanden+cel+voor+bedreiging+met+gebruikte+insuline-pen">06 - 57 03 33 33</a>.</aside>
    </article>
  </body>
</html>