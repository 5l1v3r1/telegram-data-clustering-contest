<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/bsp-iska-subsidiyata-da-stane-8-leva-na-glas-407194.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T13:07:57+00:00"/>
    <meta property="og:title" content="БСП иска субсидията да стане 8 лева на глас"/>
    <meta property="og:description" content="Припомняме, че това лято мнозинството прие парите за партиите да бъдат намалени и сега субсидията е 1 лев за глас"/>
  </head>
  <body>
    <article>
      <h1>БСП иска субсидията да стане 8 лева на глас</h1>
      <address>
        <time datetime="2019-11-20T13:07:57+00:00">20 Nov 2019, 13:07</time>
      </address>
      <p>От БСП съобщиха, че ще вкарат предложение в следващия бюджет партийната субсидия да бъде 8 лева за получен глас.</p>
      <p>Припомняме, че това лято мнозинството прие парите за партиите да бъдат намалени и сега субсидията е 1 лев за глас. Още тогава орязването на парите за партиите породи различни реакции сред политическите сили.</p>
      <p>Днес БСП отново обвини ГЕРБ, че намаляването на субсидиите не е отговор на народния зов, а "идея опозицията да бъде поставена на колене и да бъде обезкостена".</p>
      <p>Александър Симов от левицата посочи, че червените обеща, че червените ще върнат надвзетите събсидии в законовия срок и няма да нарушат нито едно от изискванията, които финансовото министерство е пастовила пред нас.</p>
      <p>"Не очаквайте от нас да направим като ГЕРБ и да ги внесем веднага. БСП като получи субсидията я разпределя докрай, знаем всеки лев къде отива. Затова големият въпрос е защо ГЕРБ имат пари на влог. С какви пари за правили своята политическа дейност?", критикува управляващите социалистът.</p>
      <p>Александър Симов коментира и протестиращите срещу избора на Иван Гешев за главен прокурор, които преди ден коленичиха пред президентството и се помолиха за "правото и за достойството на българския президент".</p>
      <p>"Казвам си личното мнение. Разбирам протестиращите срещу Гешев днес. Проблемът е, че повечето от тях трябваше да протестират през 2015 г., когато стана спецоперацията по подмяна на правилата, когато стана ясно, че най-вероятно следващият кандидат за главен прокурор ще бъде безалтернативен. Тогава част от тези, които коленичат, ръкопляскаха вдъхновено. И изводът е - когато ръкопляскаш без да мислиш, после ти се налага да коленичиш", заключи червеният депутат.</p>
    </article>
  </body>
</html>