<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/gorbatyuk-ne-viklyuchiv-avtentichnosti-skandalnih-audiozapisiv-z-direktorom-dbr-truboyu/"/>
    <meta property="og:site_name" content="Прямий"/>
    <meta property="article:published_time" content="2019-11-20T13:44:00+00:00"/>
    <meta property="og:title" content="Горбатюк не виключив автентичності скандальних аудіозаписів з директором ДБР Трубою"/>
    <meta property="og:description" content="Деякі ознаки вказують на автентичність скандальних аудіозаписів з кабінету директора Державного бюро розслідувань Романа Труби, які нещодавно з’явились у"/>
  </head>
  <body>
    <article>
      <h1>Горбатюк не виключив автентичності скандальних аудіозаписів з директором ДБР Трубою</h1>
      <address>
        <time datetime="2019-11-20T13:44:00+00:00">20 Nov 2019, 13:44</time>
      </address>
      <p>
        <b>Деякі ознаки вказують на автентичність скандальних аудіозаписів з кабінету директора Державного бюро розслідувань Романа Труби, які нещодавно з’явились у мережі.</b>
      </p>
      <p>Про це у ефірі <b>"Прямого"</b> заявив колишній начальник Управління спецрозслідування Генеральної прокуратури України <b>Сергій Горбатюк</b>.</p>
      <p>"Можу оцінювати фактично розвиток подій порівнюючи з записами. Мається на увазі з квітня місяця я листувався з ДБР з приводжу створення відділу чи управління для розслідування майданівських справ. І це закінчилось нічим, фактично не переймалися цим питанням. А це звучить і у розповіді. Фактично підрозділ було створено день чи два назад і виключно через резонанс, який підняли адвокати і родини Небесної Сотні. І в цій частині можливо припустити, що це відповідає дійсності.</p>
      <p>Якщо буде підтверджено автентичність цих записів, то на це має бути реакція. Це має призвести до зміни взагалі підходів до формування правоохоронних органів – Генеральної прокуратури – бо кожна влада мала бажання впливати на правоохоронців", - зазначив Горбатюк.</p>
      <p>За його словами, якщо справжність записів з кабінету директора ДБР Романа Труби підтвердиться, то це має стати точкою відштовхування для реформування правоохоронних органів.</p>
      <p>Також Горбатюк додав, що якщо за цими плівками буде порушено кримінальну справу, то її має право розслідувати Національне антикорупційне бюро.</p>
      <figure>
        <iframe src="https://www.youtube.com/embed/lWvKDaFHg3s" width="640" height="480" data-service="Youtube" scrolling="no"/>
      </figure>
      <p>Раніше політолог Андрій Смолій заявив, що <a href="https://prm.ua/dbr-peresliduye-viklyuchno-tih-hto-zavazhaye-noviy-vladi-ta-kremlyu-smoliy/">ДБР переслідує виключно тих людей, які заважають чинній владі та Кремлю.</a></p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/tse-ne-pidrobka-shhe-odne-dzherelo-pidtverdilo-spravzhnist-plivok-trubi/"/>
        <a href="https://prm.ua/vidomiy-zhurnalist-pidtverdzhuye-dostovirnist-opublikovanih-zapisiv-trubi/"/>
        <a href="https://prm.ua/truba-maye-buti-zvilneniy-z-posadi-direktora-dbr-friz/"/>
      </related>
    </article>
  </body>
</html>