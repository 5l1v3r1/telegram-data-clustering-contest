<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/griekspoot-megastunt-murray-sterk-davis-cup/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T13:12:35+00:00"/>
    <meta property="og:title" content="Noo! Griekspoor dicht bij megastunt, maar Murray is nét te sterk in Davis Cup"/>
    <meta property="og:description" content="In een waanzinnig spannende partij heeft Tallon Griekspoor bij het Nederlandse Davis Cup-team bijna voor een enorme stunt gezorgd. Na bijna 3 uur tennissen kreeg voormalig nummer 1 van de wereld Andy Murray de 23-jarige Haarlemmer eindelijk op de knieën. Het werd 7-6 (7), 4-6, 6-7 (5) voor Murray. Nederland staat nu 1-0 achter tegen…"/>
  </head>
  <body>
    <article>
      <h1>Noo! Griekspoor dicht bij megastunt, maar Murray is nét te sterk in Davis Cup</h1>
      <address>
        <time datetime="2019-11-20T13:12:35+00:00">20 Nov 2019, 13:12</time>
      </address>
      <p>
        <b>In een waanzinnig spannende partij heeft Tallon Griekspoor bij het Nederlandse Davis Cup-team bijna voor een enorme stunt gezorgd. Na bijna 3 uur tennissen kreeg voormalig nummer 1 van de wereld Andy Murray de 23-jarige Haarlemmer eindelijk op de knieën. Het werd 7-6 (7), 4-6, 6-7 (5) voor Murray.</b>
      </p>
      <p>Nederland staat nu 1-0 achter tegen Groot-Brittannië in de Davis Cup. Vandaag worden er nog 2 andere partijen gespeeld, die de winnaar van de dag bepalen.<br/><br/><b>Gelijk opgaand begin</b><br/>De 1e set was voor Griekspoor een hele lekkere. Hij speelde goed, liet de niet 100% fitte Murray flink lopen en hoefde zijn eigen service niet 1 keer in te leveren. Sterker nog: hij had maar 1 breekpunt tegen, die niet benut werd. En dus kwam er een tiebreak. Daar kreeg hij bij een stand van 6-5 de ultieme kans om de set te winnen, maar dat lukte nog niet. Even later was het wel raak, waardoor hij bij 9-7 Murray een set afsnoepte.<br/><br/><b>Comeback Murray</b><br/>De daaropvolgende set ging echter een stuk moeizamer. Het servicepercentage ging naar beneden, waardoor Griekspoor ook veel minder punten maakte. Hoewel hij eerst nog een break van Murray ongedaan maakte, was het even later opnieuw raak. De 2e set ging met 6-4 naar de Brit.<br/><br/>Griekspoor had daarna de winst voor het oprapen. Hij brak heel knap vroeg in de set en liep uit naar 4-1. Helaas werd die voorsprong snel teniet gedaan en stond het weer gelijk. Het eindigde uiteindelijk in een allesbeslissende tiebreak. En daar ging het vreselijk mis. Griekspoor stond nog met 4-1 voor, maar toen dat gelijk werd was het verzet gebroken. De tiebreak ging met 7-5 naar de oud-nummer 1 van de wereld.<br/><br/><b>Programma tegen de Britten</b><br/>Later vandaag komt Robin Haase nog in actie (<a href="https://sportnieuws.nl/tennis/haase-davis-cup-nederland-kazachstan/">die gisteren knap van Alexander Bublik won</a>). De 2e Nederlandse dag in het Davis Cup-toernooi wordt met een dubbelpartij afgesloten.</p>
    </article>
  </body>
</html>