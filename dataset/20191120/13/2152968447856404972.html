<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/dps-ne-sa-obsyjdali-kandidaturite-za-shef-na-kpkonpi.430237"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T13:08:00+00:00"/>
    <meta property="og:title" content="ДПС не са обсъждали кандидатурите за шеф на КПКОНПИ"/>
    <meta property="og:description" content="Когато се внесат концепциите ще ги обсъдят | Dnes.bg"/>
  </head>
  <body>
    <article>
      <h1>ДПС не са обсъждали кандидатурите за шеф на КПКОНПИ</h1>
      <h2>Когато се внесат концепциите ще ги обсъдят</h2>
      <address><time datetime="2019-11-20T13:08:00+00:00">20 Nov 2019, 13:08</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>ДПС все още не е обсъждало кандидатурите за шеф на Антикорупционната комисия, излъчени от ГЕРБ и от „Воля“ – Сотир Цацаров и Симеон Найденов.</p>
      <related>
        <a href="https://www.dnes.bg/temida/2019/11/19/vlastta-iska-sotir-cacarov-da-oglavi-antikorupcionnata-komisiia.430149"/>
      </related>
      <p>"Като внесат концепциите си, ще се съберем и ще ги анализираме внимателно и в детайли“, обясни Хамид Хамид.<br/><br/>„Няма как да не отбележа и моето мнение, и на моите колеги, за безспорната личност на главния прокурор, за безспорния професионализъм и качествата, които той притежава. Богатство е за всяка държава да използва този потенциал пълноценно и КПКОНПИ е мястото, където този потенциал да се развие“, коментира депутът от ДПС.<br/><br/>Според него обаче веднага след встъпване в длъжност, независимо кой ще бъде избран, трябва да продължат законодателните промени, които висят в правна комисия.<br/><br/>"Има някои неуредени въпроси и пропуски, проблеми. Надявам се да работим изключително активно с новоизбрания председател в тази посока“, допълни Хамид.</p>
    </article>
  </body>
</html>