<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416582/ael-apo-ton-mpohinek-ston-grigorioy-pics"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T13:01:00+00:00"/>
    <meta property="og:title" content="ΑΕΛ: Από τον Μπόχινεκ στον Γρηγορίου (pics)"/>
    <meta property="og:description" content="Οι «βυσσινί» πραγματοποιούν την καλύτερη εκκίνηση των τελευταίων 30 ετών και έχουν κάθε δικαίωμα να... βλέπουν ψηλά "/>
  </head>
  <body>
    <article>
      <h1>ΑΕΛ: Από τον Μπόχινεκ στον Γρηγορίου (pics)</h1>
      <h2>Οι «βυσσινί» πραγματοποιούν την καλύτερη εκκίνηση των τελευταίων 30 ετών και έχουν κάθε δικαίωμα να... βλέπουν ψηλά </h2>
      <address><time datetime="2019-11-20T13:01:00+00:00">20 Nov 2019, 13:01</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Με μία γλυκόπικρη γεύση μπήκε η ΑΕΛ στη διακοπή, αφού στο τελευταίο της ματς έχασε με 3-0 από τη Λαμία, Επί χάρτου κακό αποτέλεσμα, αλλά στην εξίσωσή μας μπαίνει ο όρος «διάρκεια». Η ήττα της 11ης Νοεμβρίου βρήκε τη Λάρισα με ρεκόρ 4-3-3 και 15 βαθμούς, ύστερα από την συμπλήρωση των 10 πρώτων αγωνιστικών. Αν ανατρέξει κάποιος στις προηγούμενες εκκινήσεις των «βυσσινί» στη μεγάλη κατηγορία, θα πρέπει να φτάσει στη σεζόν 1989/90 για να βρει καλύτερη συγκομιδή στον ίδιο αριθμό αναμετρήσεων. </p>
      <p>Τότε είχε 17 και έκτοτε σε 15 παρουσίες της στην Α' Εθνική ή Super League ή Super League 1 όπως αναφέρονται, ουδέποτε πέρασε τους 14. Τόσους κατέγραψε στο ενεργητικό της τρεις σεζόν μετά (1992/93), αλλά ουδέποτε έφτασε τους 15, όσους έχει ήδη συλλέξει. </p>
      <figure>
        <img src="http://www.gazzetta.gr/sites/default/files/sitefiles_2019-11/75572063_562538021216181_1686780205718306816_n.jpg"/>
      </figure>
      <p>Εκείνη την περίοδο η ΑΕΛ, μόλις 2 χρόνια μετά την κατάκτηση του τίτλου, τερμάτισε στην 8η θέση και σταδιακά εισέρχονταν σε μία περίοδο παρακμής. Που θα κορυφωθεί με τον υποβιβασμό που γνώρισε το καλοκαίρι του 1997. Βέβαια παρέμεναν μία ισχυρότατη ομάδα, όπου  δέσποζε η παρουσία του Βασίλη Καραπιάλη, όπως και των Χρήστου Μιχαήλ, Κώστα Κολομητρούση, Γιώργου Αγορογιάννη, Λάζαρου Κυριλλίδη και Θοδωρή Βουτυρίτσα. Ολοι τους πρωταθλητές Ελλάδος το καλοκαίρι του 1988. </p>
      <p>Τεχνικός της ήταν ο Μάρτσιν Μπόχινεκ, που έμεινε στη Λάρισα όλη τη σεζόν, ξεκίνησε την επόμενη και αποχώρησε στις 18 Οκτωβρίου του 1990, ύστερα από μία ήττα στο Αλκαζάρ με αντίπαλο τον Ηρακλή. </p>
      <p>Πλέον 30 χρόνια μετρά τη... σκυτάλη από τον Πολωνό κόουτς πήρε ο Μιχάλης Γρηγορίου και η δική του «φουρνιά». </p>
      <p>
        <b>ΑΕΛ 1989/90 </b>
      </p>
      <figure>
        <img src="http://www.gazzetta.gr/sites/default/files/sitefiles_2019-11/75464129_422009088419355_1951602434581200896_n_0.jpg"/>
      </figure>
      <p>
        <b>ΑΕΛ 2019/20   </b>
      </p>
      <figure>
        <img src="http://www.gazzetta.gr/sites/default/files/sitefiles_2019-11/76722700_760806234398215_7682444470922510336_n_0.jpg"/>
      </figure>
    </article>
  </body>
</html>