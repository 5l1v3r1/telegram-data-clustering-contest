<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/gabriele-giacomo-figli-ezio-greggio/657813/"/>
    <meta property="og:site_name" content="DiLei"/>
    <meta property="article:published_time" content="2019-11-20T13:17:18+00:00"/>
    <meta property="og:title" content="Chi sono Gabriele e Giacomo, i figli di Ezio Greggio"/>
    <meta property="og:description" content="Si chiamano Gabriele e Giacomo i figli di Ezio Greggio nati da un matrimonio durato vent’anni."/>
  </head>
  <body>
    <article>
      <h1>Chi sono Gabriele e Giacomo, i figli di Ezio Greggio</h1>
      <h2>Si chiamano Gabriele e Giacomo i figli di Ezio Greggio nati da un matrimonio durato vent'anni</h2>
      <address>
        <time datetime="2019-11-20T13:17:18+00:00">20 Nov 2019, 13:17</time>
      </address>
      <p><b>Gabriele e Giacomo</b> sono i figli di <b>Ezio Greggio</b>, uno dei conduttori <b>più amati della tv italiana</b>. Classe 1954, il presentatore è originario di Cossato, piccolo paesino in provincia di Biella, e ha sempre sognato un posto nel mondo dello spettacolo, nonostante suo padre <b>Nereo Greggio</b> sognasse per lui <b>un impiego in banca.</b></p>
      <p>Gli esordi su Telebiella, poi il <b>passaggio a Fininvest,</b> il successo di <i>Drive In</i> e quello di <i>Striscia la Notizia</i>. <a href="https://dilei.it/notizie/ezio-greggio-biografia-e-curiosita/432685/">Greggio</a> ha alle spalle una lunghissima carriera e ancora oggi è al timone del <b>tg satirico di Antonio Ricci</b>. Nonostante sia un personaggio molto amato, Ezio ha sempre protetto la sua privacy in particolare quella dei <b>figli Gabriele e Giacomo.</b></p>
      <p>I due ragazzi sono frutto dell’amore per <b>Isabel Bengochea</b>, l’ex moglie di Greggio a cui è stato legato per ben vent’anni. Oggi i rapporti fra i due sono ottimi ed entrambi sostengono i figli nel loro percorso professionale. Gabriele è senza dubbio il più estroverso, <b>vive a Londra e fa l’attore</b>, mentre Giacomo fa <b>lo scrittore</b>, ma di lui si sa poco e niente visto che anche il profilo Instagram è chiuso.</p>
      <p>Dopo la fine dell’amore con la bella spagnola, Ezio Greggio ha iniziato una love story con <a href="https://dilei.it/notizie/ezio-greggio-a-venezia-con-baby-fidanzata/465518/">Simona Gobbi</a>. All’epoca, era il 2009, <b>lei aveva 22 anni,</b> appena due in meno del figlio maggiore del conduttore. Questa circostanza però non ha mai turbato <b>Gabriele e Giacomo</b> che hanno sempre appoggiato il padre in tutte le sue scelte, anche quelle amorose. Nel 2018 il re di <i><b>Striscia la Notizia</b></i> ha incontrato <a href="https://dilei.it/vip/fotonotizia/romina-pierdomenico-nuova-fiamma-di-ezio-greggio/556082/">Romina Pierdomenico</a>, modella classe 1993 con cui ha condotto anche <i><b>La Sai L’Ultima</b></i>.</p>
      <p>Anche in questo caso la <b>differenza d’età è notevole</b>, ma questo non ha mai dato fastidio nè a Greggio, nè ai suoi figli. “Ridere per me è importante e lei è una ragazza molto ironica, mi dà molta allegria – <b>ha confessato lui</b> a <i>Gente</i> -. La differenza di età non è un problema. Io mi sento 35 anni, dunque siamo praticamente coetanei“.</p>
      <figure>
        <img src="https://dileidemosite.files.wordpress.com/2019/11/gabriele-e-giacomo-i-figli-di-ezio-greggio.jpeg?w=2560&amp;strip=all&amp;quality=100"/>
        <figcaption>Gabriele e Giacomo, i figli di Ezio Greggio – Fonte: Ansa</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/ezio-greggio-romina-pierdomenico-incidente-durante-inseguimento-paparazzi/625247/"/>
        <a href="https://dilei.it/notizie/ezio-greggio-biografia-e-curiosita/432685/"/>
        <a href="https://dilei.it/notizie/ezio-greggio-a-venezia-con-baby-fidanzata/465518/"/>
        <a href="https://dilei.it/notizie/michelle-hunziker-lascia-striscia-la-notizia-le-parole-daddio/473181/"/>
        <a href="https://dilei.it/lifestyle/enzo-iachetti-attore-biografia-e-curiosita/460761/"/>
      </related>
    </article>
  </body>
</html>