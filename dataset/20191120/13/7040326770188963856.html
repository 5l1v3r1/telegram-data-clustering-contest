<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/meteoroloji-genel-muduru-tarih-verdi-beklenen-yagis-geliyor-1389501"/>
    <meta property="og:site_name" content="Karar.com"/>
    <meta property="article:published_time" content="2019-11-20T13:44:00+00:00"/>
    <meta property="og:title" content="Meteoroloji Genel Müdürü tarih verdi: Beklenen yağış geliyor"/>
    <meta property="og:description" content="Meteoroloji Genel Müdürü Volkan Mutlu Coşkun son hava durumu tahminlerini açıkladı. Coşkun,"/>
  </head>
  <body>
    <article>
      <h1>Meteoroloji Genel Müdürü tarih verdi: Beklenen yağış geliyor</h1>
      <address>
        <time datetime="2019-11-20T13:44:00+00:00">20 Nov 2019, 13:44</time>
      </address>
      <p>
        <b>Meteoroloji Genel Müdürü Volkan Mutlu Coşkun son hava durumu tahminlerini açıkladı. Coşkun, "Yurdumuzun 22 Kasım Cuma ve 25 Kasım Pazartesi günleri Orta Akdeniz üzerinden gelen yağışlı sistemlerin etkisine gireceği tahmin ediliyor" dedi.</b>
      </p>
      <p>Hava sıcaklığının, uzun süredir ülke genelinde mevsim normallerinin üzerinde seyrettiğini dile getiren Meteoroloji Genel Müdürü Volkan Mutlu Coşkun, yazılı açıklamasında, yağışlı sistemlerin etkisiyle, sıcaklıkların cuma gününden itibaren azalarak mevsim normallerine düşeceğini bildirdi.</p>
      <p>
        <b>CUMA VE PAZARTESİ YAĞIŞ GELİYOR</b>
      </p>
      <p>Cuma ve pazartesi günleri yağışlı sistemlerin Türkiye'ye giriş yapacağının altını çizen Volkan Mutlu Coşkun, "22 Kasım cuma ve 23 Kasım cumartesi günleri Marmara, Ege ve Batı Akdeniz bölgelerinde görülecek yağışların 24 Kasım pazar günü etkisini kaybetmesi bekleniyor. 25 Kasım pazartesiden itibaren ise Orta Akdeniz üzerinden gelecek alçak basınç merkezi ve cephe sistemlerinin etkisiyle ülkemizin yeni bir yağışlı sistemin etkisine gireceği ve bu yağışların yurdun büyük bir bölümünde görüleceği tahmin ediliyor" ifadelerini kullandı.</p>
      <figure>
        <img src="https://static.karar.com/img/article_detail/19-11/20/screenshot_1.jpg"/>
      </figure>
      <p>
        <i>
          <b>5 günlük hava durumu tahmini</b>
        </i>
      </p>
      <p>
        <b>İSTANBUL/DHA</b>
      </p>
    </article>
  </body>
</html>