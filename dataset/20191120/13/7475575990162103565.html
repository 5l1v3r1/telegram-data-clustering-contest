<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzon-da-belediye-baskanin-adini-kullanarak-dolandiriyorlar-h697900.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T13:15:59+00:00"/>
    <meta property="og:title" content="Trabzon'da belediye başkanın adını kullanarak dolandırıyorlar!"/>
    <meta property="og:description" content="Arsin Belediye Başkanı Muhammet Sait Gürsoy, adını kullanarak vatandaşlardan para isteyen dolandırıcılara karşı vatandaşlara uyarıda bulundu."/>
  </head>
  <body>
    <article>
      <h1>Trabzon'da belediye başkanın adını kullanarak dolandırıyorlar!</h1>
      <h2>Arsin Belediye Başkanı Muhammet Sait Gürsoy, adını kullanarak vatandaşlardan para isteyen dolandırıcılara karşı vatandaşlara uyarıda bulundu.</h2>
      <address>
        <time datetime="2019-11-20T13:15:59+00:00">20 Nov 2019, 13:15</time>
      </address>
      <p>Sosyal medya adreslerinden vatandaşlara duyuruda bulunan Başkan Gürsoy, "Kıymetli hemşerilerim, şahsımın adını soyadını ve Arsin Belediye Başkanlığı makamının adını kullanarak sizi arayıp veya mesaj atarak para isteyen dolandırıcılara inanmayınız ve kanmayınız. Çok sayıda şikayet olduğu için bu duyuruyu yapmam gerekti. Eğer sizi bu şekilde arayan olursa derhal polislerimizle irtibata geçin ve bizlere de bilgi verin. Bu ahlaksız ve yakışıksız eylemlere girişen hırsız ve dolandırıcılar hakkında da yasal işlemleri başlattık. Ne şahsımı ne de milletin makamı olan belediye başkanlığımızı hiç kimsenin bu şekilde karalamaya hakkı yoktur. Milletimizle olan gönül bağımızı ve muhabbetimizi kendilerine fırsat edinmeye çalışan bu şahıslara karşı en güzel cevabı yine kıymetli hemşerilerimiz verecektir." dedi.</p>
      <figure>
        <img src="https://www.61saat.com/images/upload/ONEMLIYDUYURUUU.jpg"/>
      </figure>
    </article>
  </body>
</html>