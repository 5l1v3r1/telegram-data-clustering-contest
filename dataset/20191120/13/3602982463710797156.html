<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/handbal/bondscoach-handbalsters-vlak-wk-team-nog-klaar-toernooi/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T13:45:31+00:00"/>
    <meta property="og:title" content="Bondscoach handbalsters vlak voor WK: ‘Team nog niet klaar voor het toernooi’"/>
    <meta property="og:description" content="De Nederlandse handbalsters mikken op het komende WK in Japan op een plek bij de beste 6. Dan houdt de ploeg uitzicht op de Olympische Spelen van Tokio in 2020. ,,We hebben ons niet echt goed kunnen voorbereiden.” Dat zei bondscoach Emmanuel Mayonnade kort voor de lange reis van de 18-koppige selectie naar speelstad Kumamoto.…"/>
  </head>
  <body>
    <article>
      <h1>Bondscoach handbalsters vlak voor WK: ‘Team nog niet klaar voor het toernooi’</h1>
      <address><time datetime="2019-11-20T13:45:31+00:00">20 Nov 2019, 13:45</time> by <a rel="author">https://www.facebook.com/SjorsTanis1</a></address>
      <p>
        <b>De Nederlandse handbalsters mikken op het komende WK in Japan op een plek bij de beste 6. Dan houdt de ploeg uitzicht op de Olympische Spelen van Tokio in 2020. ,,We hebben ons niet echt goed kunnen voorbereiden."</b>
      </p>
      <p>Dat zei bondscoach Emmanuel Mayonnade kort voor de lange reis van de 18-koppige selectie naar speelstad Kumamoto.<br/><br/><b>Jacht naar ticket voor Spelen</b><br/>De kortste weg naar Tokio is wereldkampioen worden, want de winnaar van het goud plaatst zich rechtstreeks voor de Spelen. De nummers 2 tot en met 7 stromen door naar 1 van de 3 olympische kwalificatietoernooien (OKT’s) in maart 2020.<br/><br/><b>Voorzichtigheid</b><br/>Mayonnade durfde er 10 dagen voor de 1e wedstrijd op het WK tegen Slovenië niet op te gokken dat het goud wordt. ‘’Top zes is een reële optie, want als ik eerlijk ben is het team nog niet klaar voor het toernooi. We hebben ons niet echt goed kunnen voorbereiden", aldus de Fransman.</p>
    </article>
  </body>
</html>