<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ruptura-intre-muftiatul-cultului-musulman-si-consulatul-turciei-la-constanta-dupa-scandalul-diplomatic-cu-ambasada-sua-i-am-cerut-scuze-doamnei-rupp-asa-ceva-nu-se-face.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-20T13:12:06+00:00"/>
    <meta property="og:title" content="Ruptură între Muftiatul Cultului Musulman și Consulatul Turciei la Constanța, după scandalul diplomatic cu Ambasada SUA: ”I-am cerut scuze doamnei Rupp, așa ceva nu se face”"/>
    <meta property="og:description" content="Muftiul Cultului Musulman din România, Murat Yusuf, s-a delimitat categoric miercuri de gestul consulului Turciei la Constanța, care a coborât-o pe"/>
  </head>
  <body>
    <article>
      <h1> Ruptură între Muftiatul Cultului Musulman și Consulatul Turciei la Constanța, după scandalul diplomatic cu Ambasada SUA: ”I-am cerut scuze doamnei Rupp, așa ceva nu se face” </h1>
      <address><time datetime="2019-11-20T13:12:06+00:00">20 Nov 2019, 13:12</time> by <a rel="author">Andreea Pavel</a></address>
      <p>Muftiul Cultului Musulman din România, Murat Yusuf, s-a delimitat categoric miercuri de gestul consulului Turciei la Constanța, care a coborât-o pe reprezentanta ambasadei americane de pe scena unui eveniment cu public înainte ca aceasta să țină un discurs, pe motiv că nu figurează în program. Muftiul Murat Yusuf a declarat pentru Info Sud-Est că ”ne pare rău de atitudinea pe care au avut-o reprezentanții statului turc. Evenimentul a fost organizat în România, iar noi avem relații bune cu SUA”.</p>
      <p>Muftiul a contrazis categoric și afirmațiile diplomatului turc, care spusese că participarea și susținerea unui discurs de către Abigail Rupp nu erau prevăzute în program: ”Noi ne-am cerut scuze, dumneaei era pe lista vorbitorilor, evenimentul era organizat de Muftiat, ne pare rău de atitudinea pe care au avut-o reprezentanții statului turc, respectiv consulul și cei doi atașați pe servicii religioase”.</p>
      <p>Ambasada SUA a transmis că ”este regretabil că reprezentanții Guvernului turc au obiectat în mod public față de rolul unui reprezentant al SUA și l-au împiedicat să vorbească”.</p>
      <p>
        <i>Foto: Murat Yusuf, muftiul Cultului Musulman (Agerpres / Alex Tudor)</i>
      </p>
      <p>
        <b>
          <a href="https://www.info-sud-est.ro/ruptura-intre-muftiatul-cultului-musulman-si-consulatul-turciei-la-constanta-dupa-scandalul-diplomatic-cu-ambasada-sua-i-am-cerut-scuze-doamnei-rupp-asa-ceva-nu-se-face/">Citește tot articolul pe Info Sud-Est</a>
        </b>
      </p>
    </article>
  </body>
</html>