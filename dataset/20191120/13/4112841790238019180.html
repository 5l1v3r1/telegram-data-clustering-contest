<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76797-Z-Hitlerovho-rodneho-domu-sa-stane-policajna-stanica-Stat-nechce-aby-sa-miesto-stalo-putnickou-atrakciou-pre-neonacistov"/>
    <meta property="og:site_name" content="REFRESHER"/>
    <meta property="article:published_time" content="2019-11-20T13:07:00+00:00"/>
    <meta property="og:title" content="Z Hitlerovho rodného domu sa stane policajná stanica. Štát nechce, aby sa miesto stalo pútnickou atrakciou pre neonacistov"/>
    <meta property="og:description" content="Každý rok sa tam na výročie narodenia Adolfa Hitlera koná zhromaždenie protifašistických aktivistov."/>
  </head>
  <body>
    <article>
      <h1>Z Hitlerovho rodného domu sa stane policajná stanica. Štát nechce, aby sa miesto stalo pútnickou atrakciou pre neonacistov</h1>
      <address><time datetime="2019-11-20T13:07:00+00:00">20 Nov 2019, 13:07</time> by <a rel="author">Vladimír Mičuda</a></address>
      <p>
        <b>Každý rok sa tam na výročie narodenia Adolfa Hitlera koná zhromaždenie protifašistických aktivistov.</b>
      </p>
      <p>Rodný dom diktátora Adolfa Hitlera je pod drobnohľadom médií už roky. Dôvodom bolo najskôr to, že sa štát súdil s rodinou Pommer, tá totiž nesúhlasila s cenou, za ktorú mala predať nehnuteľnosť.</p>
      <p>Od roku 2017 je už budova po súdnom spore majetkom Rakúskej republiky, nakoniec rodina dostala 810 000 eur. Odvtedy sa u našich susedov uvažovalo, čo s budovou nakoniec bude. Od utorka to vieme, stane sa z nej policajná stanica, píše <a href="https://www.krone.at/2045826">Kronen Zeitung</a>.</p>
      <related>
        <a href="https://refresher.sk/67808-Medaila-strazcu-Adolfa-Hitlera-ktory-sa-diktatora-vrhol-chranit-pocas-prevratu-sa-v-aukcii-predala-za-40tisic-eur"/>
      </related>
      <p>Dom sa nachádza  v hornorakúskej obci Braunau am Inn. Po rekonštrukcii by sa <b>doň mala nasťahovať rakúska polícia</b>, konkrétne okresné riaditeľstvo polície a miestna policajná inšpekcia. Architektonická súťaž by sa mala začať onedlho, je pre všetky krajiny EÚ. Výsledok by sme sa mali dozvedieť v prvej polovici roka 2020.</p>
      <p>
        <i>Na archívnej snímke z 27. septembra 2012 je rodný dom Adolfa Hitlera </i>
      </p>
      <figure>
        <img src="https://i.refresher.sk/public/vladimir-micuda/tasr/Austria_Hitler_s_Birthplace461142663620.jpg"/>
      </figure>
      <p>Adolf Hitler sa narodil v roku 1889 a v uvedenom dome strávil prvé mesiace svojho života. Rakúsko sa preto obávalo, že sa z miesta stane turistická atrakcia pre neonacistov. Tamojší minister vnútra Wolfgang Peschorn sa vyjadril, že prestavbou budovy a jej budúce využitie je signál toho, že budova už viac nebude spomienkou na národný socializmus.</p>
      <p>Rakúsko po desaťročia tvrdilo, že je obeťou práve národného socializmu. Vlády však <a href="https://www.euronews.com/2019/11/20/adolf-hitler-s-childhood-home-will-be-converted-into-a-police-station?utm_medium=Social&amp;utm_source=Twitter#Echobox=1574231707">uznali</a>, že Rakúšania boli tiež páchateľmi nacistických zločinov a že proti Hitlerovej vláde existoval len malý odpor.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/60888-Plastove-tasky-v-Rakusku-koncia-Rocne-sa-vdaka-zakazu-eliminuje-az-7-000-ton-odpadu"/>
        <a href="https://refresher.sk/38463-Jazdit-na-zabradli-rakuskej-priehrady-riskujuc-istu-smrt-si-vyzaduje-pevne-nervy-Trufli-by-ste-si"/>
        <a href="https://refresher.sk/31722-Keby-Hitler-videl-nasledujuce-snimky-rozculil-by-sa-do-nepricetnosti-Jeho-sidlo-sa-totiz-stalo-docasnym-domovom-Americanov"/>
        <a href="https://refresher.sk/61147-Bankomat-veselo-vydaval-namiesto-20-rovno-50-Zakaznici-vyberali-kym-si-nevycerpali-denny-limit"/>
        <a href="https://refresher.sk/32439-Kolizia-obrovskych-rozmerov-na-Jupiteri-bola-zachytena-dalekohladmi-amaterskych-astronomov-O-co-islo"/>
        <a href="https://refresher.sk/34371-Nebavia-ta-klasicke-muzea-Preskumaj-zakutia-nikdy-nespustenej-atomovej-elektrarne-na-brehu-Dunaja"/>
        <a href="https://refresher.sk/34587-Fotky-zivota-v-zabudnutych-krcmach-v-rakuskej-Viedni-ukazuju-ich-vsednu-realitu-plnu-alkoholu-a-blaznovstiev"/>
        <a href="https://refresher.sk/76489-Organizator-Svieckovej-manifestacie-Ludi-polievali-vodnymi-delami-a-bili-obuskami-no-po-hodine-boli-vitazmi-aj-tak-oni"/>
      </related>
    </article>
  </body>
</html>