<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/berget-lewis-brengt-muzikale-ode-aan-tina-turner/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T13:57:15+00:00"/>
    <meta property="og:title" content="Berget Lewis brengt muzikale ode aan Tina Turner"/>
    <meta property="og:description" content="Berget Lewis brengt in december een ode aan Tina Turner tijdens twee concerten in Het Concertgebouw in Amsterdam en De Doelen in Rotterdam. Ook brengt ze een EP uit met de naam Celebrate Tina, met daarop de klassiekers Nutbush City Limits, What’s Love Got to do With It, Steamy Windows en Help."/>
  </head>
  <body>
    <article>
      <h1>Berget Lewis brengt muzikale ode aan Tina Turner</h1>
      <address><time datetime="2019-11-20T13:57:15+00:00">20 Nov 2019, 13:57</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Berget Lewis brengt in december een ode aan Tina Turner tijdens twee concerten in Het Concertgebouw in Amsterdam en De Doelen in Rotterdam. Ook brengt ze een EP uit met de naam Celebrate Tina, met daarop de klassiekers Nutbush City Limits, What’s Love Got to do With It, Steamy Windows en Help.</p>
      <p>De EP nam ze op met een vijfkoppige liveband tijdens een intieme setting waarvoor ze alleen familie en goede vrienden had uitgenodigd in de ParkRoad Studio. “Omringd door mooie spullen in de studio van bekende artiesten, zoals The Beatles en Coldplay, kreeg ik heel veel inspiratie”, zegt Berget Lewis.</p>
      <p>Op 9 december treedt de zangeres op in Het Concertgebouw in Amsterdam met het Jazz Orchestra of the Concertgebouw. Het concert in De Doelen is op 17 december. Na de concerten A Soulful &amp; Jazzy Christmas with Tina Turner Tribute volgt een theatertournee Celebrate Tina.</p>
      <p>Berget Lewis: “Het is een eer om de hits van Tina Turner te mogen zingen. Tina deed altijd haar eigen ding op het podium. In elk optreden legde ze haar karakter. Ik probeer, wanneer ik zing net als zij altijd alles te geven. Ik heb enorm veel respect voor deze wereldster en hoop net als haar met veel plezier nog lang te blijven zingen. Tina heeft me geleerd goed om te gaan met mijn gave; mijn stem. Ik ben me er bewust van dat ik mensen met mijn stem blij kan maken.’’</p>
      <p>BuzzE</p>
    </article>
  </body>
</html>