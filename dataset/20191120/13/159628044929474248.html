<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/saglik/saglik-genel/uzmanlar-uyariyor-agiz-ve-dis-sagligina-dikkat/"/>
    <meta property="og:site_name" content="Denizli Haber"/>
    <meta property="article:published_time" content="2019-11-20T13:18:00+00:00"/>
    <meta property="og:title" content="Uzmanlar uyarıyor, ağız ve diş sağlığına dikkat"/>
    <meta property="og:description" content="İl Sağlık Müdürü Uz. Dr. Berna Öztürk 18-22 Kasım Toplum Ağız ve Diş Sağlığı Haftası nedeniyle yazılı bir açıklama yaparak, ağız ve diş sağlığı hakkında önemli bilgiler verdi. Öztürk, “Dünya genelinde diş ve diş eti hastalıkları önemli sağlık sorunları arasına girdi” dedi."/>
  </head>
  <body>
    <article>
      <h1>Uzmanlar uyarıyor, ağız ve diş sağlığına dikkat</h1>
      <h2>İl Sağlık Müdürü Uz. Dr. Berna Öztürk 18-22 Kasım Toplum Ağız ve Diş Sağlığı Haftası nedeniyle yazılı bir açıklama yaparak, ağız ve diş sağlığı hakkında önemli bilgiler verdi. Öztürk, “Dünya genelinde diş ve diş eti hastalıkları önemli sağlık sorunları arasına girdi” dedi.</h2>
      <address><time datetime="2019-11-20T13:18:00+00:00">20 Nov 2019, 13:18</time> by <a rel="author">Haber Merkezi</a></address>
      <p>18-22 Kasım Toplum ğız ve Diş Sağlığı Hatafsı nedeniyle yazılı bir açıklama yapan İl Sağlık Müdürü Uz. Dr. Berna Öztürk, ağız ve diş sağlığının, genel sağlığın ayrılmaz bir parçası olduğunu belirtti ve Denizli’de yürütülen ağız ve diş sağlığı çalışmaları hakkında bilgi verdi.</p>
      <figure>
        <img src="https://www.denizlihaber.com/medya/2019/11/denizli-saglik-m%C3%BCd%C3%BCrl%C3%BCg%C3%BC-haber.jpg"/>
      </figure>
      <p>Sağlıklı bir yaşamın ağız ve diş sağlığıyla başladığını, ağız ve diş sağlığını bozan faktörlerin vücut sağlığını da etkilediğini dile getiren İl Sağlık Müdürü Uz. Dr. Berna Öztürk “ Diş ve diş eti hastalıkları ülkemizde ve dünyada en önemli sağlık sorunları arasında yer almaktadır. Ancak hayatı doğrudan tehdit etmediği için gereken önem verilmemektedir. Buna rağmen kalp- damar hastalıkları, büyüme geriliği, erken doğum, şeker hastalığı gibi birçok sağlık sorununun oluşmasına neden olduğu unutulmamalıdır. Ağız ve diş sağlığı problemlerini ortaya çıkmadan önce koruyucu önlemlerle engellenmesi gerekmektedir” dedi.</p>
      <figure>
        <img src="https://www.denizlihaber.com/medya/2019/11/denizli-saglik-m%C3%BCd%C3%BCrl%C3%BCg%C3%BC-haber1.jpg"/>
      </figure>
      <p>Kamuda 125 diş hekimiyle dolgu, kanal tedavisi, protez işlemleri, dış taşı temizliği ve diş çekim işlemlerini gerçekleştirdiklerini anlatan Uz. Dr. Berna Öztürk, koruyucu ağız ve diş sağlığı hizmetleri kapsamında eğitimler vererek flor vernik uygulaması yaptıklarını anlattı. Öztürk, Denizli’de ‘Koruyucu Ağız Diş Sağlığı Programı’ kapsamında 1. sınıf öğrencilerine tarama, anasınıfı, 1,2,3 ve 4. sınıf öğrencilerine Ağız Diş Sağlığı farkındalık eğitimleri verildiğini de belirterek, “Bu bağlamda 2018-2019 eğitim öğretim yılında, 134 bin 916 öğrenciye eğitim verdik. 13 bin 605 öğrenciye diş taraması ve 55 bin 758 öğrenciye de flor vernik uygulaması gerçekleştirdik. Ayrıca 48 bin 24 adet fırça macun setini çocuklarımıza ücretsiz dağıttık. Bu hafta vesilesiyle diş sağlığının tekrar önemine dikkat çekiyor, koruyucu hekimlik açısından üzerine düşen sorumluluğun bilincinde olan ve bu konuda özveriyle çalışan tüm diş hekimlerimizin 18-24 Kasım Toplum Ağız ve Diş Sağlığı Haftası ve 22 Kasım Diş Hekimleri Gününü kutluyorum” dedi.</p>
    </article>
  </body>
</html>