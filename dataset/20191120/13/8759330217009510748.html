<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904493/standard-wil-de-band-met-chinese-markt-versterken-op-prinselijke-missie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T13:19:00+00:00"/>
    <meta property="og:title" content="Standard wil de band met Chinese markt versterken: ‘Op prinselijke missie’"/>
    <meta property="og:description" content="Standard Luik meldt op zijn"/>
  </head>
  <body>
    <article>
      <h1>Standard wil de band met Chinese markt versterken: ‘Op prinselijke missie’</h1>
      <address>
        <time datetime="2019-11-20T13:19:00+00:00">20 Nov 2019, 13:19</time>
      </address>
      <p>
        <b>Standard Luik meldt op zijn <a href="https://standard.be/nl/news/standard-de-liege-versterkt-zijn-banden-met-china">officiële website</a> dat het de banden met de Chinese markt wil versterken. De Rouches zijn uitgenodigd om deel te nemen aan de prinselijke missie in Peking en Shanghai in aanwezigheid van prinses Astrid.</b>
      </p>
      <p>‘Voor deze gelegenheid kreeg Standard de grote eer om het partnership met de Chinese voetbalfederatie en de Academie voor te stellen, maar ook de opening van een bureau in Shanghai aan te kondigen. Standard zal vanaf heden ook actief zijn op de Chinese sociale mediakanalen Sina Weibo en WeChat’, klinkt het.</p>
      <p>Standard wordt de eerste Belgische club die in China neerstrijkt. ‘Dit alles is het resultaat van een vruchtbare samenwerking met onze Chinese partner Star Union. Zij zullen vanaf nu ook op het shirt van onze U21-ploeg pronken. Onze voorzitter Bruno VENANZI zal een memorandum ondertekenen (waarbij ook de provincie Luik betrokken is) om het organiseren van stages uit China in onze installaties verder te promoten.’</p>
      <p>‘Standard wil hierbij AWEX, de provincie Luik en Wallonie Belgique Tourisme bedanken voor de uitstekende samenwerking hieromtrent. Meer dan ooit wil onze club open en proactief zijn ten opzichte van de interesse in de kwaliteitsvolle opleiding op onze Academie door een land dat zich in de toekomst wil profileren als een grote voetbalnatie’, staat te lezen op de website van Standard.</p>
      <figure>
        <iframe data-src="https://twitter.com/Standard_RSCL/status/1197053093520846848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904400/-standard-luik-krijgt-boete-voor-het-bekogel-van-castro-montes-met-projectielen-.html?itm_source=www.voetbalprimeur.be&amp;itm_medium=highlighted-content">'Standard Luik krijgt boete voor het bekogelen van Castro-Montes met projectielen'</a></aside>
    </article>
  </body>
</html>