<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/pri-narusheniya-zapechatvat-benzinostantsii-407198.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T13:58:16+00:00"/>
    <meta property="og:title" content="При нарушения – запечатват бензиностанции"/>
    <meta property="og:description" content="Земеделците, които не търгуват с горива, отпадат от Закона за горивата, обясни министърът на икономиката"/>
  </head>
  <body>
    <article>
      <h1>При нарушения – запечатват бензиностанции</h1>
      <address>
        <time datetime="2019-11-20T13:58:16+00:00">20 Nov 2019, 13:58</time>
      </address>
      <p>При извършване на нарушение от обекти, регистрирани по Закона за горивата, или от ведомствените бензиностанции, ще се издава забрана този обект да не функционира 3 години. Това обясни министърът на икономиката Емил Караниколов в МС след разглеждане на промените в закона.</p>
      <p>Предвижда се да има вътрешни обекти, известни още като ведомствени бензиностанции. Разрешава се мобилни автомобили да зареждат машините в галериите в мините.</p>
      <p>За строителите при определени категории се допускат преместваеми обекти за зареждане, за които държавната администрация ще знае къде се намират.</p>
      <p>„Земеделците, които не извършват търговия с горива и нефтени продукти, отпадат от Закона за горивата“, съобщи още министърът.</p>
      <p>Все още се обсъжда каква да е сумата за регистрация. В момента се изискват 500 000 лева за всички търговци независимо от оборотите. Има три предложения в тази насока - да се запази настоящата сума, да става според приходите на годишна база или според процент от оборота.</p>
      <p>До седмица текстовете трябва да влязат за разглеждане в НС, а Караниколов очаква наредбата да бъде приета до началото на януари.</p>
    </article>
  </body>
</html>