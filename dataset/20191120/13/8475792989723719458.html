<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/lo-januariavtalet-forandrar-maktbalans"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T13:06:12+00:00"/>
    <meta property="og:title" content="LO: Januariavtalet förändrar maktbalansen på arbetsmarknaden"/>
    <meta property="og:description" content="Socialdemokraternas uppgörelse med mittenpartierna, det så kallade Januariavtalet, är en förlustaffär för LO-medlemmar, hävdar LO i en ny rapport. – Det finns i alla fall inget som gynnar, säger LO:s chefsekonom Ola Pettersson."/>
  </head>
  <body>
    <article>
      <h1>LO: Januariavtalet förändrar maktbalansen på arbetsmarknaden</h1>
      <address><time datetime="2019-11-20T13:06:12+00:00">20 Nov 2019, 13:06</time> by <a rel="author">TT</a></address>
      <p>
        <b>Socialdemokraternas uppgörelse med mittenpartierna, det så kallade Januariavtalet, är en förlustaffär för LO-medlemmar, hävdar LO i en ny rapport.<br/>– Det finns i alla fall inget som gynnar, säger LO:s chefsekonom Ola Pettersson.</b>
      </p>
      <p>Rent privatekonomiskt finns inga tydliga förluster för LO-kollektivet av den nu förda politiken. Men heller inget som gynnar. Däremot har de mer välbetalda fått sänkt löneskatt i form av slopad värnskatt.</p>
      <p>Den politiska förlustaffären, enligt LO, landar i stället i en försämrad arbetsmarknadspolitik, där Arbetsförmedlingen går på knäna, den signalerade förändrade arbetsrätten och en a-kassa som fortfarande inte håller måttet, och regler för arbetskraftsinvandring som borde stramas upp.</p>
      <p>– Det handlar sammantaget om maktbalansen på svensk arbetsmarknad, säger Ola Pettersson.</p>
      <p>LO-ekonomerna upprepar i sin konjunkturrapport att välfärden behöver stora tillskott, 90 miljarder kronor, de närmaste tre åren i form av resurser till kommuner och regioner.</p>
      <p>Och staten har råd, de svenska statsfinanserna är unikt starka. LO vill därför skrota nuvarande överskottsmål och till och med köra Sverige med ekonomiskt underskott under en övergångsperiod.</p>
      <p>De 90 miljarderna till kommunerna skulle räcka till runt 150 000 fler jobb.</p>
      <related>
        <h4>Relaterat</h4>
        <a href="https://www.svt.se/nyheter/inrikes/skattepolitiken-kan-bli-en-kvarnsten-om-lofvens-hals"/>
        <a href="https://www.svt.se/nyheter/ekonomi/forandringar-i-skatten-slar-ojamt-over-landet"/>
        <a href="https://www.svt.se/nyheter/ekonomi/guide-har-ar-de-stora-skattesankningarna-som-har-paverkat-hushallen"/>
      </related>
    </article>
  </body>
</html>