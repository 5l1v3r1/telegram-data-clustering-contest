<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Oblastniyat-upravitel-se-sreshtna-s-predstaviteli-na-DAMTN-915398"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T13:29:00+00:00"/>
    <meta property="og:title" content="Областният управител се срещна с представители на ДАМТН"/>
    <meta property="og:description" content="Областният управител Дани Каназирева се срещна и разговаря с председателя на Държавна Агенцията за м..."/>
  </head>
  <body>
    <article>
      <h1>Областният управител се срещна с представители на ДАМТН</h1>
      <address>
        <time datetime="2019-11-20T13:29:00+00:00">20 Nov 2019, 13:29</time>
      </address>
      <p>Областният управител <a href="https://www.plovdiv24.bg/novini/persons/2599.html">Дани Каназирева</a> се срещна и разговаря с председателя на Държавна Агенцията за метрологичен и технически надзор Петър Горновски, главния секретар на Агенцията Павлина Данаилова и шефът за Южна България на дирекция Надзор на язовирните стени и съоръженията към тях ген. Йордан Кюмюрджиев.</p>
      <p>Тема на разговорите беше съвместната дейност на институциите по отношение на надзора на язовирите в Област Пловдив.</p>
      <p>Участниците в разговора подчертаха, че са набелязани съвместни дейности, които касаят категоризацията и собствеността на язовирите, регламентирани от промените в Закона за водите.  </p>
      <p>Областният управител <a href="https://www.plovdiv24.bg/novini/persons/2599.html">Дани Каназирева</a> пое ангажимент да изпълни препоръките на Закона за водите и екипът на Областна администрация – Пловдив експертите да извършат класификация на язовирите в областта. С този акт Област Пловдив ще бъде първата, в която ще се извърши подобна класификация, регламентирана от Закона за водите. Това ще даде яснота, кои от язовири в региона са потенциално опасни.</p>
      <p>В момента върви процес на прехвърляне на собствеността на язовирите към новосформираното Държавно предприятие за управление и стопанисване на язовирите, което е към Министерство на икономиката. Държавното предприятие ще има ангажимента да стопанисва и ремонтира язовирните стени и съоръжения на потенциално опасните язовири.</p>
    </article>
  </body>
</html>