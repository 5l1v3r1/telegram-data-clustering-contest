<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/autosalon-los-angeles-2019-toyota-rav4-plug-in-hybrid-306-koni-dynamika"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-20T13:30:00+00:00"/>
    <meta property="og:title" content="Druhá nejlépe zrychlující Toyota je RAV4 do zásuvky. Má 306 koní a dynamiku sporťáku"/>
    <meta property="og:description" content="Druhé nejrychlejší auto v nabídce Toyoty strhlo plachtu na autosalonu v Los Angeles. Dynamikou opravdu ohromí."/>
  </head>
  <body>
    <article>
      <h1>Druhá nejlépe zrychlující Toyota je RAV4 do zásuvky. Má 306 koní a dynamiku sporťáku</h1>
      <h2>Druhé nejrychlejší auto v nabídce Toyoty strhlo plachtu na autosalonu v Los Angeles. Dynamikou opravdu ohromí.</h2>
      <address><time datetime="2019-11-20T13:30:00+00:00">20 Nov 2019, 13:30</time> by <a rel="author">Vladimír Kadera</a></address>
      <p><a href="https://www.autorevue.cz/toyota-laka-na-plug-in-hybridni-rav4-bude-to-nejvykonnejsi-verze-v-historii">Zhruba v polovině října Toyota zveřejnila</a> studiovou fotografii červeného SUV RAV4. Řekla nám k tomu, že to bude plug-in hybrid, a že půjde o nejsilnější „ravku“ v historii. Nic víc jsme se v podstatě nedozvěděli. Nyní už nemá co skrývat a Toyota RAV4 naplňuje svoje sliby.</p>
      <p>Plug-in hybrid se představil na právě probíhajícím autosalonu v Los Angeles. V hierarchii motorizací zaujímá to nejvyšší postavení a stává se první „ravkou“ do zásuvky. Základní pohonnou jednotkou zůstává čtyřválcový motor 2,5 litru pracující v Atkinsonově cyklu.</p>
      <related>
        <a href="https://www.autorevue.cz/minitest-toyota-rav4-25-hybrid-konecne-neco-co-si-stoji-za-svym"/>
      </related>
      <p>Co přesně Toyota s motorem udělala, zatím nelze přesně určit. Hovoří o elektromotorech, ale neznáme jejich výkon ani kapacitu baterií. Popravdě to ale vědět ani nepotřebujeme. Nový verze zastíní všechny řeči kombinovaným výkonem 225 kW (306 koní). </p>
      <p>Ještě zajímavější je akcelerace z 0 na 100 km/h. Ta totiž proběhne za 6,2 sekundy. To je o skoro dvě sekundy rychleji než u standardní hybridní motorizace (222 koní). Dokonce se tak RAV4 stává nejrychleji akcelerující Toyotou na evropském trhu, hned po Supře. </p>
      <related>
        <a href="https://www.autorevue.cz/prvni-test-toyota-gr-supra-2019-cena-motor-technicke-udaje-fotky"/>
      </related>
      <p>Čistý dojezd na elektřinu činí 60 kilometrů. Automobilka také nezapomíná zmínit, že auto produkuje pouze 30 gramů CO<sub>2</sub> na kilometr. Jen pro porovnání: standardní hybrid vyprodukuje na jeden kilometr zhruba 100 gramů CO<sub>2</sub>.</p>
      <p>Do prodeje se má plug-in hybridní Toyota RAV4 dostat v polovině příštího roku. Přesné datum uvedení na český trh a ceny zatím neznáme.</p>
      <related>
        <h4>Určitě si přečtěte</h4>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.auto.cz/seat-leon-vykreslen-podle-spionaznich-fotek-dostane-i-to-co-golf-a-octavia-ne-132159"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
      </related>
    </article>
  </body>
</html>