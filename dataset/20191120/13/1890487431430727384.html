<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520689-trumpovy-danove-skrty-rust-investic-neprinesly-proc/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T13:51:55+00:00"/>
    <meta property="og:title" content="Trumpovy daňové škrty růst investic nepřinesly. Proč?"/>
    <meta property="og:description" content="Amerika nedodržela svůj slib, že po obrovském snížení daní v roce 2018 zvýší investice. To je premisou článku, který pobouřil generálního ředitele FedExu Freda Smithe."/>
  </head>
  <body>
    <article>
      <h1>Trumpovy daňové škrty růst investic nepřinesly. Proč?</h1>
      <address><time datetime="2019-11-20T13:51:55+00:00">20 Nov 2019, 13:51</time> by <a rel="author">Patria</a></address>
      <p>
        <b>Amerika nedodržela svůj slib, že po obrovském snížení daní v roce 2018 zvýší <a href="https://www.kurzy.cz/investice/">investice</a>. To je premisou článku, který pobouřil generálního ředitele FedExu Freda Smithe. Ten následně vyzval redaktory časopisu <a href="https://www.letenky-1.cz/letypg_PRG_NYC-new-york/letenky.htm">New York</a> Times, kde byl článek zveřejněn, k debatě.</b>
      </p>
      <p>Nejlepším způsobem, jak posoudit dopad <a href="https://zakony.kurzy.cz/">zákona</a> o snížení daní a <a href="https://prace.kurzy.cz/urad-prace/volna-mista/">pracovních místech</a> z roku 2017, je porovnat, co se od té doby změnilo, s tím, co by se stalo, kdyby tento <a href="https://zakony.kurzy.cz/">zákon</a> nenabyl platnost. Jde o čiré spekulace, ale několik důkazů naznačuje, že škrty skutečně fungují tak, jak bylo zamýšleno, ale jsou tu jiné faktory, které růst <a href="https://www.kurzy.cz/investice/">investic</a> zpomalují.</p>
      <p>Jsou tu dva důvody proč si myslet, že snížení daní nepřineslo požadovaný efekt. Za prvé růst <a href="https://www.kurzy.cz/investice/">investic</a> byl vyšší před snížením <a href="https://www.kurzy.cz/dane-danova-priznani/">daně</a> než poté. Za druhé neexistuje korelace mezi společnostmi, které dostaly největší daňové škrty, a těmi, které nejvíce zvýšily <a href="https://www.kurzy.cz/investice/">investice</a>. Tato tvrzení, i když jsou pravdivá, ale nemíří na cíl.</p>
      <p>Daňové škrty měly financovat větší <a href="https://www.kurzy.cz/investice/">investice</a> tím, že by nechaly korporacím více hotovosti. To ale není primární způsob, jakým by snížení daní mělo ovlivňovat <a href="https://www.kurzy.cz/investice/">investice</a>. Představa je spíše taková, že daňové škrty stimulují <a href="https://www.kurzy.cz/investice/">investice</a> spíše tím, že společnostem usnadňují návratnost nákladů spojených s novými investicemi a zvýšení tržní hodnoty obchodního kapitálu.</p>
      <p>Oba efekty zvyšují Tobinovo Q, které lze zjednodušeně shrnout takto: <a href="https://www.kurzy.cz/investice/">investice</a> rostou s tím, jak roste tržní hodnota aktiv v poměru k nákladům na jejich výměnu. Rostoucí ceny technologických <a href="https://akcie-cz.kurzy.cz/">akcií</a> v 90. letech 20. století vedly k obrovským investicím do startupů v Silicon Valley a nárůst cen domů na počátku druhého tisíciletí vedl k rekordním stavbám rodinných domů.</p>
      <p>V obou těchto případech byl boom založen na bublině rostoucích cen. Cílem daňové reformy bylo vytvořit udržitelnější růst cen aktiv snížením daní z podnikání. Přesně to splnil. Jak ale v roce 2018 obchodní <a href="https://www.kurzy.cz/investice/">investice</a> narůstaly, stalo se něco jiného: prezident <a href="https://www.kurzy.cz/tema/donald-trump/">Donald Trump</a> dále eskaloval svou obchodní válku.</p>
      <p>Do konce roku zasáhla obchodní válka ceny <a href="https://akcie-cz.kurzy.cz/">akcií</a> a ty ve čtvrtém čtvrtletí klesaly. <a href="https://www.kurzy.cz/investice/">Investice</a> do podnikání rovněž dosáhly vrcholu v prvním čtvrtletí 2019 a od té doby klesají. Důkazy svědčí, že daňové škrty i obchodní válka skutečně měly svůj předpokládaný dopad na obchodní <a href="https://www.kurzy.cz/investice/">investice</a> – jenže první pozitivní, druhý negativní.</p>
      <p>To potvrzují i prognózy Rozpočtového úřadu kongresu (CBO). V roce 2017, před tím, než došlo ke snížení daní, tento úřad předpovídal, že růst podnikových <a href="https://www.kurzy.cz/investice/">investic</a> zrychlí do konce roku na téměř 6 %, než pomalu klesne na 2 % ve třetím čtvrtletí roku 2019. Místo toho byly obchodní <a href="https://www.kurzy.cz/investice/">investice</a> volatilnější, ačkoli se držely nad původními projekcemi CBO.</p>
      <p>Ekonomové, ministři financí a vedoucí podniků viní ze zhoršujících se investičních podmínek obchodní válku. A je i dost známek toho, že ukončení obchodních konfliktů by vedlo k návratu na vyšší trajektorie z roku 2017 a 2018.</p>
      <p>Smith ve svém prohlášení o článku Timesů požadoval o debatu o „federální daňové politice a s ní souvisejícími sociálními výhodami obchodních <a href="https://www.kurzy.cz/investice/">investic</a>“. Možná by měl do diskuse zahrnout i obchodní politiku USA.</p>
      <p>
        <i>Zdroj: Karl W. Smith, Bloomberg</i>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-18790/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-080701/"/>
        <a href="https://www.kurzy.cz/zpravy/nazory/A-V-T-14465/"/>
        <a href="https://www.kurzy.cz/zpravy/237472-hn-necasuv-program-po-skrtech-vyssi-dane/"/>
        <a href="https://zpravy.kurzy.cz/98452-italie-chysta-na-pristi-dva-roky-danove-skrty-12-miliard-eur/"/>
        <a href="https://www.kurzy.cz/zpravy/319477-madarsko-planuje-dalsi-rozpoctove-skrty-a-dane/"/>
        <a href="https://www.kurzy.cz/zpravy/257917-dopady-obamovych-danovych-skrtu-tlaci-dolar-niz/"/>
        <a href="https://zpravy.kurzy.cz/226973-von-rompuy-rozpoctove-skrty-omezi-rust-ekonomiky-eurozony-pouze-marginalne/"/>
        <a href="https://www.kurzy.cz/zpravy/160385-us-zachranny-plan-pocita-s-danovymi-skrty-ve-vysi-275-mld-usd/"/>
        <a href="https://zpravy.kurzy.cz/256681-bushovy-danove-skrty-budou-pravdepodobne-prodlouzeny/"/>
        <a href="https://zpravy.kurzy.cz/261422-kombinace-zvysovani-dani-a-vydajovych-skrtu-neni-udrzitelna/"/>
        <a href="https://www.kurzy.cz/tema/4622676.html"/>
      </related>
    </article>
  </body>
</html>