<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822089-eksgolova-predstavnictva-ebrr-proti-nacbanku-sud-vidklav-zasidanna-na-5-grudna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T13:38:00+00:00"/>
    <meta property="og:title" content="Ексголова Представництва ЄБРР проти Нацбанку: суд відклав засідання на 5 грудня"/>
    <meta property="og:description" content="Окружний адміністративний суд міста Києва відклав на 5 грудня підготовче засідання у справі за позовом ексголови Представництва Європейського банку реконструкції та розвитку в Україні Шевкі Аджунера до Національного банку України."/>
  </head>
  <body>
    <article>
      <h1>Ексголова Представництва ЄБРР проти Нацбанку: суд відклав засідання на 5 грудня</h1>
      <h2>Окружний адміністративний суд міста Києва відклав на 5 грудня підготовче засідання у справі за позовом ексголови Представництва Європейського банку реконструкції та розвитку в Україні Шевкі Аджунера до Національного банку України.</h2>
      <address>
        <time datetime="2019-11-20T13:38:00+00:00">20 Nov 2019, 13:38</time>
      </address>
      <p>Про це повідомляє <a href="http://oask.gov.ua/node/4228">пресслужба суду.</a></p>
      <p>“З метою надання часу позивачу для ознайомлення з матеріалами справи, а також з метою виклику залученої третьої особи – Кабінету міністрів України суд відклав підготовче засідання до 5 грудня 2019 року”, - ідеться в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2785837-okruznij-adminsud-vzavsa-za-pozov-eksglavi-predstavnictva-ebrr-proti-nacbanku.html">Окружний адмінсуд взявся за позов ексглави представництва ЄБРР проти Нацбанку</a>
      </blockquote>
      <p>Як зазначається, на підготовчому засіданні в середу суд залучив Кабінет міністрів як третю особу без самостійних вимог на стороні позивача.</p>
      <p>Позивач просить визнати противправним та скасувати рішення Комітету <a href="https://www.ukrinform.ua/tag-nacbank">НБУ</a> з питань нагляду та регулювання діяльності банків, нагляду (оверсайту) платіжних систем, яким було відмовлено Шевкі Аджунеру у погодженні на посаду голови Наглядової ради Ощадбанку України.</p>
      <p>На думку позивача, оскаржуване рішення НБУ було упередженим, незаконним і прийняте регулятором з перевищенням своїх повноважень.</p>
    </article>
  </body>
</html>