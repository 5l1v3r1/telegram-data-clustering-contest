<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/google-pokrece-informativni-servis-u-okviru-svog-glasovnog-asistenta/"/>
    <meta property="og:site_name" content="PC Press"/>
    <meta property="article:published_time" content="2019-11-20T13:45:27+00:00"/>
    <meta property="og:title" content="Google pokreće informativni servis u okviru svog glasovnog asistenta"/>
    <meta property="og:description" content="Google pokreće novi servis u okviru Google Assistant-a, a pod imenom “Your News Update.” Radi se o informativnom servisu koji sadržaje kreira uz pomoć algoritama – slično kao kod Facebook-a ili Goo…"/>
  </head>
  <body>
    <article>
      <h1>Google pokreće informativni servis u okviru svog glasovnog asistenta</h1>
      <address><time datetime="2019-11-20T13:45:27+00:00">20 Nov 2019, 13:45</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Google pokreće novi servis u okviru <a href="https://pcpress.rs/tag/google-assistant/">Google Assistant</a>-a, a pod imenom “<b>Your News Update</b>.” Radi se o informativnom servisu koji sadržaje kreira <b>uz pomoć algoritama</b> – slično kao kod Facebook-a ili <a href="https://pcpress.rs/tag/google/">Google</a> Search-a.</p>
      <figure>
        <img src="https://i1.wp.com/pcpress.rs/wp-content/uploads/2019/11/assistant.jpg"/>
      </figure>
      <p>Nakon što se izaberu vesti, servis ih <b>pretvara u audio stream</b>, a da bi ih čuo korisnik asistentu ili <a href="https://pcpress.rs/tag/pametni-zvucnici/">pametnim zvučnicima</a> izgovara komandu u obliku “<b>listen to the news</b>.” U kreiranju sadržaja Google <b>koristi ono što je o nekom korisniku naučio tokom vremena</b>, a u kombinaciji sa lokacijom na osnovu koje se biraju vesti iz određene oblasti.</p>
      <p>Servis, kako tvrde iz kompanije, ne dolazi u obliku podcast-a, već više <b>podseća na isečke priloga koji mogu da se čuju na radiju</b>. Tako Your News Update servis trebalo da u potpunosti zameni način na koji su se do sada dobijale vesti preko Assistant-a, te da sadržaje personalizuje i tako ih prilagodi interesovanjima svakog korisnika.</p>
      <figure>
        <iframe src="https://www.youtube.com/embed/AHfZhZkfJ4U" width="800" height="450" data-service="Youtube" scrolling="no"/>
      </figure>
      <p>Google je obezbedio licence za emitovanje sadržaja iz različitih izvora, uključujući <b>ABC, Cheddar, The Associated Press, CNN, Fox News Radio, PBS, Reuters, WYNC</b>, te brojne lokalne radio stanice, a partnerima je plaćeno da kreiraju sadržaje u formatu koji odgovara potrebama novog servisa.</p>
      <related>
        <a href="https://pcpress.rs/android-10-stize-na-pixel-telefone/"/>
      </related>
      <p>Izvor: <a href="https://pcpress.rs/PCout/?url=https://www.theverge.com/2019/11/19/20972336/google-assistant-audio-news-feed-algorithm">The Verge</a></p>
      <p>Tagovi: <a href="https://pcpress.rs/tag/facebook/">Facebook</a>, <a href="https://pcpress.rs/tag/google/">Google</a>, <a href="https://pcpress.rs/tag/google-assistant/">Google Assistant</a>, <a href="https://pcpress.rs/tag/pametni-zvucnici/">pametni zvučnici</a>, <a href="https://pcpress.rs/tag/your-news-update/">Your News Update</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/zasto-google-cita-korisnicke-docs-fajlove/"/>
        <a href="https://pcpress.rs/google-drive-dobija-pomoc-u-obliku-vestacke-inteligencije/"/>
        <a href="https://pcpress.rs/stories-format-stize-i-na-google/"/>
      </related>
    </article>
  </body>
</html>