<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/import-avtomobiliv-z-pochatku-2019-roku-v-ukrajini-vvezli-mayzhe-413-tisyach-avto-novini-ukrajini-50054641.html"/>
    <meta property="og:site_name" content="НВ"/>
    <meta property="article:published_time" content="2019-11-20T13:14:00+00:00"/>
    <meta property="og:title" content="Імпорт вживаних автомобілів в Україну з початку року виріс в 3,8 рази"/>
    <meta property="og:description" content="У січні-вересні 2019 року Україна імпортувала легкових автомобілів на $2,6 млрд, нових з них — лише 16%."/>
  </head>
  <body>
    <article>
      <h1>Імпорт вживаних автомобілів в Україну з початку року виріс в 3,8 рази</h1>
      <h2>У січні-вересні 2019 року Україна імпортувала легкових автомобілів на $2,6 млрд, нових з них — лише 16%.</h2>
      <address>
        <time datetime="2019-11-20T13:14:00+00:00">20 Nov 2019, 13:14</time>
      </address>
      <p>За дев’ять місяців 2019 року в Україну в режимі імпорту було ввезено 412,8 тис. <a href="https://nv.ua/ukr/tags/lehkovye-avtomobili.html">легкових автомобілів</a> на суму майже в $2,6 млрд, повідомляє <a href="http://ukrautoprom.com.ua/ru/import-legkovix-avto-koshtuvav-ukra%d1%97ni-26-mlrd-dolariv">Укравтопром</a>.</p>
      <p>З цієї кількості новими були лише 65,3 тис. авто, або 16% від загального обсягу, на закупівлю яких імпортери витратили $1,2 млрд.</p>
      <p>Водночас, митна вартість 347,5 тис. імпортованих старих автомобілів склала $1,4 млрд.</p>
      <p>У порівнянні з аналогічним періодом минулого року імпорт нових авто зріс на 17%, а б/в — у 3,8 рази.</p>
      <p>Найбільше нових автомобілів з січня по вересень було завезено з Японії - 13,6 тис. шт.</p>
      <p>На другому місці імпорт з Румунії - 8,6 тис. нових авто.</p>
      <p>З Китаю в Україну прибуло 7 тис. машин.</p>
      <p>Лідером з поставок легкового секонд-хенду стала Німеччина. За десять місяців із ФРН було ввезено 89 тис. б/в авто.</p>
      <p>Другий результат у Польщі, з якої ввезли 53,5 тис. машин з пробігом.</p>
      <p>Ненабагато меншим виявився імпорт із Литви — 53,2 тис. шт.</p>
      <p>При цьому за три квартали 2019 року в Україні було виготовлено всього 4579 легкових автомобілів, великовузлове складання яких було проведене закарпатським заводом Єврокар. Всі автомобілі, зібрані на цьому підприємстві, призначені виключно для внутрішнього ринку України.</p>
      <p>Раніше повідомлялося, <a href="https://nv.ua/ukr/biz/markets/avtorinok-viznacheno-naybilsh-populyarni-marki-legkovikiv-v-ukrajini-50029733.html">легкові автомобілі яких марок мають найбільший попит в Україні</a>.</p>
    </article>
  </body>
</html>