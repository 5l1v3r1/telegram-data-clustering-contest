<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/259964/i-totenam-tha-plironei-xryso-ton-moyrinio-pano-apo-47-000-eyro-ti-mera-tha-pairnei-o-portogalos-proponitis"/>
    <meta property="og:site_name" content="LiFO"/>
    <meta property="article:published_time" content="2019-11-20T13:57:00+00:00"/>
    <meta property="og:title" content="Η Τότεναμ θα πληρώνει «χρυσό» τον Μουρίνιο - Πάνω από 47.000 ευρώ τη μέρα θα παίρνει ο Πορτογάλος προπονητής"/>
    <meta property="og:description" content="Η πρόσληψη του προπονητή Ζοζέ Μουρίνιο από την Τότεναμ είναι η είδηση της ημέρας στο διεθνές ποδοσφαιρικό στερέωμα."/>
  </head>
  <body>
    <article>
      <h1>Η Τότεναμ θα πληρώνει «χρυσό» τον Μουρίνιο - Πάνω από 47.000 ευρώ τη μέρα θα παίρνει ο Πορτογάλος προπονητής</h1>
      <address><time datetime="2019-11-20T13:57:00+00:00">20 Nov 2019, 13:57</time> by <a rel="author">NEWSROOM</a></address>
      <p>
        <b>Η πρόσληψη του προπονητή <a href="https://www.lifo.gr/tags/%CE%96%CE%BF%CE%B6%CE%AD+%CE%9C%CE%BF%CF%85%CF%81%CE%AF%CE%BD%CE%B9%CE%BF">Ζοζέ Μουρίνιο</a> από την Τότεναμ είναι η είδηση της ημέρας στο διεθνές ποδοσφαιρικό στερέωμα.</b>
      </p>
      <p>Ο 54χρονος Πορτογάλος, υπέγραψε συμβόλαιο συνεργασίας με τους «πετεινούς» μέχρι το καλοκαίρι του 2023 και οι απολαβές του χαρακτηρίζονται «αστρονομικές» για την οικονομική πολιτική που ακολουθούσε μέχρι σήμερα ο σύλλογος του Λονδίνου.</p>
      <p>Σύμφωνα με πληροφορίες, ο πρόεδρος της Τότεναμ, Ντάνιελ Λέβι, πρόσφερε στον «Special One» περίπου 17,5 εκατομμύρια ευρώ ετησίως, ποσό που μεταφράζεται σε «μεροκάματο» ύψους 47.945 ευρώ. Από ό,τι φαίνεται οι διοικούντες τους Λονδρέζους έκαναν οικονομική υπέρβαση, δεδομένου πως ο προκάτοχος του Μουρίνιο, Μαουρίτσιο Ποτσετίνο εισέπραττε κάθε χρόνο λιγότερα από τα μισά χρήματα που θα λαμβάνει ο Πορτογάλος.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>