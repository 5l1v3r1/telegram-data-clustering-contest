<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640955/%D8%B3%D8%B1%D9%88%DB%8C%D8%B3-my-devices-%DA%AF%D9%88%DA%AF%D9%84-%D8%AD%D8%A7%D9%84%D8%A7-%DA%A9%D8%A7%D9%85%D9%BE%DB%8C%D9%88%D8%AA%D8%B1%D9%87%D8%A7-%D8%B1%D8%A7-%D9%87%D9%85-%D9%86%D8%B4%D8%A7%D9%86-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T13:47:00+00:00"/>
    <meta property="og:title" content="سرویس My Devices گوگل حالا کامپیوترها را هم نشان می‌دهد"/>
    <meta property="og:description" content="گوگل با پیاده سازی تغییراتی در صفحه My Devices علاوه بر مدیریت دستگاه های اندرویدی، امکان کنترل کامپیوتر از راه دور را هم فراهم کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640955/%D8%B3%D8%B1%D9%88%DB%8C%D8%B3-my-devices-%DA%AF%D9%88%DA%AF%D9%84-%D8%AD%D8%A7%D9%84%D8%A7-%DA%A9%D8%A7%D9%85%D9%BE%DB%8C%D9%88%D8%AA%D8%B1%D9%87%D8%A7-%D8%B1%D8%A7-%D9%87%D9%85-%D9%86%D8%B4%D8%A7%D9%86-%D9%85%DB%8C%E2%80%8C%D8%AF%D9%87%D8%AF">سرویس My Devices گوگل حالا کامپیوترها را هم نشان می‌دهد</a>
      </h1>
      <h2>گوگل با پیاده سازی تغییراتی در صفحه My Devices علاوه بر مدیریت دستگاه های اندرویدی، امکان کنترل کامپیوتر از راه دور را هم فراهم کرد.</h2>
      <address><time datetime="2019-11-20T13:47:00+00:00">20 Nov 2019, 13:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرویس My Devices تا حد زیادی با قابلیت Find My Device جایگزین شده اما هنوز هم بیشتر توسط کاربران G Suite مورد استفاده قرار می گیرد. در واقع این دو سرویس امکان ردیابی دستگاه های متصل به گوگل، کنترل وضعیت باتری، نمایش پیام روی صفحه، روشن کردن صدای آلارم و حتی پاکسازی داده ها و قفل کردن دستگاه را به کاربر می دهد.</p>
      <p>این سرویس تا کنون تنها با گوشی و تبلت سازگاری داشت اما گوگل در برزورسانی جدید علاوه بر تغییر طراحی، امکان مدیریت لپتاپ، کروم بوک ها و کامپیوترهای دسکتاپ را نیز در اختیار کاربران قرار داده است. در اپدیت جدید از طراحی مبتنی بر متریال دیزاین استفاده شده که سر راست تر و در عین حال یکپارچه‌تر است.</p>
      <p>نسخه جدید My Devices همان قابلیت های چک کردن وضعیت، مدیریت، پاکسازی داده و موقعیت یابی را برای کامپیوترها فراهم کرده که قبلا تنها برای موبایل و تبلت میسر بود. رابط کاربری جدید کاربر پسندتر است و در پنل your device می توانید دستگاه های اندرویدی، کامپیوتر و حتی پوشیدنی های هوشمند با سیستم عامل Wear OS را مشاهده کرده و مدیریت کنید.</p>
      <p>آدرس صفحه هم به mydevices.google.com تغییر کرده، هرچند بعد از ورود به همان آدرس قدیمی هدایت می شوید. آنطور که گوگل می گوید تغییرات صفحه جدید از همین حالا پیاده سازی شده اما تا سه روز دیگر برای تمامی کاربران اعمال می شود.</p>
      <p>سرویس My Devices نه تنها اجازه ردیابی گوشی و لپتاپ و پاک کردن محتوای آن را میسر می سازد بلکه به بخش IT شرکت هم اجازه می دهد دستگاه های مورد استفاده در شرکت را بهتر ردیابی و مدیریت کنند.</p>
    </article>
  </body>
</html>