<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6967672ef755cb84/autoritatile-rm-s-au-autosesizat-cu-privire-la-cei-doi-barbati-retinuti-in-olanda-banuiti-de-traficarea-a-65-de-moldoveni.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T13:58:35+00:00"/>
    <meta property="og:title" content="Autoritățile RM s-au autosesizat cu privire la cei doi bărbați reținuți în Olanda, bănuiți de traficarea a 65 de moldoveni"/>
    <meta property="og:description" content="Centrul pentru combaterea traficului de persoane al Inspectoratului Național de Investigații s-a autosesizat cu privire la autocarul cu 65 de moldoveni, inclusiv copiil, care a fost reținut de poliția din Olanda, iar șoferul autocarului și colegul acestuia, ambii moldoveni, fiind acuzați de trafic de ființe umane."/>
  </head>
  <body>
    <article>
      <h1>Autoritățile RM s-au autosesizat cu privire la cei doi bărbați reținuți în Olanda, bănuiți de traficarea a 65 de moldoveni</h1>
      <address><time datetime="2019-11-20T13:58:35+00:00">20 Nov 2019, 13:58</time> by <a rel="author">Jurnal.md</a></address>
      <p>
        <b>Centrul pentru combaterea traficului de persoane al Inspectoratului Național de Investigații s-a autosesizat cu privire <a href="http://www.jurnal.md/ro/news/3ef205eab58d8857/un-autocar-cu-65-de-moldoveni-inclusiv-copii-retinut-de-politia-din-olanda-soferii-din-rm-acuzati-de-trafic-de-persoane.html">la autocarul cu 65 de moldoveni, inclusiv copiil, care a fost reținut de poliția din Olanda,</a> iar șoferul autocarului și colegul acestuia, ambii moldoveni, fiind <b>acuzați de trafic de ființe umane.</b></b>
      </p>
      <p>Potrivit INI, în prezent se întreprind toate acțiunile în vederea stabilirii circumstanțelor cu referire la caz.</p>
      <p>Amintim că un autocar care transporta 65 de moldoveni, inclusiv copii, care urmau să se prezinte la centrul de primire a refugiaților din Ter Apel, a fost reținut de forțele de ordine olandeze.</p>
      <p>Presa olandeză scrie că toți cei 65 de moldoveni au solicitat statutul de azil.</p>
      <p>Forțele de ordine au fost alertate de către personalul centrului de azil atunci când autocarul a stopat la o distanță de 500 de metri de centru, iar din autocar au ieșit un grup de 20 de persoane care se îndreptau spre centru.</p>
      <p>Autoritățile moldovene au precizat că vor reveni cu detalii referitor la investigația demarată.</p>
    </article>
  </body>
</html>