<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/groningen-krijgt-vier-nieuwe-kunstgrashockeyvelden/"/>
    <meta property="og:site_name" content="OOG"/>
    <meta property="article:published_time" content="2019-11-20T13:20:00+00:00"/>
    <meta property="og:title" content="Groningen krijgt vier nieuwe kunstgrashockeyvelden"/>
    <meta property="og:description" content="De gemeente gaat volgend jaar vier kunstgrashockeyvelden vervangen: drie op sportpark De Harener Holt en eentje op sportpark Corpus den Hoorn. De kosten bedragen in totaal zo'n 1,4 miljoen euro.De"/>
  </head>
  <body>
    <article>
      <h1>Groningen krijgt vier nieuwe kunstgrashockeyvelden</h1>
      <address><time datetime="2019-11-20T13:20:00+00:00">20 Nov 2019, 13:20</time> by <a rel="author">Gert van Akkeren</a></address>
      <p><b>De gemeente gaat volgend jaar vier kunstgrashockeyvelden vervangen: drie op sportpark De Harener Holt en eentje op sportpark Corpus den Hoorn. De kosten bedragen in totaal zo’n 1,4 miljoen euro</b>.</p>
      <p>De velden voldoen niet meer aan de eisen. Vervanging is nodig, alleen al vanwege de veiligheid. Bij de vervanging wordt vanuit milieuoogpunt het aanwezige SBR-rubbergranulaat uit de onderlaag verwijderd. Het kunstgrasveld zelf wordt vervangen door een duurzamer alternatief.</p>
      <p>Vanwege de milieurisico’s gaat de gemeente de komende tijd alle kunstgrasvelden met SBR-rubbergranulaat gefaseerd vervangen.</p>
    </article>
  </body>
</html>