<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/20/vodata-na-iaz-dolna-dikania-negodna-zarazena-e-sys-salmonela.430235"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T13:32:00+00:00"/>
    <meta property="og:title" content="Водата на яз. &quot;Долна Диканя&quot; - негодна, заразена е със салмонела"/>
    <meta property="og:description" content="Витошките водохващания са с много нисък дебит, обясни шефът на ВиК | Dnes.bg"/>
  </head>
  <body>
    <article>
      <h1>Водата на яз. "Долна Диканя" - негодна, заразена е със салмонела</h1>
      <h2>Витошките водохващания са с много нисък дебит, обясни шефът на ВиК</h2>
      <address><time datetime="2019-11-20T13:32:00+00:00">20 Nov 2019, 13:32</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Водата на язовир "Долна Диканя" е заразена със салмонела и е негодна за пиене, е показала първата проба. Това съобщи Иван Витанов, управител на ВиК - Перник.</p>
      <p>Предстои да бъде направена втора проба в друга лаборатория.</p>
      <p>Миналата седмица регионалният министър Петя Аврамова обяви, че ще се търсят резервни водоизточници за Перник. Една от идеите беше да се вземе вода от "Долна Диканя" и за целта бяха изпратени проби за изследване.<br/><br/>По думите на Витанов разконсервиран е водоизточник "Дарак", с който водното дружество възнамеряваше да захрани квартал "Варош". Неговият дебит е под 1л/сек., поясни той, цитиран от БТА.</p>
      <p>От Владайския канал могат да се използват 15 л/сек., ако бъде разрешено. Витошките водохващания също са с много нисък дебит и не може да се разчита на тях, поясниха от водното дружество.</p>
      <p>В момента водният обем на язовир "Студена" е 4 695 000 куб.м.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/20/pernichani-na-protest-iskat-ostavkata-na-upravitelia-na-vik-to.430210"/>
        <a href="https://www.dnes.bg/stranata/2019/11/18/voda-samo-10-chasa-na-den-pochva-rejimyt-v-pernik.429961"/>
        <a href="https://www.dnes.bg/stranata/2019/11/15/krizata-e-fakt-voden-rejim-v-pernik-shte-ima.429753"/>
      </related>
    </article>
  </body>
</html>