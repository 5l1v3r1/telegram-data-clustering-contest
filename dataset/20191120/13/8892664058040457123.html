<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/72-eve-hazas-ii-erzsebet-kiralyno-es-fulop-herceg-igy-nezett-ki-akkor-a-kiralyi-par/lxkccch"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T13:32:25+00:00"/>
    <meta property="og:title" content="72 éve házas II. Erzsébet királynő és Fülöp herceg: így nézett ki akkor a királyi pár – fotók"/>
    <meta property="og:description" content="II. Erzsébet királynő és Fülöp herceg 72. házsasági évfordulója alkalmából több képet is megosztottak a nagy napról a Kensington-palota közösségi oldalán."/>
  </head>
  <body>
    <article>
      <h1>72 éve házas II. Erzsébet királynő és Fülöp herceg: így nézett ki akkor a királyi pár – fotók</h1>
      <address><time datetime="2019-11-20T13:32:25+00:00">20 Nov 2019, 13:32</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>II. Erzsébet királynő és Fülöp herceg 72. házsasági évfordulója alkalmából több képet is megosztottak a nagy napról a Kensington-palota közösségi oldalán.</b>
        </i>
      </p>
      <p>A még fiatal Erzsébet királynő mindössze tizenhárom éves volt, amikor először találkozott az akkor tizennyolc éves Fülöppel. A brit királyi család egynapos jachtkirándulása során egyértelművé vált, hogy mindketten első látásra szerelembe estek. Kapcsolatuk a második világháború alatt megerősödött, amikor is folyamatosan leveleztek egymással.</p>
      <p>(<a href="https://www.blikk.hu/legfrissebb">A legfrissebb hírek itt</a>) </p>
      <p>Majd pedig, amikor a fiatal Erzsébet betöltötte 21. életévét, Fülöp herceg hivatalosan is megkérhette a kezét.<b> Így hetvenkét évvel ezelőtt vagyis 1947. november 20-án egybekelhetett II. Erzsébet brit királynő és Fülöp edinburgh-i herceg. </b>Szerelmükből idővel négy gyermek is született: Károly walesi herceg, András yorki herceg, Anna brit királyi hercegnő és Eduárd wessexi gróf.</p>
      <p>72. házassági évfordulójuk alkalmából pedig mind Vilmos hercegék hivatalos Instagram-oldalán, mind pedig a királyi család Instagram-oldalán is megosztottak több fényképet a fiatal házaspárról - számolt be róla <a href="https://www.femcafe.hu/cikkek/sztarok/vilmos-herceg-ii-erzsebet-fulop-herceg-brit-kiralyi-csalad">a Femcafé oldala.</a></p>
    </article>
  </body>
</html>