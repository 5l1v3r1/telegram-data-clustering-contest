<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/20/pos-tha-moiazoun-oi-nees-taftotites-allages/"/>
    <meta property="og:site_name" content="neolaia.gr"/>
    <meta property="article:published_time" content="2019-11-20T13:46:09+00:00"/>
    <meta property="og:title" content="Πώς θα μοιάζουν οι νέες ταυτότητες – Όλες οι αλλαγές"/>
    <meta property="og:description" content="Ο Υπουργός Ψηφιακής Διακυβέρνησης, κ. Κυριάκος Πιερρακάκης, μίλησε στον Realfm 97,8 σχετικά με τις νέες ταυτότητες, οι οποίες, όπως χαρακτηριστικά ανέφερε, θα μοιάζουν περισσότερο με πιστωτικές κάρτες."/>
  </head>
  <body>
    <article>
      <h1>Πώς θα μοιάζουν οι νέες ταυτότητες – Όλες οι αλλαγές</h1>
      <h2>Δείτε αναλυτικά για τις νέες ταυτότητες!</h2>
      <address><time datetime="2019-11-20T13:46:09+00:00">20 Nov 2019, 13:46</time> by <a rel="author">neolaia.gr Team</a></address>
      <p>Ο Υπουργός Ψηφιακής Διακυβέρνησης, κ. Κυριάκος Πιερρακάκης, μίλησε στον Realfm 97,8 σχετικά με τις <b>νέες ταυτότητες,</b> οι οποίες, όπως χαρακτηριστικά ανέφερε, θα μοιάζουν περισσότερο με <b>πιστωτικές κάρτες</b>.</p>
      <p>Όπως έχει ανακοινώσει και προηγουμένως ο Yπουργός Ψηφιακής Διακυβέρνησης, Κυριάκος Πιερρακάκης, σχετικά με τον σχεδιασμό της κυβέρνησης για την έκδοση νέων ταυτοτήτων, αυτές αναμένεται να κυκλοφορήσουν<b> εντός του έτους 2021</b>, καθώς μέσα στις επόμενες εβδομάδες θα προκηρυχθεί ένας διαγωνισμός από το Υπουργείο Προστασίας του Πολίτη.</p>
      <p>
        <b>Περιγράφοντας το πώς θα είναι οι νέες ταυτότητες, ο κ. Πιερρακάκης, είπε τα εξής:</b>
      </p>
      <p>
        <i>«Οι νέες ταυτότητες θα έχουν μια φωτογραφία, η οποία θα είναι έγχρωμη, όπως είναι σε άλλες χώρες. Αν δει κανείς πώς είναι οι ταυτότητες σήμερα στην Κύπρο, δεν έχουν έγχρωμες φωτογραφίες αλλά μοιάζουν περισσότερο με <b>πιστωτικές κάρτες και σε αυτές αναγράφονται τα στοιχεία που έχουμε σήμερα και θα προστεθεί και ένας αριθμός,</b> ο οποίος έχουμε ήδη ανακοινώσει ότι θέλουμε οι πολλοί αριθμοί που έχουμε να γίνουν ένας, για να μην ταλαιπωρούμαστε».</i>
      </p>
      <p>
        <i>«Μιλάμε πολύ για τις νέες ταυτότητες γιατί για να μπορούμε να κάνουμε ψηφιακές υπηρεσίες θα πρέπει να μπορούμε να ταυτοποιούμαστε από το σπίτι μας ή από τη δουλειά μας. Άρα πρέπει να ξέρει το σύστημα ότι είμαι όντως εγώ και γι’αυτό χρειαζόμαστε ταυτότητες νέου τύπου».</i>
      </p>
      <p>
        <i>«Αυτή τη στιγμή έχουμε και ΑΦΜ και ΑΜΚΑ, πρέπει κανείς να θυμάται και μια σειρά άλλων αριθμών και ο στόχος που έχουμε είναι μέσα σε ένα συγκεκριμένο χρονικό διάστημα να τους ενοποιήσουμε όλους. Θα ανακοινώσουμε σύντομα ποιος θα είναι αυτός ο αριθμός».</i>
      </p>
      <p>
        <i>«Είναι τεχνικό πιο πολύ ξέρετε αυτό το θέμα. Να δούμε αν μπορούμε να χρησιμοποιήσουμε έναν από τους υφιστάμενους και να τον γενικεύσουμε, να γίνει και φορολογικού ενδιαφέροντος και κοινωνικού ενδιαφέροντος. Προφανώς αυτός ο αριθμός θα γράφεται και στην ταυτότητα και θα αλληλεπιδρούμε με το Δημόσιο με αυτόν τον αριθμό. Γιατί ο αριθμός της ταυτότητας, στην Ελλάδα αυτόν χρησιμοποιούμε κατά βάση, αλλάζει. Αν χάσεις την ταυτότητά σου, αλλάζει και ο αριθμός της. Θα πρέπει να έχουμε έναν αριθμό και να τον θυμόμαστε. Ο ΑΦΜ δεν αλλάζει, μένει σταθερός. Πρέπει να έχουμε έναν αριθμό και με αυτόν να αλληλεπιδρούμε, τον οποίο θα παίρνουμε όταν γεννιόμαστε».</i>
      </p>
      <h3>
        <a href="https://neolaia.gr/2019/10/23/padou-pos-freno-se-sinalages-me-metrita/">Δείτε ακόμα: Παντού POS – «Φρένο» στις συναλλαγές με μετρητά</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/emi-ekaktakto-deltio-isxiri-kakokeria/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/21/metro-nees-staseis-ergasias/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/21/kairos-sinexizodai-brohes-ke-kategides/"/>
        <a href="https://neolaia.gr/2019/11/21/antikapnistikos-nomos-prota-prostima-athina/"/>
        <a href="https://neolaia.gr/2019/11/21/fiuladio-prosforas-apo-ta-lidl/"/>
      </related>
    </article>
  </body>
</html>