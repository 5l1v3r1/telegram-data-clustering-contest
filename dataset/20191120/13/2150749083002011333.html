<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/na-normandskiy-zustrichi-bude-legalizovano-formulu-shtaynmayera-i-vihid-ukrayini-z-minskih-domovlenostey-friz/"/>
    <meta property="og:site_name" content="Прямий"/>
    <meta property="article:published_time" content="2019-11-20T13:00:00+00:00"/>
    <meta property="og:title" content="На нормандській зустрічі буде легалізовано &quot;формулу Штайнмаєра&quot; і вихід України з Мінських домовленостей - Фріз"/>
    <meta property="og:description" content="На нормандській зустрічі у Парижі 9 грудня буде легалізовано &quot;формулу Штайнмаєра&quot; і вихід України з Мінських домовленостей. Про це сказала народний"/>
  </head>
  <body>
    <article>
      <h1>На нормандській зустрічі буде легалізовано "формулу Штайнмаєра" і вихід України з Мінських домовленостей - Фріз</h1>
      <address>
        <time datetime="2019-11-20T13:00:00+00:00">20 Nov 2019, 13:00</time>
      </address>
      <p>
        <b>На нормандській зустрічі у Парижі 9 грудня буде легалізовано "формулу Штайнмаєра" і вихід України з Мінських домовленостей.</b>
      </p>
      <p>Про це сказала народний депутат фракції "Європейська Солідарність" <b>Ірина Фріз</b>, передає <a href="https://eurosolidarity.org/%d1%96%d1%80%d0%b8%d0%bd%d0%b0-%d1%84%d1%80%d1%96%d0%b7-%d0%bd%d0%b0-%d0%bd%d0%be%d1%80%d0%bc%d0%b0%d0%bd%d0%b4%d1%81%d1%8c%d0%ba%d1%96%d0%b9-%d0%b7%d1%83%d1%81%d1%82%d1%80%d1%96%d1%87%d1%96-%d0%b1/">пресслужба</a> партії.</p>
      <p>"9 грудня буде легалізована і скріплена підписами так звана формула Штайнмаєра, це означає, що вихід з Мінських домовленостей буде офіційно легалізовано і залишиться чотири або три зобов’язання, які візьме на себе Україна, а саме пан Зеленський – відповідний законопроект про ОРДЛО, вибори, і в такий спосіб легалізація мирного процесу реінтеграції Донбасу в Україну",- сказала Фріз.</p>
      <p>За її словами, думку українського народу з цього питання чинна влада не запитує, оскільки вважає, що у неї є 73% підтримки громадян. "Саме цей карт – бланш довіри вони використовують в антиукраїнський спосіб",- додала Фріз.</p>
      <p>Вона піддала критиці недавню заяву радника секретаря РНБО з питань реінтеграції Донбасу Сергія Сивохи про створення Національної платформи примирення і єдності.</p>
      <p>"Сивохо плутає свої функціональні обов’язки як радника секретаря РНБО з КВНом. Перш ніж заявляти про створення Національної платформи, бажано почати підготовку необхідної законодавчої бази, яка б дала можливість Національній платформі бути дієвою. Для чого пан Сивохо робить такі заяви? Вважаю, що відбувається метушня напередодні саміту в нормандському форматі. Для чого потрібно продемонструвати якомога більшу активність щодо реінтеграції тимчасово окупованих територій в пабліку? Для того, щоб до кінця грудня ухвалити законопроект щодо ОРДЛО на постійній основі.</p>
      <p>Нагадаю, що на сьогодні діє обмеження в три роки, і воно спливає 31 грудня. Саме тому вони в грудні будуть "ламати" парламент, щоб новий закон було ухвалено. З огляду на законодавчі ініціативи "Слуг народу" останнім часом, можу сказати, що нічого свого вони не напишуть, а просто візьмуть старий закон, який ухвалила Верховна Рада 8 – го скликання з обмеженням, скасують це обмеження, щоб закон діяв на постійній основі. Це розв’яже їм руки для того, щоб в 2020 – му році дуже швидко спробувати провести вибори на тимчасово окупованих територіях, і в такий спосіб легалізувати бандитів – очільників так званих ОРДЛО",- зазначила Фріз.</p>
      <p>На її переконання, наслідком цього буде інфільтрація проросійського "бомонду" з ОРДЛО в Україну. «Це неприпустимо, тому що проведення виборів і легалізація в такий спосіб очільників ОРДЛО є прямої загрозою національній безпеці України",- наголосила Фріз.</p>
      <p>Нагадаємо, що <a href="https://prm.ua/v-kremli-pidtverdili-uchast-putina-u-normandskiy-zustrichi/">речник російського президента Дмитро Пєсков заявив, що Володимир Путін прийме участь у зустрічі нормандського формату в Парижі 9 грудня.</a></p>
      <p>Також раніше президент РФ Володимир <a href="https://prm.ua/do-normandskogo-formatu-zustrichi-z-zelenskim-ne-bude-putin/">Путін повідомив, що до переговорів в Нормандському форматі не має наміру зустрічатися з українським президентом Володимиром Зеленським</a>.</p>
      <p>Також голова фракції ратії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <related>
        <h4>Схожі новини</h4>
        <a href="https://prm.ua/u-rosiyi-vzhe-svyatkuyut-peremogu-u-pitanni-okupovanogo-donbasu-zelenskogo-zaklikali-oprilyudniti-domovlenosti-z-kremlem/"/>
        <a href="https://prm.ua/zdachu-natsionalnih-interesiv-nam-budut-podavati-yak-veliku-peremogu-pavlenko/"/>
        <a href="https://prm.ua/yakshho-truba-ne-dast-poyasnen-to-dlya-nogo-tse-pogano-zakinchitsya-ekspert-pro-oprilyudneni-skandalni-audiozapisi/"/>
      </related>
    </article>
  </body>
</html>