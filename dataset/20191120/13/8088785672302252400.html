<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/tuvasas-milli-tren-projesine-sozlesmeli-muhendis-personel-alacak-tuvasas-giris-sinavi-ne-zaman-h543162.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T13:29:10+00:00"/>
    <meta property="og:title" content="TÜVASAŞ Milli Tren Projesine Sözleşmeli Mühendis Personel Alacak! TÜVASAŞ Giriş Sınavı Ne Zaman?"/>
    <meta property="og:description" content="TÜVASAŞ sözleşmeli mühendis alacağını duyurdu. TÜVASAŞ Mühendis alımı için başvuru yapacak adayların 2018 yılı Kamu Personeli Seçme Sınavı sonucunda KPSS P3 puan türünden en az 70 (Yetmiş) puan almış olmaları lazım ayrıca son başvuru tarihi itibariyle, son 5 yıl içerisinde YDS ve E-YDS sınavından en az C seviyesinde İngilizce bildiğine ilişkin belge sahibi olmaları gerekiyor. TÜVASAŞ mühendis alım ilanına dair detayları haberimizde bulabilirsiniz..."/>
  </head>
  <body>
    <article>
      <h1>TÜVASAŞ Milli Tren Projesine Sözleşmeli Mühendis Personel Alacak! TÜVASAŞ Giriş Sınavı Ne Zaman?</h1>
      <address><time datetime="2019-11-20T13:29:10+00:00">20 Nov 2019, 13:29</time> by <a rel="author">KamuAjans</a></address>
      <p>
        <b>TÜVASAŞ sözleşmeli mühendis alacağını duyurdu. TÜVASAŞ Mühendis alımı için başvuru yapacak adayların 2018 yılı Kamu Personeli Seçme Sınavı sonucunda KPSS P3 puan türünden en az 70 (Yetmiş) puan almış olmaları lazım ayrıca son başvuru tarihi itibariyle, son 5 yıl içerisinde YDS ve E-YDS sınavından en az C seviyesinde İngilizce bildiğine ilişkin belge sahibi olmaları gerekiyor. TÜVASAŞ mühendis alım ilanına dair detayları haberimizde bulabilirsiniz...</b>
      </p>
      <p>TÜVASAŞ milli tren projesinde görevlendirilmek üzere <a href="http://www.kamuajans.com/haberleri/m%C3%BChendis">mühendis</a> <a href="http://www.kamuajans.com/haberleri/al%C4%B1m">alım</a>ı yapacağını ilan etti. <a href="http://www.kamuajans.com/haberleri/giri%C5%9F+s%C4%B1nav%C4%B1">Giriş sınavı</a> ile temini sağlanacak olan mühendis alımı için sınav başvuruları, 22 Kasım2019 tarihi mesai bitiminde (17.00) sona erecektir. TÜVASAŞ Milli Tren Projesi Mühendis alım sınavı Kocaeli Üniversitesi'nde 14 Aralık 2019 Saat: 14:30'da yapılacak.<br/><i><br/>TÜVASAŞ Genel Müdürlüğü Milli Tren Projesinde İstihdam Edilecek <a href="http://www.kamuajans.com/haberleri/s%C3%B6zle%C5%9Fmeli">Sözleşmeli</a> Mühendisler Hakkındaki Sınav ve Atama Yönetmeliği çerçevesinde, 399 sayılı KHK'ya tabi Sözleşmeli statüde Mühendis alımı yapılacaktır. Yazılı ve Sözlü Sınav sonucuna göre istihdam edilecek personel kontenjanı ve nitelikleri aşağıda belirtilmiştir. Adaylara atama onayları hariç yapılacak tüm tebligatlar ve duyurular, http://www.tuvasas.gov.tr internet adresinden yapılacak olup, ayrıca yazılı tebligat gönderilmeyecektir. Tüm aşamalarda başvuru şartlarını taşımadıkları anlaşılan adayların işlemleri iptal edilecektir. Atanmaya hak kazanan adayların Güvenlik Tahkikatı olumlu sonuçlanması halinde atamaları yapılacaktır.</i></p>
      <p>
        <b>BAŞVURU TARİHİ, YERİ VE ŞEKLİ</b>
      </p>
      <p>1- Sınav başvuruları, sınav ilanının Resmi Gazete’de yayımlanmasını takip eden gün başlayacak ve 22.11.2019 tarihi mesai bitiminde (17.00) sona erecektir.</p>
      <p>2- Giriş sınavına katılmak isteyen adayların, yukarıda belirtilen koşulları taşımaları kaydıyla; “Türkiye Vagon Sanayii A.Ş. Genel Müdürlüğü Milli Egemenlik Caddesi No:131 Adapazarı / SAKARYA / TÜRKİYE" adresinden veya Şirketimiz internet adresinden (http://www.tuvasas.gov.tr) temin edecekleri “Başvuru Formu” nu eksiksiz ve doğru bir şekilde doldurmaları gerekmektedir.</p>
      <p>3- Aday tarafından imzalanan Başvuru Formunun çıktısı ile birlikte başvuru için istenen diğer belgelerin 22.11.2019 tarihi mesai bitimine (17.00) kadar yukarıda belirtilen adrese şahsen veya posta yolu ile teslim edilmesi gerekmektedir.</p>
      <p>4- Son başvuru tarihi mesai bitiminden sonra Genel Müdürlük kayıtlarına geçen başvurular, postadaki gecikmeler ve diğer nedenlerle süresi içinde Genel Müdürlüğümüze teslim edilmeyen başvurular ile ilanda belirtilen şartları taşımayan başvurular işleme alınmayacaktır.</p>
      <p>5-Belgelerin belirtilen son başvuru tarihine kadar TÜVASAŞ Genel Müdürlüğüne teslim edilmesi şarttır. Bu belgeler, aslı ibraz edilmek kaydıyla Genel Müdürlük Personel Dairesi Başkanlığınca onaylanabilir.</p>
      <p>
        <b>YAZILI SINAV YERİ, TARİHİ VE SAATİ</b>
      </p>
      <p>Kocaeli Üniversitesi - 14.12.2019 Saat: 14:30</p>
      <p>
        <b>YAZILI SINAV KONULARI</b>
      </p>
      <p>1-Yazılı Sınavda her branş için ayrı ayrı olmak üzere 50 (elli) soru sorulacaktır.</p>
      <p>2-Yazılı Sınavda her soru için sadece biri doğru olan 5 (beş) şıklı hazırlanmak sureti ile çoktan seçmeli test sistemi uygulanacaktır.Soruların puan değeri eşit olacaktır.</p>
      <p>3-Yanlış cevaplar doğru cevapları etkilemeyecektir.</p>
      <p>4-Değerlendirme 100 (yüz) puan üzerinden yapılacak olup, 70 (yetmiş) ve üzerinde puan alanlar başarılı sayılacaklardır</p>
      <p>
        <b>GİRİŞ SINAVI BAŞVURU ŞARTLARI</b>
      </p>
      <p>1- 399 sayılı Kanun Hükmünde Kararnamenin 7 nci maddesinde belirtilen genel şartları taşımak,</p>
      <p>2- Son başvuru tarihi itibariyle fakültelerin veya denkliği Yükseköğretim kurulunca onaylanmış yurt içi veya yurt dışındaki yükseköğretim kurumlarının Makine Mühendisliği (kodu:4639), Elektrik-Elektronik Mühendisliği (kodu:4611), Endüstri Mühendisliği (kodu:4703), Metalurji-Malzeme Mühendisliği (kodu:4691), Yazılım Mühendisliği (kodu:4533), Bilgisayar Mühendisliği (kodu:4531) bölümlerinden mezun olmak,</p>
      <p>3- 2018 yılı Kamu Personeli Seçme Sınavı sonucunda KPSS P3 puan türünden en az 70 (Yetmiş) puan almış olmak,</p>
      <p>4- Son başvuru tarihi itibariyle, son 5 yıl içerisinde YDS ve E-YDS sınavından en az C seviyesinde İngilizce bildiğine ilişkin belge sahibi olmak veya Ölçme, Seçme ve Yerleştirme Merkezi (ÖSYM) tarafından dil yeterliliği bakımından buna denkliği kabul edilen ve uluslararası geçerliliği bulunan başkabir sınavdan denk puana sahip olmak.</p>
      <p>
        <b>
          <a href="http://kamuilan.dpb.gov.tr/ilanDetay.aspx?509a9ce5-81a5-4b66-b69c-474687c543fd">İLANIN TÜMÜ İÇİN TIKLAYINIZ...</a>
        </b>
      </p>
    </article>
  </body>
</html>