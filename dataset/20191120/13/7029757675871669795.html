<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/blizo-3-mlrd-lv-e-sumata-v-srebarniya-fond-za-2018-g.html"/>
    <meta property="og:site_name" content="News.bg"/>
    <meta property="article:published_time" content="2019-11-20T13:25:04+00:00"/>
    <meta property="og:title" content="Близо 3 млрд. лв. е сумата в Сребърния фонд за 2018 г."/>
    <meta property="og:description" content="Депозити в централната банка била най-добрата алтернатива за инвестиционен риск"/>
  </head>
  <body>
    <article>
      <h1>Близо 3 млрд. лв. е сумата в Сребърния фонд за 2018 г.</h1>
      <address><time datetime="2019-11-20T13:25:04+00:00">20 Nov 2019, 13:25</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p><b>Към края на 2018 г. година сумата в така наречения Сребърен фонд е 2,925 млрд. лв</b>. Това показва годишният доклад и отчет за дейността на Фонда за гарантиране устойчивост на държавната пенсионна система за 2018 г.</p>
      <p>Докладът бе представен на заседание на <b>Комисията по труда, социалната и демографската политика в Народното събрание</b>. </p>
      <p>В Сребърния фонд постъпват 25% от реализирания излишък от държавния бюджет. <b>В последните години няма излишък от държавния бюджет</b>. </p>
      <p>В полза на фонда се <b>отчисляват от централния бюджет средства от паричните постъпления</b> от приватизация, <b>приходи от концесии, отчетени по държавния бюджет</b>. Основно одобрението идва от преизпълнение на приходите, които правителството няма право да харчи съгласно Закона за публичните финанси. <b>Ако се налага да харчи, трябва да бъде одобрено от парламента</b>.</p>
      <p>Приходите от други източници са парите от глоби, имуществени санкции и неустойки, свързани с приватизационния процес. От създаването си до настоящия <b>момент акумулираният ресурс на фонда се намира в отделна сметка в Българска народна банка</b> (БНБ) от 2007 г. и е част от фискалния резерв на страната. </p>
      <p>Като най-добра алтернатива за инвестиционен риск е инвестирането на пари под формата на <b>депозити в централната банка</b>.</p>
    </article>
  </body>
</html>