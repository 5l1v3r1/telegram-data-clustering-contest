<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bomber/apopseis/story/1031014/allazei-i-athinaiki-riviera-sto-epikentro-o-peiraias"/>
    <meta property="og:site_name" content="Newsbomb"/>
    <meta property="article:published_time" content="2019-11-20T13:50:17+00:00"/>
    <meta property="og:title" content="Αλλάζει η Αθηναϊκή Ριβιέρα, στο επίκεντρο ο Πειραιάς"/>
    <meta property="og:description" content="Ο Πειραιάς, το μεγαλύτερο λιμάνι της χώρας μπορεί από πέρασμα ταξιδιωτών, να αποτελέσει ελκυστικό τουριστικό προορισμό βάση των νέων έργων ανάπλασης που έχουν ξεκινήσει."/>
  </head>
  <body>
    <article>
      <h1>Αλλάζει η Αθηναϊκή Ριβιέρα, στο επίκεντρο ο Πειραιάς</h1>
      <h2>Ο Πειραιάς, το μεγαλύτερο λιμάνι της χώρας μπορεί από πέρασμα ταξιδιωτών, να αποτελέσει ελκυστικό τουριστικό προορισμό βάση των νέων έργων ανάπλασης που έχουν ξεκινήσει.</h2>
      <address><time datetime="2019-11-20T13:50:17+00:00">20 Nov 2019, 13:50</time> by <a rel="author">Θέμης Μπάκας</a></address>
      <p><b>Η αρχή έχει γίνει με ένα νέο κτήριο που εγκαινιάστηκε πριν λίγους μήνες</b> στη περιοχή του Αγίου Διονυσίου στις πρώην εγκαταστάσεις της καπνοβιομηχανίας «Παπαστράτος».</p>
      <p><b>Τα έργα ανάπλασης μπαίνουν σε τροχιά υλοποίησης.</b> Η ανάπλαση του Μικρολίμανου υλοποιείται με γοργούς ρυθμούς, προβλέπει κατεδάφιση των υπαρχουσών παράνομων κατασκευών στη γραμμή της παραλίας, μετακίνηση των τραπεζοκαθισμάτων σε άλλο σημείο του κοινόχρηστου χώρου, δρόμους ήπιας κυκλοφορίας 3,5 μέτρων όπου θα απαγορεύεται η στάθμευση, αντικατάσταση όλων των φωτιστικών σωμάτων, ανακατασκευές των πεζοδρομίων και των πλακοστρώσεων, ασφαλτικά έργα, αναβάθμιση του αποχετευτικού στη συγκεκριμένη περιοχή, καθορισμός<b> νέων χώρων στάθμευσης για δημότες και επισκέπτε</b>ς και φυσικά νέα συστήματα διαχείρισης απορριμμάτων.</p>
      <p><b>Ο πύργος φάντασμα – ο κοιμισμένος γίγαντας του Πειραιά με ύψος 84 μέτρα</b> αποτελούμενος από 22 ορόφους,<b> έχει προσωρινά ανάδοχο μετά από διεθνή διαγωνισμό που διεξήχθη την περασμένη άνοιξη</b> και κατόπιν αξιολόγησης της τεχνικής, εμπορικής και οικονομικής προσφοράς.</p>
      <p>Παράλληλα, θα διαμορφωθεί <b>η πύλη εισόδου στην πόλη για τους επισκέπτες της κρουαζιέρας αλλά και για τη δημιουργία δικτύου πεζοδρομήσεων για την ανάδειξη πολιτιστικών διαδρομών.</b> Ενδεικτικό παράδειγμα αποτελεί η πεζοδρόμηση ενός εκ των κεντρικότερων αρτηριών του Πειραιά, της Χαριλάου Τρικούπη, προκειμένου να υπάρξει σύνδεση του αρχαιολογικού μουσείου της πόλης με το λιμάνι.</p>
      <p><b>Ο Πειραιάς αποκτά Μετρό και τραμ</b>, το πρώτο τρίμηνο του 2020 μετά την ολοκλήρωση των έργων και των δοκιμών, πρόκειται να παραδοθούν οι τρεις πρώτοι σταθμοί της επέκτασης της γραμμής 3 του Μετρό προς τον Πειραιά (Αγία Βαρβάρα, Κορυδαλλός, Νίκαια),ενώ εφόσον έχουν ολοκληρωθεί η κατασκευές του τροχιοδρόμου και παραμένει σε εκκρεμότητα η ολοκλήρωση των δοκιμαστικών διαδρομών, άμεσα θα παραδοθεί το τραμ στους δημότες του Πειραιά. <b>Τα οδικά έργα και οι επεκτάσεις σταθμών του Μετρό και του τραμ ενισχύουν τη ζήτηση στις περιοχές που εξυπηρετούν .</b></p>
      <p>Κάθε επέκταση του Μετρό δημιουργεί νέα δεδομένα στην κτηματαγορά της εκάστοτε περιοχής, όχι μόνο στην αγορά κατοικίας, αλλά και στην αγορά επαγγελματικής στέγης, τουλάχιστον για τις περιοχές που γειτνιάζουν στους νέους σταθμούς και τους νέους οδικούς κόμβους.</p>
      <p>Εύκολα συνειδητοποιούμε ό<b>λοι μας ότι θα επηρεαστεί θετικά η οικιστική ανάπτυξη όλων των όμορων περιοχών του Πειραιά,</b> που πολλές απ΄αυτές για πολλά χρόνια παραμένουν ξεχασμένες ενώ βρίσκονται στο παραλιακό μέτωπο . Η ανάπλαση της παραθαλάσσιας περιοχής Λιπάσματα μπορεί να σηματοδοτήσει την έναρξη να χρησιμοποιούμε τον χαρακτηρισμό «Πειραϊκή Ριβιέρα».</p>
      <p>Δεν είναι λίγοι οι <b>αλλοδαποί επενδυτές που έχουν ήδη επενδύσει σε παλαιές κατοικίες στην Ακτή Θεμιστοκλέους</b> όπου έχουν προβεί σε ριζική ανακαίνιση και στόχο με την μεταπώληση.</p>
      <p><b>Η ζήτηση καταγράφεται θετική το τελευταίο διάστημα τόσο λόγω των αυξήσεων των τιμών στο κέντρο των Αθηνών</b> ( δύσκολη η εύρεση αγοράς κατοικιών έως 800 €/τμ), όσο και των νέων έργων ανάπλασης που υλοποιούνται στην ευρύτερη περιοχή.</p>
      <p><b>Ο Πειραιάς διαθέτει ακόμη επενδυτικές ευκαιρίες με το κόστος ανά τετραγωνικό μέτρο να μην ξεπερνά τα 1.400 ευρώ</b> για αυτοτελή λειτουργικά κτίρια που βρίσκονται μόλις 50m από το λιμάνι, ενώ διαθέτει κατοικίες που χρίζουν ανακαίνισης σε δελεαστικές τιμές .</p>
      <p>Ο Πειραιάς αλλάζει εικόνα,<b> αποκτά έναν νέο αέρα επενδυτικού ενδιαφέροντος που θα </b><b>επικεντρωθεί για αρχή στο κέντρο της πόλης</b> και περιμετρικά του λιμανιού στοχεύοντας αρχικά σε εγκαταλελειμμένα αυτοτελή κτίρια που διατίθενται σε ελκυστικές τιμές .</p>
      <p>Μεγάλο ενδιαφέρον θα αποτελέσε<b>ι η τύχη εγκαταλελειμμένων κτιρίων που βρίσκονται εντός της ζώνης του λιμένα του Πειραιά,</b> κτίρια που σε πολλές περιπτώσεις παρομοιάζονται ως ωρολογιακές βόμβες για τους δημότες.</p>
      <p>Δομές για την δημιουργία τη<b>ς Πειραϊκής Ριβιέρας που θα ξεκινά από το Νέο Φάληρο περιλαμβάνοντας το παραλιακό μέτωπο του Πειραιά</b> ξεκινούν σύμφωνα με το σχέδιο που ανακοίνωσε η κυβέρνηση.</p>
      <p><b>Οι φυλακές του Κορυδαλλού</b> που βρίσκονται στον αστικό ιστό και σε απόσταση αναπνοής από σχολεία<b> θα κατεδαφιστούν και στη θέση τους θα δημιουργηθεί πάρκο και πολυχώρος πολιτισμού</b> για τους νέους και τους δημότες της περιοχής, διαχρονικά αίτημα τόσο των κατοίκων του Κορυδαλλο<b>ύ, όσο και της ευρύτερης περιοχής του Πειραιά.</b></p>
      <p>Παράλληλα,<b> η παραθαλάσσια περιοχή Λιπάσματα, το έρημο κομμάτι του Πειραιά που ανήκει στον Δήμο Κερατσινίου και Δραπετσώνας,</b> έκτασης 640 στρεμμάτων θα δημιουργηθεί<b> Διεθνές Κέντρο Καινοτομίας.</b></p>
      <p><b>Η ιστορία επαναλαμβάνεται στον Κορυδαλλό, αύξηση των τιμών στα ακίνητα</b> θα καταγραφεί όταν τα έργα αρχίσουν να αποκτούν τη τελική τους μορφή</p>
      <p>Αν κάποιος γνωρίζει την ιστορία του<b> άλσους Αιγάλεω που για εκατό περίπου χρόνια (από το 1874 έως και το 1965) βρίσκονταν οι εγκαταστάσεις της Εταιρείας Ελληνικού Πυροδοτοποιείου </b>το οποίο ήταν στην εποχή της ακμής του μια από τις μεγαλύτερες βιομηχανικές μονάδες της χώρας. Περιμετρικά του Μπαρουτάδικου με την επιβλητική καμινάδα, διέμεναν οι εργάτες του εργοστασίου κυρίως μικρασιατικής καταγωγής και από τα νησιά του Βορειοανατολικού Αιγαίου, περιοχή υποβαθμισμένη για εκείνη την εποχή λόγω της πυρίτιδας και των προβλημάτων υγείας που δημιουργούσε.</p>
      <p><b>Πέντε χρόνια μετά το τέλος της λειτουργίας του (1970) η έκταση περιήλθε στην ιδιοκτησία του Δημοσίου</b>, με αποτέλεσμα να κατεδαφιστούν τα κτήρια και ο χώρος να μετατραπεί σε άλσος, εντός του οποίου έχουν κατασκευασθεί σχολεία, αθλητικά κέντρα καθώς και το Τεχνολογικό Ίδρυμα Αθηνών.</p>
      <p><b>Το Άλσος Αιγάλεω αποτελεί πλέον έναν από τους ελάχιστους πνεύμονες πρασίνου</b> στη δυτική Αθήνα ενώ αποτελεί και την ακριβότερη περιοχή για αγορά ή ενοικίαση κατοικίας στην ευρύτερη περιοχή των Δυτικών Προαστίων ειδικά αν το ακίνητο βρίσκεται περιμετρικά του άλσους.</p>
      <p>Τα πάρκα και το αστικό πράσινο γενικότερα μπορούν να βελτιώσουν την υγεία και τη διάθεση των κατοίκων της εκάστοτε περιοχής, ενώ τα οφέλη και οι λειτουργίες της βλάστησης μπορούν να αποτελέσουν αντικείμενο περιβαλλοντικής εκπαίδευσης και ευαισθητοποίησης.</p>
      <p>Σύμφωνα με μελέτες παρατηρείται μείωση της εγκληματικότητας και της παραβατικότητας, σε περιοχές με αυξημένα ποσοστά πρασίνου. Ακόμα, μια ώρα επαφής με τη φύση, βελτιώνει κατά 20% κατά μέσο όρο την απόδοση της μνήμης και προσοχής.</p>
      <p>Παρόμοια εξέλιξη και λογικά με καλύτερες υποδομές λόγω της εμπειρίας πλέον της πολιτείας και των αρμόδιων φορέων, η οικιστική περιοχή περιμετρικά των φυλακών Κορυδαλλού θα αλλάξει εικόνα προσελκύοντας επενδυτικό ενδιαφέρον όταν αρχίσουν να υλοποιούνται τα πρώτα έργα ανάπλασης , ενώ ραγδαία αύξηση των τιμών στα ακίνητα θα καταγραφεί όταν τα έργα αρχίσουν να αποκτούν τη τελική τους μορφή.</p>
      <h3>Το Κερατσίνι και η Δραπετσώνα μέλος της Πειραϊκής Ριβιέρα</h3>
      <p>Σήμερα η παραθαλάσσια περιοχή Λιπάσματα, το μέχρι τώρα έρημο κομμάτι του Πειραιά απέναντι από τη Ψυτάλλεια και τη Σαλαμίνα, είναι η περιοχή, που το 1909 ιδρύθηκε η Ανώνυμος Ελληνική Εταιρεία Χημικών Προϊόντων και Λιπασμάτων που για 90 χρόνια σημάδεψε την ιστορία της. Έδωσε στους κατοίκους της δουλειά κι ευημερία σε εποχές μεγάλης φτώχειας και μετά το 1922, έφτασαν οι πρόσφυγες από τη Μικρά Ασία που τα φτηνά χέρια τους έγιναν περιζήτητα, οι εργάτες του εργοστασίου δημιούργησαν έναν ολόκληρο οικισμό από παράγκες όπου έμεναν οι οικογένειές τους, που στη συνέχεια έγινε η Δραπετσώνα.</p>
      <p>Πολλοί κάτοικοι της περιοχής ανέφεραν τότε ότι ‘’Αν δεν αναπνέουμε θα πεθάνουμε, αν αναπνέουμε θα πεθάνουμε «Ενώ το εργοστάσιο έχει αλλάξει χέρια, το 1988 η εταιρεία οδηγείται σε συρρίκνωση, η παραγωγή μειώνεται, έτσι το 1993 τίθεται σε εκκαθάριση. Το εργοστάσιο λειτουργεί υποτονικά μέχρι το 1999, οπότε κλείνει οριστικά.</p>
      <p>Σήμερα, μετά τις ανακοινώσεις της κυβέρνησης, η παραθαλάσσια περιοχή Λιπάσματα σχεδιάζετε να δημιουργηθεί ένα Διεθνές Κέντρο Καινοτομίας έκτασης 640 στρεμμάτων, αλλάζοντας τη μέχρι τώρα εικόνα μια έρημης υποβαθμισμένες περιοχής με ερείπια αποκτώντας πλέον τις δομές για την δημιουργία της Πειραϊκής Ριβιέρας που θα ξεκινά από το Νέο Φάληρο περιλαμβάνοντας το παραλιακό μέτωπο του Πειραιά , ενώ η πλήρης ανάπτυξη του μπορεί να επηρεάσει και την Ελευσίνα.</p>
      <p>Εύκολα συνειδητοποιούμε όλοι μας ότι θα επηρεαστεί θετικά η οικιστική ανάπτυξη όλων των όμορων περιοχών του Πειραιά, που πολλές απ΄αυτές για πολλά χρόνια παραμένουν ξεχασμένες ενώ βρίσκονται στο παραλιακό μέτωπο . Η ανάπλαση της παραθαλάσσιας περιοχής Λιπάσματα μπορεί να σηματοδοτήσει την έναρξη να χρησιμοποιούμε τον χαρακτηρισμό «Πειραϊκή Ριβιέρα».</p>
      <p>Παράλληλα, η καινοτομία αποτελεί πυλώνα στρατηγικής ανάπτυξης, αποτελώντας τον πιο κρίσιμο παράγοντα που καθορίζει τα αποτελέσματα του σύγχρονου επιχειρείν.</p>
      <p>Ταυτόχρονα, οι αναπλάσεις, εκτός από αισθητικές αναβαθμίσεις, μεταμορφώνουν τις περιοχές σε ένα σύγχρονο πόλο πρασίνου, αναψυχής και ψυχαγωγίας, μια μεγάλη ανάσα στην ασφυκτιούσα πρωτεύουσα, κάτι που αποκτά καίρια σημασία προσφέροντας εξαιρετικά πολύτιμες υπηρεσίες, στην ποιότητα ζωής του κατοίκου του Νομού Αττικής αναπροσαρμόζοντας ακόμη και τις αξίες των ακινήτων τους.</p>
      <p>
        <b>* Ο κ. Θέμης Μπάκας είναι Πρόεδρος Πανελλαδικού Δικτύου Κτηματομεσιτών E-Real Estates</b>
      </p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-gia-tin-ypovoli-aitiseon">
          <b>Επίδομα θέρμανσης: Άνοιξε η πλατφόρμα για την υποβολή αιτήσεων - Ποιοι θα το πάρουν</b>
        </a>
      </p>
      <related>
        <a href="https://www.newsbomb.gr/oikonomia/story/1030971/komision-nai-ston-proypologismo-toy-2020-kai-tin-4i-axiologisi-gia-tin-ellada"/>
        <a href="https://www.newsbomb.gr/oikonomia/story/1030922/mparaz-pliromon-deite-pote-plironontai-syntaxeis-dekemvrioy-kea-kai-epidomata"/>
        <a href="https://www.newsbomb.gr/oikonomia/story/1030855/syntaxeis-dekemvrioy-2019-thema-imeron-i-pliromi-toys-deite-tis-imerominies-gia-ola-ta-tameia"/>
      </related>
    </article>
  </body>
</html>