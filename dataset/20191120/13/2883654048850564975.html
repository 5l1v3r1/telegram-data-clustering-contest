<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/kroongetuige-zaak-prins-andrew-spoorloos/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T13:09:40+00:00"/>
    <meta property="og:title" content="‘Kroongetuige’ zaak prins Andrew spoorloos"/>
    <meta property="og:description" content="De enige vrouw die met zekerheid kan zeggen wat de Britse prins Andrew jaren geleden allemaal heeft uitgespookt, is spoorloos."/>
  </head>
  <body>
    <article>
      <h1>‘Kroongetuige’ zaak prins Andrew spoorloos</h1>
      <address><time datetime="2019-11-20T13:09:40+00:00">20 Nov 2019, 13:09</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Hoewel bijna alle Britten denken dat prins Andrew in het interview met een BBC-journaliste glashard loog, is dat niet zeker. De enige vrouw die met zekerheid kan zeggen wat prins Andrew allemaal heeft uitgespookt, is spoorloos.</p>
      <h3>Feesten</h3>
      <p>Prins Andrew zou een destijds minderjarige vrouw, die de ‘seksslaaf’ was van de overleden zedendelinquent Jeffrey Epstein, hebben gedwongen om seks met hem te hebben. Hij zou flink hebben gefeest toen hij net gescheiden was van zijn vrouw Sarah Ferguson. De prins, de zoon van koningin Elizabeth, ontkent zelfs vrienden te zijn geweest met Epstein terwijl ze toch echt samen op foto’s staan.</p>
      <p>De enige persoon die meer duidelijkheid kan geven over prins Andrew en zijn wilde jaren is Ghislaine Maxwell. Zij was volgens meerdere insiders de ‘hoerenmadam’ van Epstein en was op bijna ieder feestje waar Epstein ook was. Verschillende vrouwen bevestigen dat Maxwell de bordeelhoudster was van Epstein en dat zij minderjarige meisjes uitzocht om bij de feestjes van de miljardair aanwezig te zijn. Enkele getuigen hebben een rechtszaak tegen Epstein verteld dat Maxwell zelfs aan de minderjarige meisjes voordeed hoe ze de mannen het best kunnen bevredigen.</p>
      <h3>Foto</h3>
      <p>Toen Maxwell hoorde dat Epstein was opgepakt, verkocht ze haar penthouse en verdween ze. De laatste keer dat er een foto van haar is gemaakt is in augustus, vlak nadat Epstein zelfmoord had gepleegd in zijn cel. Toen zat ze met een pruik en zonnebril op in een hamburgertent in Los Angeles.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/nieuwe-fotos-van-feestende-prins-andrew-duiken-op/"/>
        <a href="https://www.ditjesendatjes.nl/koningin-schaamt-zich-voor-prins-andrew/"/>
        <a href="https://www.ditjesendatjes.nl/fergie-proefkonijn-voor-cosmetische-chirurgie/"/>
      </related>
    </article>
  </body>
</html>