<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191120/volleman-naar-wereldbeker-turnen-in-cottbus/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T13:58:59+00:00"/>
    <meta property="og:title" content="Volleman naar wereldbeker turnen in Cottbus"/>
    <meta property="og:description" content="DEN BOSCH (ANP) - Turnster Tisha Volleman doet komend weekeinde mee aan de wereldbekerwedstrijd in Cottbus. De Nederlandse is alsnog aan het deelnemersveld toegevoegd, meldt de Nederlandse gymnastiekunie (KNGU)."/>
  </head>
  <body>
    <article>
      <h1>Volleman naar wereldbeker turnen in Cottbus</h1>
      <address><time datetime="2019-11-20T13:58:59+00:00">20 Nov 2019, 13:58</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Turnster Tisha Volleman doet komend weekeinde mee aan de wereldbekerwedstrijd in Cottbus. De Nederlandse is alsnog aan het deelnemersveld toegevoegd, meldt de Nederlandse gymnastiekunie (KNGU).</b>
      </p>
      <p>Volleman verzekerde zich afgelopen weekeinde met Topturnen Zuid nog van de Nederlandse teamtitel. In Duitsland zal ze in actie komen op de onderdelen brug, balk en vloer. Sara van Disseldorp, Jermain Gr√ºnberg en Bram Verhofstad zijn de andere Nederlandse deelnemers.</p>
      <p>Epke Zonderland doet niet mee in Cottbus. De Fries heeft vorige week een ingreep aan zijn voorhoofdsholtes ondergaan en is daar momenteel van aan het herstellen. Zonderland hoopte in de Duitse stad weer een stap te zetten richting de Olympische Spelen van Tokio. Hij wist zich bij de WK niet te plaatsen en is daarom aangewezen op een alternatieve route, die via de wereldbeker gaat. Door daarin goed te presteren, kan hij alsnog een ticket bemachtigen.</p>
    </article>
  </body>
</html>