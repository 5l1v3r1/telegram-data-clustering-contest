<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904499/mathijssen-wil-overleggen-met-martinez-voor-u19-dan-kunnen-we-ek-winnen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T13:44:00+00:00"/>
    <meta property="og:title" content="Mathijssen wil Anderlecht-talenten voor U19: ‘Dan kunnen we EK winnen’"/>
    <meta property="og:description" content="De Belgische U19 zijn een stap dichterbij gekomen om zich te plaatsen voor het EK. U19-bondscoach Jacky Mathijssen stootte met zijn manschappen door naar de eliteronde."/>
  </head>
  <body>
    <article>
      <h1>Mathijssen wil Anderlecht-talenten voor U19: ‘Dan kunnen we EK winnen’</h1>
      <address>
        <time datetime="2019-11-20T13:44:00+00:00">20 Nov 2019, 13:44</time>
      </address>
      <p>
        <b>De Belgische U19 zijn een stap dichterbij gekomen om zich te plaatsen voor het EK. U19-bondscoach Jacky Mathijssen stootte met zijn manschappen door naar de eliteronde.</b>
      </p>
      <p>Daarin nemen 28 landen het in 7 groepen van 4 tegen elkaar op. De 7 groepswinnaars mogen samen met gastland Noord-Ierland deelnemen aan het EK in juli volgend jaar. Mathijssen gelooft in deze lichting. "In de breedte is ze sterker. Ik heb niet alleen 10 goeie jongens op het veld, ik heb ook een heel goeie bank."</p>
      <p>"Ze zijn ook complementair”, gaat Mathijssen verder tegenover <a href="https://sporza.be/nl/2019/11/19/mathijssen-over-u19/"><i>Sporza</i></a>. “Ik heb snelheid, ik heb jongens die leiding kunnen geven, ik heb echte spelmakers. Het rendement is wel nog een beetje een probleem." De bondscoach van de U19 wil ook Yari Verschaeren (18) en Jérémy Doku (17) van RSC Anderlecht eventueel bij zijn selectie halen.</p>
      <p>Daarvoor zal echter wel eerst overlegd moeten worden. "Leeftijdsgericht mag dat. Mochten de clubs en de bondscoach daarmee akkoord gaan, dan hebben we een team dat kans maakt om Europees kampioen te worden. Of er overlegd wordt met bijvoorbeeld Roberto Martinez? We moeten er eerst met deze groep geraken en dan kunnen we praten."</p>
      <aside>Lees meer<br/><a href="https://www.voetbalprimeur.be/nieuws/904375/belgische-u19-mag-samen-met-ijsland-naar-het-ek-na-perfect-rapport.html?itm_source=www.voetbalprimeur.be&amp;itm_medium=highlighted-content">Belgische U19 mag samen met IJsland naar eliteronde na perfect rapport</a></aside>
    </article>
  </body>
</html>