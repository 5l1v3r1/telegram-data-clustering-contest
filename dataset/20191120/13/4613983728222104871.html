<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/companies/reliance-industries-veche-e-shestata-nay-skapa-petrolna-kompaniya.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T13:51:43+00:00"/>
    <meta property="og:title" content="Reliance Industries вече е шестата най-скъпа петролна компания"/>
    <meta property="og:description" content="След рекордно поскъпване на акциите на компанията"/>
  </head>
  <body>
    <article>
      <h1>Reliance Industries вече е шестата най-скъпа петролна компания</h1>
      <address>
        <time datetime="2019-11-20T13:51:43+00:00">20 Nov 2019, 13:51</time>
      </address>
      <p>Енергийната компания Reliance Industries, собственост на най-богатият човек в Азия Мукеш Амбани, изпревари British Petroleum и се нареди сред петролните гиганти в света.</p>
      <p>Пазарната капитализация на индийския конгломерат е достигнала 138 милиарда долара при 132 милиарда долара за британския лидер, съобщава Bloomberg.</p>
      <p>Цената на акциите на Reliance Industries се е увеличила три пъти по-бързо през тази година в сравнение с основният индекс на индийската фондова борса. Поскъпването дойде след като нейният собственик - милиардерът Амбани обяви, че ще сведе дълговете ѝ до нула за 18 месеца.</p>
      <p>В резултат на скока на акциите нетното богатство на индийския магнат също се е увеличило значително до 56 милиарда долара. Това го прави най-заможният човек в Азия, изпреварвайки основателят на китайската Alibaba Джак Ма.</p>
      <p>Също така този резултат дава още по-голямо предимство на Reliance Industries спрямо другият азиатски енергиен гигант - PetroChina, при 40% ръст на ценните книжа.</p>
      <p>Така към днешна дата Reliance е шестата най-голяма петролна компания в света, доближавайки се до американската Exxon Mobil.</p>
    </article>
  </body>
</html>