<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-off-spinner-ashwin-hopes-day-night-marks-new-beginning-for-test-cricket-2859698.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T13:00:58+00:00"/>
    <meta property="og:title" content="ऑफ स्पिनर अश्विन ने बताया, डे-नाइट मैच से टेस्ट क्रिकेट को क्या फायदा होगा"/>
    <meta property="og:description" content="भारत के सीनियर आफ स्पिनर रविचंद्रन अश्विन का मानना है कि दिन-रात्रि टेस्ट देश में इस पारंपरिक प्रारूप के लिए नई शुरुआत होगी क्योंकि मैच के समय के कारण दर्शकों की संख्या में काफी सुधार होगा। भारत अपना..."/>
  </head>
  <body>
    <article>
      <h1>ऑफ स्पिनर अश्विन ने बताया, डे-नाइट मैच से टेस्ट क्रिकेट को क्या फायदा होगा</h1>
      <address><time datetime="2019-11-20T13:00:58+00:00">20 Nov 2019, 13:00</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत के सीनियर आफ स्पिनर रविचंद्रन अश्विन का मानना है कि दिन-रात्रि टेस्ट देश में इस पारंपरिक प्रारूप के लिए नई शुरुआत होगी क्योंकि मैच के समय के कारण दर्शकों की संख्या में काफी सुधार होगा। भारत अपना पहला दिन-रात्रि टेस्ट शुक्रवार से बांग्लादेश के खिलाफ कोलकाता में खेलेगा। मैच दोपहर एक बजे शुरू होगा और रात आठ बजे तक चलेगा।</p>
      <p>अश्विन ने 'स्टार स्पोर्ट्स से कहा, ''उम्मीद करता हूं कि यह स्टेडियम में बड़ी संख्या में दर्शकों के आने की शुरुआत होगी और टेस्ट क्रिकेट को उसका श्रेय मिलेगा और बेशक समय में बदलाव के कारण लोग अपना काम खत्म करने के बाद मैच देखने आ सकते हैं और इसका लुत्फ उठा सकते हैं। टीम के अश्विन के साथी मोहम्मद शमी का ध्यान पूरी तरह मैच के दौरान सामने आने वाली चुनौतियों पर है।</p>
      <p>
        <b>
          <a href="https://www.livehindustan.com/cricket/story-west-indies-tour-to-india-t20-and-odi-series-team-india-selection-on-21st-november-here-rohit-sharma-might-get-rest-discussion-on-rishabh-pant-ms-dhoni-and-shikhar-dhawan-2859558.html">वेस्टइंडीज के खिलाफ सीरीज के लिए टीम का चयन कल, रोहित हो सकते हैं आउट, धौनी की वापसी संभव!</a>
        </b>
      </p>
      <p>उन्होंने कहा, ''गुलाबी गेंद से बीच का सत्र सबसे महत्वपूर्ण होगा क्योंकि तब ईडन गार्डन्स पर अधिक स्विंग मिलेगी जबकि इसके विपरीत आम तौर पर सुबह का समय टेस्ट क्रिकेट में सबसे महत्वपूर्ण माना जाता है। शमी ने कहा कि गुलाबी गेंद से फायदा उठाने के लिए गेंदबाजों को कड़ी मेहनत करनी होगी।</p>
      <p>उन्होंने कहा, ''गुलाबी गेंद तभी उपयोगी होती है जब विकेट कड़ा हो और उस पर घास मौजूदा हो। गुलाबी गेंद अलग तरह की गेंद है और यह बिलकुल भी सफेद या लाल गेंद की तरह काम नहीं करती इसलिए इसकी संभावना बेहद कम है कि अंतिम सत्र में स्विंग या रिवर्स स्विंग मिलेगी। हमें कड़ी मेहनत करनी होगी।</p>
      <p><b><a href="https://www.livehindustan.com/cricket/story-india-vs-bangladesh-kolkata-sourav-ganguly-says-many-legend-cricketer-come-for-historical-day-night-test-match-2859607.html">भारत के पहले डेनाइट टेस्ट के दौरान लगेगा महान क्रिकेटरों का जमावडा़</a></b> </p>
    </article>
  </body>
</html>