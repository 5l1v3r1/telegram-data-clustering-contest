<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/sanayi-ve-teknoloji-bakanligi-sozlesmeli-bilisim-personeli-alimi-sozlu-ve-uygulama-sinavlari-hangi-tarihlerde-h543026.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T13:46:29+00:00"/>
    <meta property="og:title" content="Sanayi ve Teknoloji Bakanlığı Sözleşmeli Bilişim Personeli Alımı Sözlü ve Uygulama Sınavları Hangi Tarihlerde?"/>
    <meta property="og:description" content="Sanayi ve Teknoloji Bakanlığı sözleşmeli personel istihdamı sağlayacak. Bilişim personeli kadroları için temini sağlanacak olan kamu personeli alımlarında sözlü ve uygulamalı mülakat olacak. Söz konusu ilanda belirtilen başvuru tarihleri 23/10/2019 – 06/11/2019 arasıdır. Ön başvuruların ardından başvurusu kabul edilen adaylar Ankara'da 21 Kasım'dan itibaren sözlü, uygulamalı sınava çağrılacaklar."/>
  </head>
  <body>
    <article>
      <h1>Sanayi ve Teknoloji Bakanlığı Sözleşmeli Bilişim Personeli Alımı Sözlü ve Uygulama Sınavları Hangi Tarihlerde?</h1>
      <address><time datetime="2019-11-20T13:46:29+00:00">20 Nov 2019, 13:46</time> by <a rel="author">KamuAjans</a></address>
      <p>
        <b>Sanayi ve Teknoloji Bakanlığı sözleşmeli personel istihdamı sağlayacak. Bilişim personeli kadroları için temini sağlanacak olan kamu personeli alımlarında sözlü ve uygulamalı mülakat olacak. Söz konusu ilanda belirtilen başvuru tarihleri 23/10/2019 – 06/11/2019 arasıdır. Ön başvuruların ardından başvurusu kabul edilen adaylar Ankara'da 21 Kasım'dan itibaren sözlü, uygulamalı sınava çağrılacaklar.</b>
      </p>
      <p><a href="http://www.kamuajans.com/haberleri/sanayi">Sanayi</a> ve <a href="http://www.kamuajans.com/haberleri/teknoloji">Teknoloji</a> Bakanlığı sözleşmeli <a href="http://www.kamuajans.com/haberleri/bili%C5%9Fim">bilişim</a> personeli alacak! 6 Kasım 2019 tarihine kadar devam edecek olan başvuruların ardından 14 Kasım'da sınava girmeye hak kazananlar ilan edilecek. Sözlü ve uygulamalı mülakatta adaylar 100 tam puan üzerinden değerlendirilecek olup en az 70 ve üzerinde puan alanlar başarılı sayılacaktır. Kazananların listesi 28/11/2019 tarihinde sonra www.sanayi.gov.tr adresinde yayınlanacaktır.<br/><br/><br/>Sanayi ve Teknoloji Bakanlığı, Bilgi İşlem Dairesi Başkanlığı bünyesinde <a href="http://www.kamuajans.com/haberleri/istihdam">istihdam</a> edilmek üzere alınacak Sözleşmeli Bilişim Personeli başvuru sonuçları açıklanmıştır. <br/><br/><a href="http://sinavbilisim.sanayi.gov.tr/Account"><b>Başvuru Sonuçlarını görüntülemek için Tıklayınız...<br/></b></a><br/><br/><i>Bilgi İşlem Dairesi Başkanlığı bünyesinde istihdam edilmek üzere, 375 sayılı Kanun Hükmünde Kararnamenin Ek 6 ncı maddesi ve bu maddeye dayanılarak 31/12/2008 tarih ve 27097 sayılı Resmi Gazete'de yayımlanan "Kamu Kurum ve Kuruluşlarının Büyük Ölçekli Bilgi İşlem Birimlerinde Sözleşmeli Bilişim Personeli İstihdamına İlişkin Esas ve Usuller Hakkında Yönetmelik'in 8 inci maddesi uyarınca, ÖSYM tarafından 2018 veya 2019 yıllarında yapılan Kamu Personel Seçme Sınavında (KPSS) KPSSP3 puanının %70(yüzde yetmiş)’i (KPSS puanı olmayan veya belge ibraz etmeyen adayın KPSS puanı 70 (yetmiş) olarak dikkate alınır) ile yabancı dil puanının %30 (yüzde otuz)’u (belge ibraz etmeyenlerin yabancı dil puanı sıfır olarak dikkate alınır) hesaplanarak elde edilecek toplam puana göre her bir grup ve pozisyon için ayrı ayrı en yüksek puanı olan adayından başlanarak oluşturulacak sıralamaya göre alım yapılacak personel pozisyonunun 10 (on) katı aday arasından Bakanlığımız tarafından gerçekleştirilecek sözlü ve uygulamalı sınavı yapılacaktır. Bakanlığımızca yapılacak sözlü ve uygulamalı mülakata başarı sırasına göre 3 (Üç) Sözleşmeli Bilişim Personeli alınacaktır.</i></p>
      <p>
        <b>GENEL ŞARTLAR (NİTELİKLER)</b>
      </p>
      <p>a) 657 sayılı Devlet <a href="http://www.kamuajans.com/haberleri/memur">Memur</a>ları Kanununun 48 inci maddesinde yazılı genel şartları taşımak</p>
      <p>b) Fakültelerin dört yıllık bilgisayar mühendisliği, yazılım mühendisliği, elektrik mühendisliği, elektronik mühendisliği, elektrik ve elektronik mühendisliği ve endüstri mühendisliği bölümlerinden ya da bunlara denkliği Yükseköğretim Kurulunca kabul edilmiş yurt dışındaki yükseköğretim kurumlarından mezun olmak,</p>
      <p>c) (b) bendinde belirtilenler dışında kalan dört yıllık eğitim veren fakültelerin mühendislik bölümlerinden, fen-edebiyat, eğitim ve eğitim bilimleri fakültelerinin, bilgisayar ve teknoloji üzerine eğitim veren bölümleri ile istatistik, matematik ve fizik bölümlerinden ya da bunlara denkliği Yükseköğretim Kurulunca kabul edilmiş yurt dışındaki yükseköğretim kurumlarından mezun olmak, (Bu kısımda belirtilen bölüm mezunları sadece 2 kat için başvuru yapabilirler)</p>
      <p>d) Yazılım, yazılım tasarımı ve geliştirilmesi ile bu sürecin yönetimi konusunda veya büyük ölçekli ağ sistemlerinin kurulumu ve yönetimi konusunda ücret tavanı iki katını geçmeyecekler için en az 3 yıllık, diğerleri için en az 5 yıllık mesleki tecrübeye sahip bulunmak (Mesleki tecrübenin belirlenmesinde; bilişim personeli olarak 657 sayılı Kanuna tabi kadrolu veya aynı Kanunun 4 üncü maddesinin (B) bendi ile 399 sayılı Kanun Hükmünde Kararnameye tabi sözleşmeli statüdeki hizmetler ve özel kesimde sosyal güvenlik kurumlarına prim ödemek suretiyle işçi statüsünde bilişim personeli olarak geçtiği belgelenen hizmet süreleri dikkate alınır)</p>
      <p>e) "Kamu Kurum ve Kuruluşlarının Büyük Ölçekli Bilgi İşlem Birimlerinde Sözleşmeli Bilişim Personeli İstihdamına İlişkin Esas ve Usuller Hakkında Yönetmelik" te belirtilen özlük hakları ve diğer kuralları kabul etmek,</p>
      <p>f) Hizmetin gerektirdiği nitelikler ile muhakeme, temsil, yeni teknolojileri takip etme, öğrenme ve araştırma, hızlı öğrenme ve kendini geliştirme, analitik düşünebilme, takım çalışmasına yatkın olma ve iletişim becerisi yüksek olma, yoğun ve stresli iş temposuna ayak uydurabilme ve belgelemeye (dokümantasyon) önem vererek belgeleme yeteneklerine sahip olmak.</p>
      <p>
        <b>BAŞVURU ŞEKLİ, YERİ ve TARİHİ</b>
      </p>
      <p>a) Başvurular, 23/10/2019 – 06/11/2019 tarihleri arasında <a href="http://www.kamuajans.com/haberleri/bakanl%C4%B1k">Bakanlık</a> internet sitesinde (www.sanayi.gov.tr) yayımlanan "Başvuru Formu" eksiksiz ve doğru bir şekilde doldurulmak suretiyle elektronik ortamda 06/11/2019 günü mesai bitimine kadar yapılacaktır. Adayların, fotoğraflarını ve mezuniyet belgelerini (eğitimini yurtdışında tamamlamış olanların ayrıca diploma denklik belgesini ve diğer belgelerini ) elektronik ortamda taratıp başvuru formuna eklemeleri zorunludur.</p>
      <p>b) Bakanlık internet sitesinde (www.sanayi.gov.tr) yayımlanan "Başvuru Formu" doldurulmak suretiyle elektronik ortamda yapılan başvurular geçerli olup, ilanda belirtilen şartlara uygun olmayan başvurular ile Bakanlığa elden, e-mail veya posta yoluyla yapılacak başvurular kabul edilmeyecektir.</p>
      <p>
        <b>İSTENİLEN BELGELER</b>
      </p>
      <p>a) Fotoğraflı Başvuru Formu,</p>
      <p>b) Detaylı Öz Geçmiş,</p>
      <p>c) Lisans Diploması veya okul çıkış belgesinin aslı veya noter onaylı sureti ( Belge aslının ibrazı halinde fotokopisi kurumumuzca onaylanabilecektir.),</p>
      <p>d) Erkek adaylar için askerlik durumunu gösterir belge,</p>
      <p>e) GENEL ŞARTLAR bölümünün (d) maddesinde belirtilen mesleki tecrübeyi gösterir belge (mesleki tecrübe sürelerinde; Lisans mezuniyeti sonrasındaki hizmetler dikkate alınacaktır)</p>
      <p>f) Her bir pozisyon için ÖZEL ŞARTLAR bölümünde istenilen sertifikalar ile tecrübe veya deneyimi gösteren belgeler.</p>
      <p>g) Yabancı dil sınav sonuç belgeleri, belge üzerinde geçerlilik süresi belirtilmemiş ise 5 yıl süreyle geçerlidir.</p>
      <p>
        <a href="http://kamuilan.dpb.gov.tr/ilanDetay.aspx?e9552d86-aa10-420b-be87-babe123b70fa">
          <b>İLANIN TÜMÜ İÇİN TIKLAYINIZ</b>
        </a>
      </p>
    </article>
  </body>
</html>