<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Vyborny-KDU-CSL-Byt-tatou-je-mnohem-vic-nez-byt-predsedou-604039"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T13:27:00+00:00"/>
    <meta property="og:title" content="Výborný (KDU-ČSL): Být tátou je mnohem víc než být předsedou"/>
    <meta property="og:description" content="Komentář na facebookovém profilu k odstoupení z postu předsedy strany."/>
  </head>
  <body>
    <article>
      <h1>Výborný (KDU-ČSL): Být tátou je mnohem víc než být předsedou</h1>
      <address>
        <time datetime="2019-11-20T13:27:00+00:00">20 Nov 2019, 13:27</time>
      </address>
      <p>
        <b>Komentář na facebookovém profilu k odstoupení z postu předsedy strany.</b>
      </p>
      <p>Vážení a milí, není potřeba zde sáhodlouze vysvětlovat důvody, které mě vedou k rozhodnutí složit na nejbližším mimořádném sjezdu KDU-ČSL post předsedy. V uplynulých 50 dnech jsem poprvé zažíval, jaké to je být naplno tátou tří dětí a zároveň předsedou parlamentní strany. Asi vás nepřekvapí, že to není snadné a i ten nejlepší manažer by si na tomto úkolu vylámal zuby. Být tátou je mnohem víc než být předsedou! Svým dětem chci věnovat maximum času, být jim na blízku v této pro nás nelehké životní situaci. V čele KDU-ČSL musí stát někdo, kdo se politice pro rodiče a rodiny může věnovat naplno. A to já v tuto chvíli nejsem a nemůžu být. Na svoji funkci rezignuji s největší pravděpodobností 25. ledna 2020, pokud tento termín schválí Celostátní konference KDU-ČSL.</p>
      <p>Chci vám všem moc poděkovat za přízeň a podporu. Znamená to pro mě hodně a vážím si toho.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Vyborny-odstoupi-z-cela-lidovcu-Potrebuje-se-po-smrti-manzelky-venovat-rodine-603966"/>
        <a href="https://www.parlamentnilisty.cz/arena/monitor/Vyborny-mozna-skonci-v-pozici-sefa-lidovcu-603803"/>
        <a href="https://www.parlamentnilisty.cz/politika/politici-volicum/Vyborny-KDU-CSL-Je-zjevne-ze-vaha-jednoho-hlasu-neni-v-souladu-s-ustavou-603258"/>
        <a href="https://www.parlamentnilisty.cz/politika/politici-volicum/Vyborny-KDU-CSL-Energie-mladych-recniku-nas-vsechny-doslova-pohltila-603141"/>
      </related>
    </article>
  </body>
</html>