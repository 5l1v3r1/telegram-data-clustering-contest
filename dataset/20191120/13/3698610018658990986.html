<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheniy-stverdzhuye-scho-znayshov-na-marsi-komah-330296_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T13:14:00+00:00"/>
    <meta property="og:title" content="Вчений стверджує, що знайшов на Марсі комах"/>
    <meta property="og:description" content="За словами Вільяма Ромозера на знімках, зроблених марсоходами, можна побачити сліди живих і скам'янілих комах."/>
  </head>
  <body>
    <article>
      <h1>Вчений стверджує, що знайшов на Марсі комах</h1>
      <h2>За словами Вільяма Ромозера на знімках, зроблених марсоходами, можна побачити сліди живих і скам'янілих комах.</h2>
      <address>
        <time datetime="2019-11-20T13:14:00+00:00">20 Nov 2019, 13:14</time>
      </address>
      <p>Ентомолог з Університету Огайо Вільям Ромозер заявив про те, що йому вдалося побачити на знімках, зроблених марсоходами, сліди життя на <a href="https://dt.ua/TECHNOLOGIES/curiosity-pomitiv-nezvichayne-yavische-na-marsi-329551_.html"><b>Марсі</b>.</a> І це не мікроорганізми, а комахи, повідомляє <a href="https://www.sciencealert.com/an-entomologist-is-trying-to-convince-us-that-mars-is-covered-in-bugs">Science Alert.</a></p>
      <p>Ромозер провів кілька років за вивчення знімків Марса, які були зроблені марсоходами і знаходяться у відкритому доступі. За його словами, на багатьох з них можна помітити структури, схожі на комах, живих і скам'янілих.</p>
      <p>Більш того, він стверджує, що помітив навіть змій. За словами Ромозера, його відкриття достатньо для того, щоб продовжити пошуки інопланетного життя на Марсі.</p>
      <p>"Існує очевидне різноманіття марсіанської фауни, схожої на комах, яка має багато елементів, схожих з земними комахами, наприклад, наявністю крил і здатністю до польоту", - заявив Ромозер на зустрічі Товариства ентомологів Америки.</p>
      <p>Вчений ретельно оглянув фотографії, на яких помітив структури, які сильно виділяються на тлі реголіту – верхнього пухкого шару марсіанського ґрунту. Деякі з них приймали пози, характерні для комахи, що рухіється і летить, і навіть мали щось, що нагадує очі.</p>
      <figure>
        <img src="https://image.zn.ua/media/images/original/Nov2019/245461.jpg"/>
        <figcaption>Science Alert</figcaption>
      </figure>
      <p>Разом з тим, автори Science Alert припускають, що ентомолог став жертвою поширеної ілюзії – парейдолії, коли мозок людини, націленої на пошук певних об'єктів, починає бачити те, що людина хоче бачити, там, де цього немає. Одним з прикладів парейдолії може бути виявлення "обличчя на Марсі" у 1976.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше апарат NASA MRO передав на Землю <a href="https://dt.ua/TECHNOLOGIES/nasa-pokazalo-znimok-marsohoda-curiosity-z-kosmosu-317329_.html"><b>знімок поверхні Марса,</b></a> на якому можна було помітити Curiosity. На зображенні ровер зайнятий вивченням ділянки Woodland Bay ("Лісова затока") на схилах гори Шарп.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>