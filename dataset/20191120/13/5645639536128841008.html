<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xiaomi-behem-roku-2020-nabidne-deset-telefonu-s-5g-do-7-000-kc/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T13:00:52+00:00"/>
    <meta property="og:title" content="Xiaomi během roku 2020 nabídne deset telefonů s 5G do 7 000 Kč"/>
    <meta property="og:description" content="Začátkem tohoto roku Lei Jun, tedy generální ředitel čínské společnosti Xiaomi, oznámil, že technologický výrobce má v plánu uvést na trh nejméně deset nových mobilních telefonů s podporou 5G sítě.  Xiaomi plánuje velké věci Nedávno se konala velká přednáška, kde se generální ředitel rozmluvil o těchto telefonech a zveřejnil zajímavé podrobnosti. Tak například všechny tyto […]"/>
  </head>
  <body>
    <article>
      <h1>Xiaomi během roku 2020 nabídne deset telefonů s 5G do 7 000 Kč</h1>
      <address><time datetime="2019-11-20T13:00:52+00:00">20 Nov 2019, 13:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Začátkem tohoto roku Lei Jun, tedy generální ředitel čínské společnosti Xiaomi, oznámil, že technologický výrobce má v plánu uvést na trh nejméně deset nových mobilních telefonů s podporou 5G sítě. </p>
      <h3>Xiaomi plánuje velké věci</h3>
      <p>Nedávno se konala velká přednáška, kde se generální ředitel rozmluvil o těchto telefonech a zveřejnil zajímavé podrobnosti. Tak například všechny tyto telefony by se cenově měly pohybovat okolo 285 dolarů, tj. zhruba 6 555 Kč bez DPH. To znamená, že za malý peníz získáte vstupenku do nejrychlejších 5G sítí. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/gsmarena_001-727x522x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/gsmarena_002-727x454x.jpg"/>
        </figure>
      </slideshow>
      <p>S těmito slovy přišel Lei Jun na konferenci pod názvem Global Mobile Partner Coference, která se koná každý rok v Číně. Během akce generální ředitel Xiaomi uvedl, že do roku 2020 plánuje prodat více než 70 mil. kusů telefonů s podporou 5G sítí. Dále má v plánu rozšířit 5G na více než 100 průmyslových odvětví. </p>
      <p>V současné době má Xiaomi poměrně skromné portfolio telefonů podporující 5G sítě – Xiaomi Mi Mix 3 5G, Mi Mix Alpha a Mi 9 Pro 5G. Pokud by Xiaomi přineslo levnější zařízení s 5G čipy, pravděpodobně bychom se příští rok mohli dočkat zajímavé války mezi výrobci telefonů. </p>
      <footer>Zdroj: <a href="https://www.gsmarena.com/xiaomi_reveals_2020_phones_over_250_will_have_a_5g_option-news-40117.php#735b9/">gsmarena.com</a></footer>
    </article>
  </body>
</html>