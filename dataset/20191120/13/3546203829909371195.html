<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_974607418_BSP_predlaga_subsidiyata_za_partiite_da_stane_8_lv_na_glas"/>
    <meta property="og:site_name" content="webcafé"/>
    <meta property="article:published_time" content="2019-11-20T13:59:00+00:00"/>
    <meta property="og:title" content="БСП предлага субсидията за партиите да стане 8 лв. на глас"/>
    <meta property="og:description" content="БСП ще предложи партийната субсидия официално да стане 8 лева на глас от 2020 г. Това обяви депутатът от левицата Александър Симов."/>
  </head>
  <body>
    <article>
      <h1>БСП предлага субсидията за партиите да стане 8 лв. на глас</h1>
      <address><time datetime="2019-11-20T13:59:00+00:00">20 Nov 2019, 13:59</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/18/kornin1/1170x941.jpg"/>
        <figcaption>Социалистите искат промените да влязат в сила от догодина<cite>Снимка: © БГНЕС</cite></figcaption>
      </figure>
      <p>БСП ще предложи партийната субсидия официално да стане 8 лева на глас от 2020 г. Това обяви депутатът от левицата Александър Симов.</p>
      <p>Темата за субсидията отново става актуална, след като през лятото управляващите я намалиха на 1 лев на глас, за да съответства на гласуването на референдума от 2016 г., засягащ и този въпрос.</p>
      <p>Според него управляващите са намалили партийните субсидии с идеята опозицията да бъде поставена на колене, свободното слово да бъде заглушена, а свободните журналисти поставени в ъгъла.</p>
      <p>Социалистите свързаха искането си думите на финансовия министър Владислав Горанов към журналист от партийната телевизия на БСП. Той казал на репортер, че може да остане без работа, защото партията трябва да връща надвзета субсидия.</p>
      <p>Тогава на гласуване въпросът мина със 117 гласа "за" срещу 90 "против", като именно БСП беше против предлаганите промени.</p>
      <p>Според тях сега партиите трябва да възстановят надвзетите средства от субсидията.</p>
      <p>На въпрос кога БСП ще върне надвзетите пари - Симов отговори, че партията ще възстанови средствата в законово установения срок.</p>
      <p>"Няма да нарушим нито едно от изискванията, които финансовото министерство е поставило пред нас. Не очаквайте от нас като ГЕРБ да ги вкараме веднага", допълни той.</p>
      <p>На 18 юни БСП трябваше да проведе дискусия за партийните субсидии с Обединените патриоти. Представителите на патриотите обаче не се явиха в Народното събрание. В отсъствието им те видяха принизяване на парламентарната пред изпълнителната власт.</p>
      <p>Сега предложението на левицата е за повишаване на субсидията до 8 лв. - с 3 лв. по-малко от предишната постановка на закона, според която за всеки глас, получен на парламентарни избори партиите, спечелили над 1% от гласовете получават по 11 лв.</p>
    </article>
  </body>
</html>