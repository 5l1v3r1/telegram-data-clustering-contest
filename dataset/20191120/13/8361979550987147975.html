<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/privatbank-nbu-prograv-apelyaciyu-kolishnogo-auditoru-privatu-novini-ukrajini-50054634.html"/>
    <meta property="og:site_name" content="НВ"/>
    <meta property="article:published_time" content="2019-11-20T13:15:00+00:00"/>
    <meta property="og:title" content="НБУ програв апеляцію колишнього аудитору ПриватБанку"/>
    <meta property="og:description" content="Національний банк програв апеляцію ТОВ Аудиторська фірма ПрайсвотерхаусКуперс (Аудит), пише Finbalance."/>
  </head>
  <body>
    <article>
      <h1>НБУ програв апеляцію колишнього аудитору ПриватБанку</h1>
      <h2>Національний банк програв апеляцію ТОВ Аудиторська фірма ПрайсвотерхаусКуперс (Аудит), пише Finbalance.</h2>
      <address>
        <time datetime="2019-11-20T13:15:00+00:00">20 Nov 2019, 13:15</time>
      </address>
      <p>Шостий апеляційний адмінсуд своєю постановою від 26 вересня залишив без змін рішення Окружного адмінсуду Києва від 29 травня, яким було скасовано рішення правління Нацбанку від 20 липня 2017 року про виключення позивача з реєстру аудиторських фірм, які мають право на проведення аудиторських перевірок банків.</p>
      <p>В Нацбанку підставою для виключення PwC з реєстру називали те, що аудитор підтверджував «недостовірну інформацію щодо фінансово-господарської діяльності Приватбанку, зокрема розміру кредитного ризику та регулятивного капіталу». В PwC наголошували, що аудит фінансової звітності Приватбанку за 2013−2015 роки здійснювався у повній відповідності до міжнародних стандартів аудиту.</p>
      <p>ПриватБанк був націоналізований в грудні 2016 року. Держава докапіталізувала його на 155 млрд грн. Портфель непрацюючих кредитів ПриватБанку, який класифікується як пов’язаний з попередніми власниками, на 31 грудня 2018 року оцінюють у 212,795 млрд грн.</p>
      <p>Приватбанк в квітні 2018 року подав судові позови проти PricewaterhouseCoopers (Кіпр) і PricewaterhouseCoopers (Україна) на суму $3 мільярди. У банку вважають, що понесли збитки через серйозні порушення з боку PwC в ході перевірки аудиторами компанії фінансової звітності ПриватБанку за звітні періоди, які закінчуються 31 грудня 2013, 31 грудня 2014 і 31 грудня 2015 року.</p>
    </article>
  </body>
</html>