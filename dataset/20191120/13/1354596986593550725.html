<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/mediamonks-fuseert-whitebalance-uit-india"/>
    <meta property="og:site_name" content="Emerce"/>
    <meta property="article:published_time" content="2019-11-20T13:56:00+00:00"/>
    <meta property="og:title" content="MediaMonks fuseert met WhiteBalance uit India"/>
    <meta property="og:description" content="MediaMonks voegt zijn activiteiten samen met die van WhiteBalance uit India, ook een internationaal voorname contentproducent. Financiële details van de deal zijn niet bekendgemaakt."/>
  </head>
  <body>
    <article>
      <h1>MediaMonks fuseert met WhiteBalance uit India</h1>
      <address><time datetime="2019-11-20T13:56:00+00:00">20 Nov 2019, 13:56</time> by <a rel="author">Erwin Boogert</a></address>
      <p>
        <b>MediaMonks voegt zijn activiteiten samen met die van WhiteBalance uit India, ook een internationaal voorname contentproducent. Financiële details van de deal zijn niet bekendgemaakt.</b>
      </p>
      <p>De vijftig medewerkers van WhiteBalance worden toegevoegd aan het personeelsbestand van <a href="https://www.mediamonks.com/">MediaMonks</a>, dat medewerkers had in tien kantoren vespreid over de wereld. Twee daarvan in Nederland: Hilversum en Amsterdam. In het Verre Oosten had het bedrijf van CEO Victor Knaap enkel posities in Sjanghai en Singapore.</p>
      <p>De naam <a href="http://www.whitebalance.in/">WhiteBalance</a> verdwijnt en zal worden omgedoopt tot MediaMonks India.</p>
      <p>Het van oorsprong Nederlandse bedrijf opende in februari van dit jaar een kantoor in Bangalore, India, onder leiding van Poran Malani. Hij is voor moederbedrijf S4 Capital de Director for India. Vanuit die positie besluit hij de productieactiviteiten op de lokale markt uit te breiden met de overname. Hij belooft te investeren in personele uitbreiding en streeft naar een verdubbeling tot honderd man in de komende zes maanden.</p>
      <figure>
        <iframe src="https://www.youtube.com/embed/1hLv1VMACjo" width="500" height="281" data-service="Youtube" scrolling="no"/>
      </figure>
      <p>Het is niet duidelijk in hoeverre hier sprake is van een fusie of een overname. In de wereld van S4 Capital worden overnames ook regelmatig aangeduid met ‘merger’, wat duidt op een samengaan van gelijken. Of het gelijken in termen van financiële waardering of onderlinge creatieve waardering is, is niet duidelijk.</p>
      <p>Begin november publiceerde S4 Capital de financiële cijfers over het derde kwartaal. Daaruit bleek dat de omzet met 54 procent was gestegen tot 66 miljoen euro. “Dat is in lijn met ons plan om organisch te verdubbelen in de drie jaar tot 2021.”</p>
      <related>
        <h4>Gerelateerde items</h4>
        <a href="https://www.emerce.nl/nieuws/mediamonks-fuseert-firewood-uit-silicon-valley"/>
        <a href="https://www.emerce.nl/nieuws/mediamonks-koopt-australisch-biztech"/>
        <a href="https://www.emerce.nl/nieuws/twee-overnames-door-moeder-mediamonks"/>
      </related>
    </article>
  </body>
</html>