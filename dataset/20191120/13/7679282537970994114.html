<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-know-why-this-bride-wore-tomato-jewelry-in-pakistan-on-her-wedding-2859862.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T13:56:50+00:00"/>
    <meta property="og:title" content="जानिए, इस दुल्हन ने अपनी शादी पर पाकिस्तान में क्यों पहने टमाटर के गहने"/>
    <meta property="og:description" content="आर्थिक बदहाली से जूझ रहे पाकिस्तान में जब एक दुल्हन ने शादी में सोने की जगह टमाटर के आभूषण पहने तो उसका वीडियो सोशल मीडिया पर देखते ही देखते धमाल मचाने लगा। पाकिस्तानी दुल्हन के इस वीडियो को..."/>
  </head>
  <body>
    <article>
      <h1>जानिए, इस दुल्हन ने अपनी शादी पर पाकिस्तान में क्यों पहने टमाटर के गहने</h1>
      <address><time datetime="2019-11-20T13:56:50+00:00">20 Nov 2019, 13:56</time> by <a rel="author">लाइव हिन्दुस्तान टीम,इस्लामाबाद।</a></address>
      <p>आर्थिक बदहाली से जूझ रहे पाकिस्तान में जब एक दुल्हन ने शादी में सोने की जगह टमाटर के आभूषण पहने तो उसका वीडियो सोशल मीडिया पर देखते ही देखते धमाल मचाने लगा।</p>
      <p>पाकिस्तानी दुल्हन के इस वीडियो को पाकिस्तानी पत्रकार नायला इनायत ने साझा किया है, जो इससे पहले भी ऐसे कई वीडियो साझा कर चुकी हैं। इस वीडियो के साथ नायला ने ट्वीट किया- टमाटर के आभूषण,अगर आपको लगता है कि आपने जीवन में सबकुछ देख लिया है।</p>
      <p>वीडियो में दुल्हन बता रही है कि उसने शादी में टमाटर के आभूषण पहनने का फैसला क्यों किया? वह कहती है-जैसा कि आप जानते हैं कि सोना बहुत महंगा है और टमाटर के भी भाव आसमान पर हैं, इसलिए हमने टमाटर के आभूषण पहनने का निर्णय लिया।’ दुल्हन को यह कहते हुए भी सुना जा सकता है कि उसके माता-पिता ने दहेज में टमाटर की तीन पेटियां दी हैं।</p>
    </article>
  </body>
</html>