<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/sormland/larm-om-misstankt-skottlossning-i-eskilstuna"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T13:59:28+00:00"/>
    <meta property="og:title" content="Larm om misstänkt skottlossning i Eskilstuna"/>
    <meta property="og:description" content="Strax efter klockan 14 larmades polisen till en misstänkt skottlossning på Västergatan i Eskilstuna"/>
  </head>
  <body>
    <article>
      <h1>Larm om misstänkt skottlossning i Eskilstuna</h1>
      <address><time datetime="2019-11-20T13:59:28+00:00">20 Nov 2019, 13:59</time> by <a rel="author">Gabrielle Vähämäki</a></address>
      <p>
        <b>Strax efter klockan 14 larmades polisen till en misstänkt skottlossning på Västergatan i Eskilstuna</b>
      </p>
      <p>Polisen kom till platsen några minuter efter larmet inkommit och i nuläget finns det inget som bekräftar att en skottlossning ägt rum.</p>
      <p>– Än så länge har vi inte fått så mycket information som styrker misstankarna förutom uppgifter från allmänheten, säger Thomas Agnevik, presstalesperson polisregion Öst.</p>
      <p>Polisen på platsen försöker få kontakt med personer som kan ha sett eller hört någonting.</p>
      <p>– Det har inte varit så framgångsrikt än så länge. Något kan ha smällt men det är inte säkert att det är skottlossning. Det är ett bygge i närheten och det kan vara ett däck som har smällt eller hammarslag.</p>
    </article>
  </body>
</html>