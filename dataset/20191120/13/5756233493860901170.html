<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622507/%D9%87%D9%85%D8%AA%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AD%D8%AF%D9%88%D8%AF-%DB%B4-%D8%AF%D8%B1%D8%B5%D8%AF-%D8%AF%D8%B1-%D8%B7%D9%88%D9%84-%DB%8C%DA%A9-%D8%B3%D8%A7%D9%84-%D8%A2%DB%8C%D9%86%D8%AF%D9%87-%D8%A8%D8%B1-%D8%AA%D9%88%D8%B1%D9%85-%D8%AA%D8%A7%D8%AB%DB%8C%D8%B1-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T13:00:00+00:00"/>
    <meta property="og:title" content="همتی: افزایش قیمت بنزین حدود ۴ درصد در طول یک سال آینده بر تورم تاثیر دارد"/>
    <meta property="og:description" content="رئیس کل بانک مرکزی گفت که بر اساس بررسی‌های علمی انجام شده افزایش قیمت بنزین در کل حدود ۴ درصد در طول یک سال آینده در تورم تاثیر خواهد گذاشت."/>
  </head>
  <body>
    <article>
      <h1>همتی: افزایش قیمت بنزین حدود ۴ درصد در طول یک سال آینده بر تورم تاثیر دارد</h1>
      <address>
        <time datetime="2019-11-20T13:00:00+00:00">20 Nov 2019, 13:00</time>
      </address>
      <p>
        <i>رئیس کل بانک مرکزی گفت که بر اساس بررسی‌های علمی انجام شده افزایش قیمت بنزین در کل حدود ۴ درصد در طول یک سال آینده در تورم تاثیر خواهد گذاشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عبدالناصر همتی رئیس کل بانک مرکزی در حاشیه جلسه امروز هیئت وزیران در جمع خبرنگاران درباره پیش بینی های انجام شده در خصوص تاثیر قیمت بنزین در رقم تورم اظهار کرد: یکسری بررسی ها بر اساس برآوردها بر مبنای جدول داده ها و ستانده ها و تاثیرگذاری بنزین در بخش های دیگر انجام دادیم بر اساس اعلام همکاران من اجرای این طرح به طور مستقیم حدود ۲ و نیم درصد و با احتساب تاثیر غیر مستقیم در کل حدود ۴ درصد در طول یک سال آینده در تورم تاثیر خواهد گذاشت.</p>
      <figure>
        <img src="https://aftabnews.ir/files/fa/news/1398/8/29/361546_114.jpg"/>
      </figure>
      <p>وی خاطرنشان کرد: این آمار بر اساس محاسبات علمی انجام شده است.</p>
      <p>رئیس کل بانک مرکزی همچنین در پاسخ به این پرسش که آیا افزایش قیمت بنزین تاثیری در بازار ارز داشته است اعلام کرد: تاثیری نداشته است و بازار ارز کنترل شده است‌ من قبلاً نیز اعلام کرده‌ام که بر بازار ارز کنترل کامل داریم و از مردم نیز خواهش کرده‌ام که دارایی‌های خود را در این بازار به کار نگیرند چرا که ریسک بالایی دارد.</p>
      <p>همتی تصریح کرد: بانک مرکزی بر بازار مسلط است و از نظر ذخایر اسکناسی و ارزی شرایط ما نسبت به قبل بهتر شده است؛ بنابراین خواهش می‌کنم اجازه دهند همین روال طبیعی را که در بازار ارز داریم و ثباتی که ایجاد شده ادامه پیدا کند و این روند کاهشی تورم که در ماه‌های گذشته داشتیم، در آینده نیز ادامه پیدا کند تا با کمک مردم و تلاش‌های همکارانم در دیگر بخش‌های اقتصادی بتوانیم نتایج بهتری را شاهد باشیم.</p>
    </article>
  </body>
</html>