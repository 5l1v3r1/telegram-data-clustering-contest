<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904492/g-n-rusland-op-het-ek-tegen-belgi-wada-dreigt-met-flinke-dopingbom-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T13:08:00+00:00"/>
    <meta property="og:title" content="Géén Rusland op het EK tegen België? ‘WADA dreigt met flinke dopingbom’"/>
    <meta property="og:description" content="Het Laatste Nieuws"/>
  </head>
  <body>
    <article>
      <h1>Géén Rusland op het EK tegen België? ‘WADA dreigt met flinke dopingbom’</h1>
      <address>
        <time datetime="2019-11-20T13:08:00+00:00">20 Nov 2019, 13:08</time>
      </address>
      <p>
        <b><a href="https://www.hln.be/sport/meer-sport/doping-in-sport/dan-toch-geen-russen-in-de-groepsfase-van-het-ek-wada-dreigt-rusland-opnieuw-te-schorsen-voor-grote-sporttoernooien~ac20ff1c/">Het Laatste Nieuws</a> meldt dat Rusland dreigt uitgesloten te worden voor de Olympische spelen en het komende EK voetbal. Het Wereldantidopingsagentschap (WADA) vond de antwoorden van Rusland bij enkele dopingstalen niet sluitend genoeg.</b>
      </p>
      <p>Russische atleten werden eerder al geschorst in 2016 en geweerd van de Olympische Spelen in Rio nar aanleiding van een rapport waaruit bleek dat er in Rusland sprake was van een grootschalig door de staat ondersteund dopingprogramma. Het laboratorium werd vorig jaar in september in ere hersteld op voorwaarde dat duizenden dopingtests werden vrijgeven.</p>
      <p>De deadline lag op december 2018 en werd niet gehaald, maar onderzoekers van het WADA kregen in januari wel de stalen in Moskou. Die stalen zorgen er nu weer voor dat Rusland in opspraak is. ‘Het WADA kreeg na onderzoek van een onafhankelijke commissie (CRC) op de antwoorden vanuit Rusland een negatief advies. Het CRC bevond de stalen “non-compliant”, of niet-conform met de antidopingreglementen’, klinkt het.</p>
      <p><b>Uitsluiting?</b><br/>Zo dreigt het WADA een flinke bom te leggen onder het komende EK. Zo kan het zijn dat de Russische nationale ploeg zelfs na de loting op 30 november nog uitgesloten kan worden. Het uitvoerend comité van het WADA komt daarom op 9 december samen om een beslissing uit te spreken over de dopingkwestie van Rusland. De Russen zitten al zeker in een groep met België op het EK, maar daar kan aldus nog verandering in komen.</p>
      <aside>Lees meer<br/><a href="https://www.voetbalprimeur.be/nieuws/904433/rode-duivels-komen-in-pot-1-sowieso-rusland-en-denemarken-als-tegenstander.html?itm_source=www.voetbalprimeur.be&amp;itm_medium=highlighted-content">Rode Duivels komen in Pot 1: sowieso Rusland en Denemarken als tegenstander</a></aside>
    </article>
  </body>
</html>