<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ukrainski_naukovtsi_otrymayut_do_7_mln_ievro_na_doslidzhennya_331221.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T13:34:00+00:00"/>
    <meta property="og:title" content="Українські науковці отримають до 7 млн євро на дослідження"/>
    <meta property="og:description" content="Сьогодні, 20 листопада, Уряд ухвалив рішення, завдяки якому українські науковці зможуть одержати близько 7 мільйонів євро в межах допомоги, яку ЄС надав Україні в програмі ʺГоризонт 2020ʺ. Про це повідомили у прес-службі Секретаріату Кабміну."/>
  </head>
  <body>
    <article>
      <h1>Українські науковці отримають до 7 млн євро на дослідження</h1>
      <h2>Сьогодні, 20 листопада, Уряд ухвалив рішення, завдяки якому українські науковці зможуть одержати близько 7 мільйонів євро в межах допомоги, яку ЄС надав Україні в програмі ʺГоризонт 2020ʺ. Про це повідомили у прес-службі Секретаріату Кабміну.</h2>
      <address>
        <time datetime="2019-11-20T13:34:00+00:00">20 Nov 2019, 13:34</time>
      </address>
      <p>Вже на початку 2020-го року відбудеться перший конкурс з відбору проектів.  У ньому зможуть взяти участь підприємства, установи і організації незалежно від форм власності.  </p>
      <p>Серед критеріїв, за якими відбиратимуть роботи, – наукова новизна, практична корисність і значення результату, спроможність авторського колективу до виконання наукової роботи, наявність матеріально-технічної бази з урахуванням обладнання, що планується придбати тощо.</p>
      <p>Конкурс оголошуватиме МОН. Повідомлення про нього буде розміщено на сайті Міністерства.</p>
      <p>Нагадаємо, як писало Гал-інфо, дві сотні кращих студентів Львівщини отримали <a href="https://galinfo.com.ua/news/dvi_sotni_krashchyh_studentiv_lvivshchyny_otrymaly_oblasni_premii_331027.html">обласні премії</a>.</p>
    </article>
  </body>
</html>