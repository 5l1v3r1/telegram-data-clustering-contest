<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/italia-usa-coppa-davis-tennis-vedere-tv-streaming/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T13:33:14+00:00"/>
    <meta property="og:title" content="Italia Usa Coppa Davis tennis: come vedere in tv e streaming"/>
    <meta property="og:description" content="Si gioca oggi alle 18.00 il match tra Italia e Usa valido per la Coppa Davis di tennis con formula nuova: come vedere in tv e streaming. Alle 18.00 di oggi 20 novembre 2019, Italia e Usa si affrontano per la Coppa Davis di tennis secondo la nuova formula a gironi. L’obiettivo di entrambe le …"/>
  </head>
  <body>
    <article>
      <h1>Italia Usa Coppa Davis tennis: come vedere in tv e streaming</h1>
      <address><time datetime="2019-11-20T13:33:14+00:00">20 Nov 2019, 13:33</time> by <a rel="author">Gabriele M.</a></address>
      <p>
        <b>Si gioca oggi alle 18.00 il match tra Italia e Usa valido per la Coppa Davis di tennis con formula nuova: come vedere in tv e streaming.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1179075431-1.jpg"/>
        <figcaption>Getty Images</figcaption>
      </figure>
      <p>Alle 18.00 di oggi 20 novembre 2019, Italia e Usa si affrontano per la Coppa Davis di tennis secondo la nuova formula a gironi. L’obiettivo di entrambe le squadre è staccare il biglietto per i quarti di finale. Infatti, entrambe hanno perso per 2-1 i rispettivi match con il Canada.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Coppa Davis di tennis, Italia Usa: chi scende in campo oggi</h3>
      <figure>
        <img src="https://www.viagginews.com/wp-content/uploads/2019/10/Berrettini-Thiem.jpg"/>
      </figure>
      <p>Dunque alle 18 di questo pomeriggio allo Stadium 2 gli azzurri di capitan Barazzutti, inseriti nel Gruppo F, affrontano gli Stati Uniti. La formula prevede che fino a un’ora prima del match non si conoscano gli accoppiamenti. Per gli azzurri scenderanno in campo i due giocatori migliori, <a href="https://www.viagginews.com/2019/10/11/chi-e-matteo-berrettini-eta-vita-privata-carriera-tennista-italiano/">Matteo Berrettini</a>, reduce da un’annata incredibile, capitalizzata dall’accesso agli Atp Finals di Londra, e <a href="https://www.viagginews.com/2019/11/09/fabio-fognini-chi-e-carriera-moglie/">Fabio Fognini</a>.</p>
      <p>Quest’ultimo teme soprattutto Reilly Opelka, il giocatore Usa, considerato un grande battitore in grado di metterlo in difficoltà. Solo vincendo 3-0 e regalando meno punti possibili agli avversari, gli azzurri possono sperare nell’accesso ai quarti come una delle migliori seconde. Fognini dimostra di crederci: “Proviamoci! Tutti uniti si può, Forza ragazzi!”.</p>
      <h3>Italia Usa Coppa Davis tennis: dove vedere in streaming il match</h3>
      <p>Le partite di questo pomeriggio della Coppa Davis tra Italia e Usa possono essere seguite in diretta televisiva su SuperTennis, che trovate al numero 64 del vostro televisore oppure al 224 del decoder Sky. Per chi non fosse a casa può comunque seguire in diretta streaming su <a href="https://www.supertennis.tv/">sito della tv SuperTennis</a>.</p>
      <figure>
        <img src="https://www.viagginews.com/wp-content/uploads/2019/07/GettyImages-1144150796.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/italia-armenia-under-21-live-streaming-formazioni/"/>
        <a href="https://www.viagginews.com/2019/11/18/spagna-romania-vedere-streaming-formazioni/"/>
        <a href="https://www.viagginews.com/2019/11/18/italia-armenia-streaming-vedere-formazioni/"/>
      </related>
    </article>
  </body>
</html>