<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936102-skrackprognosen-sa-blir-vadret-i-jul"/>
    <meta property="og:site_name" content="Nyheter24"/>
    <meta property="article:published_time" content="2019-11-20T13:55:13+00:00"/>
    <meta property="og:title" content="Skräckprognosen: Så blir vädret i jul"/>
    <meta property="og:description" content="Alla drömmer väl om en julaftonsmorgon där snön ligger i drivor utanför fönstret. Nu kommer prognosen som avslöjar hur det blir med den saken i år."/>
  </head>
  <body>
    <article>
      <h1>Skräckprognosen: Så blir vädret i jul</h1>
      <address><time datetime="2019-11-20T13:55:13+00:00">20 Nov 2019, 13:55</time> by <a rel="author" href="https://nyheter24.se/profil/jenny.carlsson" target="_blank">Jenny Carlsson</a></address>
      <p>
        <b>Alla drömmer väl om en julaftonsmorgon där snön ligger i drivor utanför fönstret. Nu kommer prognosen som avslöjar hur det blir med den saken i år.</b>
      </p>
      <p>Danska meteorologiska institutet DMI har släppt en <a href="https://www.dmi.dk/danmark/">långtidsprognos för vintern</a>. I den får vi också reda på hur vädret ser ut att bli i jul. </p>
      <figure>
        <img src="https://cdn01.nyheter24.se/61dc001f03d802dc05/2019/11/20/1593760/tomte.jpg"/>
        <figcaption>Drömbilden av vädret på julafton. Bildkälla: Shutterstock</figcaption>
      </figure>
      <p>Generellt sett verkar vintern bli mild och blöt och det ska bli riktigt kallt först i andra halvan av januari.</p>
      <p>Och till jul ser det inte ut att bli mycket bättre. Prognosen gäller de södra delarna av Sverige och är något osäker då julen ännu ligger långt fram i tiden. </p>
      <h3>"Troligt med plusgrader"</h3>
      <p>Men att vi skulle få en vit jul verkar inte vara något att hoppas på.  </p>
      <p>– Vi kommer troligtvis inte få en vit jul i de södra delarna av Sverige i år. Förmodligen blir det ett par plusgrader, säger meteorologen <b>Steen Hermansen</b> från DMI till <b>Nyheter24</b>. </p>
      <p>Om det skulle komma enstaka snöfall till jul så är det mest troligt att snön faller runt kusterna. </p>
      <figure>
        <img src="https://cdn02.nyheter24.se/296e0fd903d802dc05/2019/11/20/1593762/gran.jpg"/>
        <figcaption>Snö till jul är inget att hålla tummarna för. Bildkälla: Shutterstock</figcaption>
      </figure>
      <p>Snön kommer sedan inte att klara av att hålla i sig när nederbörden rör sig in mot land utan då istället falla som regn. </p>
      <p>Men som sagt är prognosen ännu osäker.</p>
      <p>Är du nyfiken på hur vädret blir resten av vintern? <a href="https://nyheter24.se/nyheter/inrikes/936330-sa-blir-vadret-i-vinter-mulet-och-vinterstormar">Det kan du läsa om här</a>. </p>
      <p>
        <a href="https://nyheter24.se/vaderlek">Väderlek</a>
      </p>
      <figure>
        <a href="https://nyheter24.se/profil/jenny.carlsson">
          <img src="https://cdn02.nyheter24.se/ed7aa58c024b004b00/profile/avatars/106538_1507900994.png"/>
        </a>
      </figure>
      <p><a href="https://nyheter24.se/profil/jenny.carlsson">Jenny Carlsson </a><br/>jenny.carlsson@nyheter24.se</p>
    </article>
  </body>
</html>