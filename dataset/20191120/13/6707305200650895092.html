<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/salvini-padre-pancino-sospetto-francesca-verdini-indiscrezione/657869/"/>
    <meta property="og:site_name" content="DiLei"/>
    <meta property="article:published_time" content="2019-11-20T13:57:03+00:00"/>
    <meta property="og:title" content="Salvini di nuovo padre? Pancino sospetto per Francesca Verdini: l’indiscrezione"/>
    <meta property="og:description" content="Secondo alcune indiscrezioni Francesca Verdini aspetterebbe un figlio da Salvini e la coppia starebbe già progettando le nozze."/>
  </head>
  <body>
    <article>
      <h1>Salvini di nuovo padre? Pancino sospetto per Francesca Verdini: l’indiscrezione</h1>
      <h2>Secondo alcuni gossip Francesca Verdini aspetterebbe un figlio da Salvini e la coppia starebbe progettando le nozze.</h2>
      <address>
        <time datetime="2019-11-20T13:57:03+00:00">20 Nov 2019, 13:57</time>
      </address>
      <p><b>Matteo Salvini</b> sta per diventare<b> di nuovo padre</b>? Secondo alcune indiscrezioni diffuse da <i>Diva e Donna</i>, <b>Francesca Verdini</b> potrebbe essere incinta del <b>leader della Lega.</b> A scatenare i gossip un pancino sospetto immortalato dai paparazzi durante una delle tante uscite della coppia.</p>
      <p>Nelle <b>immagini</b>, pubblicate sulla rivista, la Verdini si tocca più volte la pancia, come a voler proteggere il suo segreto, poi <b>stringe la mano al compagno</b> e i due sorridono felici. La love story fra la figlia dell’onorevole Denis Verdini e il politico procede a gonfie vele. Un amore nato dopo la fine della relazione fra <a href="https://dilei.it/vip/elisa-isoardi-confessa-salvini-reazione-ex-instagram/647136/">Salvini ed Elisa Isoardi,</a> che presto potrebbe portare <b>il leader della Lega</b> all’altare.</p>
      <p>Se <i>Diva e Donna</i> parla di <b>una gravidanza</b> infatti, secondo il settimanale Chi la coppia starebbe progettando anche le nozze. <a href="https://dilei.it/vip/fotonotizia/matteo-salvini-francesca-verdini-sorridono-felici-dopo-rivelazioni-elisa-isoardi/648189/">Matteo e Francesca</a> avrebbero fissato il lieto evento nel 2020 e sarebbero pronti a mettere su famiglia. 46 lui, 26 lei, non sembrano spaventati <b>dalla differenza d’età</b>, né dai numerosi impegni che in passato avevano portato Salvini ad allontanarsi inevitabilmente dalla <b>Isoardi</b>.</p>
      <p>Qualche tempo fa la conduttrice della <b><i>Prova del Cuoco</i></b> aveva annunciato le nozze con Matteo, ma <b>la data del matrimonio</b>, di fatto, non era stata mai fissata e l’unione era stata rimandata più volte, sino alla rottura. Per ora i due innamorati non hanno smentito né confermato la gravidanza. Se fosse vero <a href="https://dilei.it/vip/elisa-isoardi-confessione-salvini-rivelazione-verdini/627124/">Salvini</a> potrebbe diventare<b> papà per la terza volta</b>.</p>
      <p>Il politico infatti è <b>già genitore di Federico</b>, nato nel 2003 dall’unione con Fabrizia, giornalista cui cui è stato sposato <b>per ben sette anni</b>. Salvini ha anche un’altra figlia, <b>Mirta</b>, che ha sei anni ed è il frutto dell’amore per Giulia, un avvocato. Quest’estate Francesca Verdini era stata fotografata <b>a Forte dei Marmi</b> in compagnia del politico e dei figli, durante una piccola vacanza a base di mare, passeggiate e giochi in spiaggia.</p>
      <p>“I miei figli vengono prima di tutto” <b>aveva commentato</b> l’ex Ministro, confermando anche l’ingresso della nuova compagna nella sua famiglia allargata.</p>
      <related>
        <h4>Leggi anche</h4>
        <a href="https://dilei.it/vip/salvini-tradito-francesca-verdini-parla-rodolfo-salemi/634570/"/>
        <a href="https://dilei.it/vip/francesca-verdini/594747/"/>
        <a href="https://dilei.it/vip/matteo-salvini-e-francesca-verdini-baci-appassionati-e-coccole-al-mare/621139/"/>
        <a href="https://dilei.it/vip/matteo-salvini-flirt-con-francesca-verdini-la-prova-su-instagram-isoardi-assente/594861/"/>
        <a href="https://dilei.it/vip/matteo-salvini-crisi-francesca-verdini-elisa-isoardi-reagisce-instagram/630850/"/>
      </related>
    </article>
  </body>
</html>