<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/na-odeshhyni-spalahnuv-skandal-cherez-rishennya-sudu-shhodo-motoroshnogo-vbyvstva/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T13:52:51+00:00"/>
    <meta property="og:title" content="На Одещині спалахнув скандал через рішення суду щодо моторошного вбивства"/>
    <meta property="og:description" content="У Одеській області суд відпустив під домашній арешт Віталія Грошева, підозрюваного у страшному вбивстві та зґвалтуванні 26-річної дівчини."/>
  </head>
  <body>
    <article>
      <h1>На Одещині спалахнув скандал через рішення суду щодо моторошного вбивства</h1>
      <h2>Страшне вбивство сталося влітку 2015 року</h2>
      <address>
        <time datetime="2019-11-20T13:52:51+00:00">20 Nov 2019, 13:52</time>
      </address>
      <p>У <a href="https://narodna-pravda.ua/2019/11/03/zhahlyva-dtp-u-odeskij-oblasti-ulamky-avto-rozkydalo-na-desyatky-metriv/">Одеській області</a> суд відпустив під домашній арешт підозрюваного у страшному вбивстві та зґвалтуванні 26-річної дівчини.</p>
      <p>Як повідомляє НАРОДНА ПРАВДА, про це у Facebook написала тітка вбитої Ната Карташова.</p>
      <p>Loading...</p>
      <p>Віталій Грошев був відпущений з СІЗО під домашній арешт, попри те, що він сам зізнався в задушенні жертви, її посмертному зґвалтуванні й переміщенні тіла на залізничні колії, де потяг відтяв їй голову.</p>
      <p>“Мені хочеться кричати, я хочу, щоб усі знали, хто вбивця. Багато хто пам’ятає: 5 серпня 2015 року була жорстоко вбита моя племінниця. Вбивцю затримали 28 грудня 2015 року, підстав і доказів було хоч греблю гати – від відео камер, сигналів мобільних телефонів, свідків і його сперми, його зізнання під час слідчого експерименту й так далі”, – розповіла жінка деталі трагедії.</p>
      <figure>
        <img src="https://narodna-pravda.ua/wp-content/uploads/2019/11/shhshhshhshhshh-338583-AWLQY9aC.jpg"/>
      </figure>
      <p>Вона додала, що причиною смерті була асфіксія (задушення), на тілі виявили безліч ударів, зафіксовано зґвалтування вже мертвого тіла, яке потім було виявлене на залізниці, потяг переїхав жертві голову.</p>
      <p>За словами Карташової, незважаючи на те, що після вбивства минуло вже чотири роки, досі триває суд першої інстанції. У зв’язку з цим підозрюваний перебував у СІЗО. Проте 19 листопада суд постановив відпустити Грошева під домашній арешт за місцем проживання його матері – село Білине Балтського району Одеської області. Там він зобов’язаний носити електронний браслет, проте, за словами родички жертви, засіб стеження підозрюваному не надягли.</p>
      <figure>
        <img src="https://narodna-pravda.ua/wp-content/uploads/2019/11/78174040-2779376302125550-8746212491802968064-o-877141-tmd5JM3V.jpg"/>
        <figcaption>Зліва – Віталій Грошев, підозрюваний у вбивстві</figcaption>
      </figure>
      <p>Крім того, жінка поскаржилася на те, що брат ймовірного вбивці, Михайло Грошев, постійно покривав його і зараз намагається створити алібі. Ім’я судді, який ухвалив скандальне рішення – Віктор Позняк.</p>
      <p>“Чому зараз я хочу, щоб мене почули? Село, в яке його відправив суд, розташоване за 30 км від кордону з Придністров’ям, поліції в населеному пункті немає, самі розумієте, браслетів немає, апеляцію завтра прокуратура подає”, – обурилася Карташова.</p>
      <p> </p>
      <p>Нагадаємо, у Росії у місті Санкт-Петербург <a href="https://narodna-pravda.ua/2019/11/09/u-rosiyi-63-richnyj-pedagog-vbyv-ta-rozchlenuvav-24-richnu-studentku/">доцент та кандидат історичних наук СПбДУ вбив та розчленував студентку</a> – поліція затримала його на набережній ріки Мойки, де він намагався втопити пакет з відрубаними жіночими руками.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>