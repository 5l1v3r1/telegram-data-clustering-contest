<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152619-niiakoi-muzyky-i-skorbotna-hoda-u-lucku-vshanuyut-pamiat-zhertv-golodomoriv"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T13:50:00+00:00"/>
    <meta property="og:title" content="Ніякої музики і скорботна хода: у Луцьку вшанують пам'ять жертв голодоморів"/>
    <meta property="og:description" content="У Луцьку відзначать День пам'яті жертв голодоморів в Україні."/>
  </head>
  <body>
    <article>
      <h1>Ніякої музики і скорботна хода: у Луцьку вшанують пам'ять жертв голодоморів</h1>
      <address>
        <time datetime="2019-11-20T13:50:00+00:00">20 Nov 2019, 13:50</time>
      </address>
      <p>У Луцьку відзначать День пам'яті жертв голодоморів в Україні.<br/><br/>Скорботні заходи відбудуться у суботу, 23 листопада, йдеться в розпорядженні в.о. мера <b>Григорія Пустовіта</b>.<br/><br/>Так, о 15.00 відбудеться скорботна хода від Театрального майдану до замкової площі; о 15.30 – панахида за померлими від голодоморів 1932-33 років; о 16.00 – загальнонаціональна хвилина мовчання, громадська акція «Запали свічку!».<br/><br/>Із 15:00 до 16:30 зупинять рух транспорту на вулицях Данила Галицького, Братковського, Кафедральній під час проведення скорботних заходів.<br/><br/>Зоборонять звучання розважальних мелодій на ринках міста, у закладах ресторанного господарства та на території історико-культурного заповідника «Старий Луцьк». Окрім того, у мерії підготують звернення до керівників транспортних підприємств міста щодо заборони музичного супроводу у пасажирському транспорті 23 листопада.<br/><br/>Особам, які пережили голодомор у 1932-1933 роках, виділять допомогу у розмірі 500 гривень кожному.</p>
    </article>
  </body>
</html>