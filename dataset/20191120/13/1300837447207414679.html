<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/tlc/2019/11/20/huawei-vuole-smartphone-in-occidente_5719ffce-ba54-4842-a8f9-1bdca2f1a860.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T13:44:11+00:00"/>
    <meta property="og:title" content="Huawei vuole smartphone in Occidente"/>
    <meta property="og:description" content="Modello P40 potrebbe debuttare prima del previsto (ANSA)"/>
  </head>
  <body>
    <article>
      <h1>Huawei vuole smartphone in Occidente</h1>
      <h2>Modello P40 potrebbe debuttare prima del previsto</h2>
      <address><time datetime="2019-11-20T13:44:11+00:00">20 Nov 2019, 13:44</time> by <a rel="author">Redazione ANSA</a></address>
      <p>Huawei non ha rinunciato a lanciare un suo smartphone sul mercato occidentale, nonostante il bando dell'amministrazione Trump. Stando al sito Gizchina, sembra che l'azienda cinese stia puntando a portarvi i prossimi modelli P40 e P40 Pro, nella prima parte del 2020, forse addirittura prima del Mobile World Congress che si svolgerà dal 24 febbraio. Sul recente modello Mate 30 Pro lanciato a fine settembre a Monaco di Baviera non ci sono le applicazioni Google.</p>
      <p>Huawei è stata inserita a maggio scorso nella lista nera del commercio Usa, rendendo così difficile acquistare prodotti e servizi dalle aziende americane. Secondo recenti indiscrezioni dei media Usa, si potrebbe aprire una tregua di 90 giorni per le aziende statunitensi che fanno affari e hanno legami con la società. Il Dipartimento del Commercio americano si appresterebbe, infatti, ad estendere di fatto le licenze che consentono ai colossi statunitensi di continuare a lavorare con Huawei.</p>
      <p>Secondo le previsioni del Ceo e fondatore di Huawei, Ren Zhengfei, la società prevede di vendere 240-250 milioni di smartphone nel 2019, in crescita fra il 16 e il 21% rispetto ai 206 milioni dello scorso anno. Nel 2020 le vendite all'estero sono attese invece in contrazione, ha preannunciato Ren. Si fara' sentire, a differenza di quanto avvenuto quest'anno, il bando imposto dagli Stati Uniti. <br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/tecnologia/tlc/2019/11/18/usa-pronti-estendere-licenza-per-huawei_4fc7ebd7-82c4-4040-9acf-aad445e8e088.html"/>
        <a href="http://www.ansa.it/sito/notizie/tecnologia/tlc/2019/11/13/huawei-finanzia-alternative-a-usa_11713c57-97d9-432c-8317-4aa5ffbeb691.html"/>
        <a href="http://www.ansa.it/sito/notizie/tecnologia/software_app/2019/11/11/huaweiconferenza-sviluppatori-in-italia_5bb4f3ca-7c56-4949-89eb-aac30eaf7ca4.html"/>
      </related>
    </article>
  </body>
</html>