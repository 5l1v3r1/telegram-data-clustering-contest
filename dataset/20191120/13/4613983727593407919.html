<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/politicheskata-kriza-v-livan-prati-lihvite-po-dalga-na-nad-100.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T13:02:47+00:00"/>
    <meta property="og:title" content="Политическата криза в Ливан прати лихвите по дълга на над 100%"/>
    <meta property="og:description" content="Бейрут успокоява, че ще плати задълженията си"/>
  </head>
  <body>
    <article>
      <h1>Политическата криза в Ливан прати лихвите по дълга на над 100%</h1>
      <address>
        <time datetime="2019-11-20T13:02:47+00:00">20 Nov 2019, 13:02</time>
      </address>
      <p>Лихвите по облигации на стойност $1,2 милиарда, чийто падеж е през март на следващата година, се покачиха с 15 процентни пункта във вторник до 103 процента. Преди само пет седмици те бяха 13 процента. След това в страната избухнаха национални протести, които доведоха до оставката на премиера Саад Харири.</p>
      <p>Според множество трейдъри, дефолтът по дълга в Ливан е почти сигурен. Заради това стойността на облигациите станаха по-важни от лихвите. Дългът, който изтича през 2020 г., се продава срещу 78 цента на долар, а този, чийто матуритет е през 2021 - за 56 цента.</p>
      <p>Във вторник протестиращите принудиха парламента да прекрати заседанието си, а армията и жандармерията трябваше да се намесят.</p>
      <p>Рядкост е лихвите по доларовите облигации на дадена страна да подминат 100 процента. Дори и в Аржентина те не са надхвърляли 85 процента. Някои от краткосрочните облигации на Венецуела подминаха 100 процента малко преди дефолта в края на 2017 г.</p>
      <p>Ливан е една от най-задлъжнелите страни в света. Страната уверява, че ще покрие задълженията си и че няма да има нужда от реструктуриране на дълга.</p>
    </article>
  </body>
</html>