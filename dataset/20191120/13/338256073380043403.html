<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58476-na-teritoryi-privatnogo-pdpriyemstva-u-vinogradov-viyavili-narkotiki.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T13:42:00+00:00"/>
    <meta property="og:title" content="На території приватного підприємства у Виноградові виявили наркотики"/>
    <meta property="og:description" content="Співробітники Головного управління Національної поліції Закарпаття проводять розслідування за фактом збуту наркотичних речовин у м.Виноградів та незаконному підключенню до лінії електромережі комп’ютерного устаткуванняПрацівники Департаменту внутрішньої безпеки спільно зі співробітниками Головного управління Нацполіції в Закарпатській області під процесуальним керівництвом обласної прокуратури провели санкціонований обшук на території приватного підприємства у м.Виноградів.Під час слідчих дій з підвального складського приміщення поліцейські вилучили суху подрібнену речовину темно-зеленого кольору, ймовірно, марихуану, вагою близько 5 кг. Наркотичний засіб був розфасований у полімерні вакуумні пакети. Окрім цього, правоохоронці виявили близько 20 грамів кристалічної порошкоподібної речовини, схожої на амфетамін та цифрові ваги, які зберігали з метою збуту.Також під час огляду складського підвального приміщення поліція вилучила 211 одиниць комп`ютерного устаткування, яке знаходилось у робочому стані та було, імовірно…"/>
  </head>
  <body>
    <article>
      <h1>На території приватного підприємства у Виноградові виявили наркотики</h1>
      <address>
        <time datetime="2019-11-20T13:42:00+00:00">20 Nov 2019, 13:42</time>
      </address>
      <p><b>Співробітники Головного управління Національної поліції Закарпаття проводять розслідування за фактом збуту наркотичних речовин у м.Виноградів та незаконному підключенню до лінії електромережі комп’ютерного устаткування</b><br/><br/>Працівники Департаменту внутрішньої безпеки спільно зі співробітниками Головного управління Нацполіції в Закарпатській області під процесуальним керівництвом обласної прокуратури провели санкціонований обшук на території приватного підприємства у м.Виноградів.<br/><br/>Під час слідчих дій з підвального складського приміщення поліцейські вилучили суху подрібнену речовину темно-зеленого кольору, ймовірно, марихуану, вагою близько 5 кг. Наркотичний засіб був розфасований у полімерні вакуумні пакети. Окрім цього, правоохоронці виявили близько 20 грамів кристалічної порошкоподібної речовини, схожої на амфетамін та цифрові ваги, які зберігали з метою збуту.<br/><br/>Також під час огляду складського підвального приміщення поліція вилучила 211 одиниць комп`ютерного устаткування, яке знаходилось у робочому стані та було, імовірно, незаконно підключено до електромережі. Ціль застосування обладнання наразі перевіряється правоохоронцями.<br/><br/>За обома фактами у поліції проводять перевірку. Щодо незаконного збуту наркотичних засобів, що передбачено ч.2 ст. 307 Кримінального кодексу України розпочато слідство. За незаконне підключення устаткування до лінії електромережі – вирішується питання щодо правової кваліфікації події.<br/><br/>29-річного виноградівця, якого обґрунтовано підозрюють у злочині, затримано у порядку ст.208 КПК України. Чоловік перебуває під вартою. Щодо інших учасників групи, які причетні до вчиненого, поліція вживає заходи відносно їх розшуку та затримання, інформує Відділ комунікації поліції Закарпатської області</p>
      <figure>
        <img src="https://zak-kor.net/uploads/posts/2019-11/1574250381_kripto__4.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250418_kripto__10.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250387_kriptovalyuta_marihuana_1.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250427_kriptovalyuta_marihuana_3.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250443_kriptovalyuta_marihuana_5.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250456_kriptovalyuta_marihuana_6.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250463_kriptovalyuta_marihuana_18.jpg"/>
      </figure>
      <figure>
        <img src="https://zak-kor.net/uploads/posts/2019-11/1574250448_kriptovalyuta_marihuana_22.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>