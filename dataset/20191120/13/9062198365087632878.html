<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381699/once-dua-ettiler-sonra-camiyi-soydular"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T13:59:00+00:00"/>
    <meta property="og:title" content="Önce dua ettiler sonra camiyi soydular"/>
    <meta property="og:description" content="Bursa'da bir camiye giren 2 hırsız önce dua etti, sonra kapıyı kırıp, yardım kutusundaki paraları çaldı."/>
  </head>
  <body>
    <article>
      <h1>Önce dua ettiler sonra camiyi soydular</h1>
      <h2>Bursa'da bir camiye giren 2 hırsız önce dua etti, sonra kapıyı kırıp, yardım kutusundaki paraları çaldı.</h2>
      <address>
        <time datetime="2019-11-20T13:59:00+00:00">20 Nov 2019, 13:59</time>
      </address>
      <p>Bursa'da şehir merkezindeki bir camiyi gözüne kestiren hırsızlar, önce cep telefonlarını şarja taktı, sonra ellerini açıp dua etti.</p>
      <p>Önce yardım kutusunu kırıp içindeki paraları çalan hırsızlar daha sonra imamın odasına yönelenerek hkilitli kapıyı ayaklarıyla kırıp, buradaki takvim paralarını da çaldı.</p>
      <p>Hırsızların dua etmesi, yardım kutusunun içindeki paraları çalması ve imamın odasının kapısını kırması da güvenlik kamerası tarafından saniye saniye görüntülendi.</p>
      <p>Hırsızların caminin içindeki rahat tavırları dikkat çekti.</p>
      <p> Hırsızlar yardım kutusu ve takvim para olmak üzere toplam 800 lirayı çalarak kayıplara karıştı. Polis ekipleri camide inceleme yapıp, hırsızları yakalamak için çalışma başlattı. Cemaat ise camilerini ikinci defa soyan hırsızlara tepki gösterdi.</p>
      <p>Vatandaşlar, "Hırsızlar camiye rahat tavırlarla giriyor. Önce etrafı kolaçan ettikten sonra caminin yardım kutusunu kırarak içindeki paraları çalıyorlar. Sonra caminin içindeki imamın odasına yönelip kilitli kapıyı kırarak, burada bulunan takvim paralarını alıp kayıplara karışıyorlar" dedi.</p>
      <figure>
        <img src="https://www.milligazete.com.tr/sites/71/uploads/2019/11/20/large/cami-1574247757.jpg?r=5a84127fc2f00b3f70be5f324f3c7d2d"/>
      </figure>
      <figure>
        <img src="https://www.milligazete.com.tr/sites/71/uploads/2019/11/20/large/cami1-1574247774.jpg?r=628ef54c9601497a10fd1302076ba1c0"/>
      </figure>
    </article>
  </body>
</html>