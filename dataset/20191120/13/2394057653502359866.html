<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/strategia-ekonomiczna-railroad-corporation-zadebiutowala-na-pc.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T13:15:00+00:00"/>
    <meta property="og:title" content="Strategia ekonomiczna Railroad Corporation zadebiutowała na PC"/>
    <meta property="og:description" content="Tytuł od maja dostępny był w katalogu Wczesnego Dostępu Steam, a teraz doczekał się finalnej wersji."/>
  </head>
  <body>
    <article>
      <h1>Strategia ekonomiczna Railroad Corporation zadebiutowała na PC</h1>
      <h2>Tytuł od maja dostępny był w katalogu Wczesnego Dostępu Steam, a teraz doczekał się finalnej wersji.</h2>
      <address><time datetime="2019-11-20T13:15:00+00:00">20 Nov 2019, 13:15</time> by <a rel="author">LM</a></address>
      <figure>
        <img src="https://img6.gram.pl/nkbd20191120131359335zdvw.jpg"/>
      </figure>
      <p>Jeśli należycie do grona miłośników strategii ekonomicznych, a zarządzenie własnym imperium kolejowym nie jest Wam obce, to z pewnością zainteresuje Was fakt, iż <b>po kilku miesiącach Wczesnego Dostępu gra Railroad Corporation doczekała się premiery finalnej wersji. Tytuł ukazał się na komputerach osobistych za pośrednictwem Steam wspólnymi siłami studia Corbie Games i firmy Iceberg Interactive.</b> Na razie nie wspomniano, by gra miała ukazać się na konsolach, więc zapewne w najbliższym czasie zagramy w nią wyłącznie na PC. Rzućcie okiem na załączony poniżej premierowy zwiastun.<br/><br/>Railroad Corporation postawi nas na czele firmy zajmującej się transportem kolejowym. <b>Do naszych zadań obok budowy torów będzie należało również wytyczanie szlaków dla handlu i dostaw, zabieganie o liczne przywileje i opracowywanie nowych technologii, a także zatrudnianie pracowników oraz kupowanie lokomotyw</b>. Całość rozegra się w XIX-wiecznej Ameryce Północnej w czasie tzw. złotego wieku pary w czasach rewolucji przemysłowej.</p>
      <p>https://www.youtube.com/watch?v=E25O2CKMxe8&amp;feature=emb_title</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>