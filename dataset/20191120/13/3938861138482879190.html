<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_dlya-selyan-zaprovadili-shtrafi/939055"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T13:23:00+00:00"/>
    <meta property="og:title" content="Для селян запровадили штрафи"/>
    <meta property="og:description" content="Уряд УСРР ухвалив рішення про запровадження натуральних штрафів до сільських господарств 20 листопада 1932-го. Воно спричинило збільшення кількості жертв Голодомору. &quot;До колгоспів, що допустили розкрадання колгоспного хліба і злісно зривають план хлібозаготівель, застосувати натуральні ..."/>
  </head>
  <body>
    <article>
      <h1>Для селян запровадили штрафи</h1>
      <address><time datetime="2019-11-20T13:23:00+00:00">20 Nov 2019, 13:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939055_w_300.jpg?v=0"/>
        <figcaption>"Пильно охороняй соціалістичний урожай" пропагандистський плакат 1936-го Фото: artchive</figcaption>
      </figure>
      <p>Уряд УСРР ухвалив рішення про запровадження натуральних штрафів до сільських господарств <b>20 листопада 1932-го</b>. Воно спричинило збільшення кількості жертв Голодомору.</p>
      <p>"До колгоспів, що допустили розкрадання колгоспного хліба і злісно зривають план хлібозаготівель, застосувати натуральні штрафи порядком додаткового завдання з м'ясозаготівель розміром 15-місячної норми здавання даним колгоспом м'яса як усупільненої худоби, так і худоби колгоспників", - йшлося в рішенні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_pokazali-nevidomi-foto-tvorciv-golodomoru/917313"/>
      </related>
      <p>За 6 діб у пресі УСРР з'явився наказ наркома юстиції і генерального прокурора УСРР <b>Василя Полякова</b>, в якому було зазначено, що репресія - потужний засіб подолання класового спротиву хлібозаготівлям. До "класових ворогів, що зривали боротьбу за хліб" дозволили застосовувати будь-які заходи.</p>
      <blockquote>18 листопада 1932-го ЦК Компартії України видав постанову "<a href="https://gazeta.ua/articles/history/_vidali-postanovu-yaka-obmezhit-zhittya-selyan/938639">Про заходи по посиленню хлібозаготівель</a>". Документ вперше затвердив заходи, пов'язані із занесенням господарств на "чорні дошки".<br/>Назва репресії походила від способу відзначення передових та відстаючих сільських господарств в період Голодомору 1932-33 років. Села чи колгоспи, які виконували "норми" заготівель заносили на "червону дошку", а ті, що не могли - на чорну.<br/>Голодні села, які потрапляли у список опинялися в повній соціальній ізоляції, їх блокували спецзагони.</blockquote>
    </article>
  </body>
</html>