<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640952/%DA%AF%D8%B3%D8%AA%D8%B1%D8%B4-%D9%86%D9%81%D9%88%D8%B0-%D8%AF%D8%A7%D8%B9%D8%B4-%D8%AF%D8%B1-%D8%B4%D9%85%D8%A7%D9%84-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T13:36:00+00:00"/>
    <meta property="og:title" content="گسترش نفوذ داعش در شمال افغانستان"/>
    <meta property="og:description" content="، ده‌ها داعشی با اعضای خانواده هایشان در استان سرپل در شمال افغانستان مستقر شده اند"/>
  </head>
  <body>
    <article>
      <h1>
        <a href="https://www.bultannews.com/fa/news/640952/%DA%AF%D8%B3%D8%AA%D8%B1%D8%B4-%D9%86%D9%81%D9%88%D8%B0-%D8%AF%D8%A7%D8%B9%D8%B4-%D8%AF%D8%B1-%D8%B4%D9%85%D8%A7%D9%84-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86">گسترش نفوذ داعش در شمال افغانستان</a>
      </h1>
      <h2>، ده‌ها داعشی با اعضای خانواده هایشان در استان سرپل در شمال افغانستان مستقر شده اند</h2>
      <address><time datetime="2019-11-20T13:36:00+00:00">20 Nov 2019, 13:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ده‌ها داعشی با اعضای خانواده هایشان در استان سرپل در شمال افغانستان مستقر شده اند.<br/>ذبیح الله امانی سخنگوی استانداری سرپل اعلام کرد: حدود پنجاه خانواده داعشی که عمدتا اتباع خارجی هستند در یک ماه اخیر در شهرستان " کوهستان " استان سرپل مستقر شده اند. بیشتر این داعش‌ها از اتباع ازبکستان و چچن هستند که از استان غور وارد سرپل شده اند.<br/>اعضای شورای استانی سرپل نیز از گسترش نفوذ داعش به این استان ابراز نگرانی کرده اند.<br/>گفته می‌شود خانواده‌های داعشی در مناطق تحت تصرف طالبان در شهرستان کوهستان سرپل مستقر شده اند و مشغول سرباز گیری، ساخت و آموزش مین گذاری هستند، اما طالبان هنوز در این باره واکنش نشان نداده است.<br/>مقامات کشور‌های آسیای مرکزی همواره از نفوذ داعش به استان‌های شمالی افغانستان ابراز نگرانی کرده اند.<br/>این در حالی است که روز گذشته اشرف غنی رئیس جمهور افغانستان در سفرش به استان ننگرهار، پایان کار داعش را در این استان اعلام کرد.</p>
    </article>
  </body>
</html>