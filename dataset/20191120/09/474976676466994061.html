<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121036/nie-zyje-byly-senator-franciszek-bachleda-ksiedzularz.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T09:41:00+00:00"/>
    <meta property="og:title" content="Nie żyje były senator Franciszek Bachleda-Księdzularz"/>
    <meta property="og:description" content="Franciszek Bachleda-Księdzularz zmarł w wieku 72 lat – informuje &quot;Tygodnik Podhalański&quot;."/>
  </head>
  <body>
    <article>
      <h1>Nie żyje były senator Franciszek Bachleda-Księdzularz</h1>
      <address>
        <time datetime="2019-11-20T09:41:00+00:00">20 Nov 2019, 09:41</time>
      </address>
      <h4>Franciszek Bachleda-Księdzularz zmarł w wieku 72 lat – informuje "Tygodnik Podhalański".</h4>
      <p>Franciszek Bachleda Księdzularz ukończył filologię polską na Uniwersytecie Jagiellońskim. Pracował w Muzeum Tatrzańskim i ZSZ im. Matlakowskiego w Zakopanem. W czasie stanu wojennego był kilkanaście dni internowany. W latach 1981-87 był prezesem Związku Podhalan – podaje "TP".</p>
      <p>Po roku 1989 Bachleda-Księdzularz został jednym z najbardziej znanych polityków pochodzących z Podhala. W latach 1994-1995 pełnił funkcję burmistrza Gminy Tatrzańskiej, na którą składały się Zakopane, Poronin i Kościelisko. Przez trzy kadencje (1993-2005) był senatorem.</p>
      <p>Bachleda-Księdzularz pełnił też funkcję dyrektora Centralnego Ośrodka Sportu i radnego sejmiku wojewódzkiego. Był honorowym obywatelem Krościenka oraz laureatem nagrody burmistrza Zakopanego.</p>
      <footer>/ Źródło: Tygodnik Podhalański <br/>/ dcy</footer>
    </article>
  </body>
</html>