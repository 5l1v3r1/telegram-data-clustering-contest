<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/inpost-obsluzy-paczki-z-aliexpress/"/>
    <meta property="og:site_name" content="CHIP"/>
    <meta property="article:published_time" content="2019-11-20T09:20:29+00:00"/>
    <meta property="og:title" content="InPost obsłuży paczki z AliExpress"/>
    <meta property="og:description" content="Informacja podana przez Puls Biznesu to dobra wiadomość dla wielu osób robiących zakupy na Aliexpress. InPost będący właścicielem 5 tys. paczkomatów stał Informacja podana przez Puls Biznesu to dobra wiadomość dla wielu osób robiących zakupy na Aliexpress. InPost będący właścicielem 5 tys. paczkomatów stał się strategicznym partnerem AliExpress. Przy czym Puls Biznesu powołuje się na anonimowe źródło tej wiadomości, a Integer.pl SA , właściciel marki InPost na razie jeszcze oficjalnie tej wiadomości nie potwierdza. Co to oznacza w praktyce? Dla klientów po prostu dużo łatwiejsze zakupy, uniezależniające ich od czekania na listonosza lub fatygowania się na pocztę. Dla Poczty Polskiej umowa InPostu z AliExpress może stanowić finansowe wyzwanie. Bowiem to głównie Poczta Polska zajmowała się obsługą paczek z Chin. W kwietniu zeszłego roku podpisała porozumienie z Pocztą Chińską dotyczące rozwoju współpracy. Reklama W pierwszym półroczu przesyłki e-commerce z Poczty Chińskiej stanowiły ponad 30 proc. wszystkich przychodzących…"/>
  </head>
  <body>
    <article>
      <h1>InPost obsłuży paczki z AliExpress</h1>
      <address><time datetime="2019-11-20T09:20:29+00:00">20 Nov 2019, 09:20</time> by <a rel="author">Monika Mamakis</a></address>
      <p>Informacja podana przez Puls Biznesu to dobra wiadomość dla wielu osób robiących zakupy na Aliexpress. InPost będący właścicielem 5 tys. paczkomatów stał się strategicznym partnerem AliExpress. Przy czym Puls Biznesu powołuje się na anonimowe źródło tej wiadomości, a <a href="https://integer.pl/">Integer.pl SA</a>, właściciel marki InPost na razie jeszcze oficjalnie tej wiadomości nie potwierdza.</p>
      <p><b>Co to oznacza w praktyce? Dla klientów po prostu dużo łatwiejsze zakupy, uniezależniające ich od czekania na listonosza lub fatygowania się na pocztę.</b> Dla Poczty Polskiej umowa InPostu z AliExpress może stanowić finansowe wyzwanie. Bowiem to głównie Poczta Polska zajmowała się obsługą paczek z Chin. W kwietniu zeszłego roku <a href="https://media.poczta-polska.pl/pr/388242/poczta-polska-rozwija-wspolprace-z-poczta-chinska">podpisała porozumienie</a> z Pocztą Chińską dotyczące rozwoju współpracy.</p>
      <p><i>W pierwszym półroczu przesyłki e-commerce z Poczty Chińskiej stanowiły ponad 30 proc. wszystkich przychodzących do nas przesyłek zagranicznych. W ubiegłym roku było to 24 proc.</i> — przyznał w wywiadzie dla „Dziennika Gazeta Prawna” Grzegorz Kurdziel, wiceprezes Poczty Polskiej.</p>
      <p>Zakupy z AliExpress trafią do paczkomatu dopiero wtedy, gdy któraś z obsługujących przesyłki z Chin firm logistycznych wykupi taką usługę. Przesyłki będą rejestrowane, więc możliwe będzie śledzenie ich trasy. Nie wiadomo natomiast jak będzie wyglądać kwestia opłaty za taką przesyłkę. W wielu przypadkach chiński sprzedający oferuje bezpłatną dostawę, są one bowiem dotowane przez rząd chiński i w ramach wzajemnych rozliczeń między urzędami pocztowymi obu krajów Poczta Polska dostarcza je za darmo. Czy tak będzie również w przypadku InPostu?</p>
      <p>1 +1 +3</p>
    </article>
  </body>
</html>