<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/e8RlJQ/mann-paagrepet-paa-malta-etter-drap-paa-journalist"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T09:34:22+00:00"/>
    <meta property="og:title" content="Mann pågrepet på Malta etter drap på journalist"/>
    <meta property="og:description" content="En «fremtredende» forretningsmann fra Malta er pågrepet i forbindelse med drapet på journalisten Daphne Caruana Galizia i 2017."/>
  </head>
  <body>
    <article>
      <h1>Mann pågrepet på Malta etter drap på journalist</h1>
      <h2>En «fremtredende» forretningsmann fra Malta er pågrepet i forbindelse med drapet på journalisten Daphne Caruana Galizia i 2017.</h2>
      <address><time datetime="2019-11-20T09:34:22+00:00">20 Nov 2019, 09:34</time> by <a rel="author">NTB-DPA</a></address>
      <p>Forretningsmannen Yorgen Fenech ble pågrepet på yachten sin da han var i ferd med å forlate havnen i Portomaso tidlig onsdag morgen.</p>
      <p>Politiet på Malta har ikke kommentert hendelsen.</p>
      <p>Den pågrepne mannen er leder for et selskap som vant en konsesjon fra Maltas regjering i 2013 om å bygge et gasskraftverk.</p>
      <p>I 2018 ble Fenech avslørt som eieren av et hemmelig offshoreselskap med navn 17 Black.</p>
      <p>Selskapet hadde forbindelser til Konrad Mizzi, som har holdt en rekke ministerposter i den maltesiske regjeringen, og Keith Schembri, stabssjef for statsminister Joseph Muscat. Både Mizzi og Schembri har nektet for anklager om at de tok imot betaling fra det hemmelige selskapet.</p>
      <p>Daphne Caruana Galizia skrev om 17 Black noen måneder før hun ble drept av en bilbombe nær hjemmet sitt 16. oktober 2017. I flere artikler anklaget hun regjeringsmedlemmer og personer med nære forbindelser til regjeringen for korrupsjon.</p>
      <p>Pågripelsen av Fenech skjer dagen etter at politiet pågrep en mann de mener var mellomleddet mellom de som utførte og de som bestilte drapet på Galizia.</p>
      <p>Avisen The Times of Malta skrev tirsdag at regjeringen vurderer å gi mannen påtaleunnlatelse dersom han kan lede etterforskere til dem som bestilte drapet, ifølge <a href="https://www.reuters.com/article/us-malta-daphne/malta-arrests-suspected-middleman-in-journalists-murder-source-idUSKBN1XT0PF">Reuters</a>.</p>
      <related>
        <h4>Les også</h4>
        <a href="https://www.bt.no/utenriks/i/WLMObd/frykter-at-journalist-ble-drept-for-aa-gjoere-jobben-sin"/>
        <a href="https://www.bt.no/utenriks/i/zRx0r/bilbombe-mot-gravejournalist-retter-soekelys-paa-malta"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/aweljA/politikken-direkte"/>
        <a href="https://www.bt.no/nyheter/lokalt/i/AdBaXA/hun-anmeldte-tidligere-nabo-etter-20-aar-naa-faar-bergenskvinnen-36-mil"/>
        <a href="https://www.bt.no/nyheter/okonomi/karriere/i/y3JeXr/jostein-sirevaag-slipper-studielaan-disse-utdanningene-faar-du-betalt-fo"/>
        <a href="https://www.bt.no/nyheter/lokalt/i/70o959/vil-konkurrere-mot-airbnb-med-nytt-hotellkjoep"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmeninger/kommentar/i/2GgMKR/dei-kranglar-som-om-det-er-2014"/>
      </related>
      <ol>
        <li>
          <a href="https://www.bt.no/tag/Malta">Malta</a>
        </li>
        <li>
          <a href="https://www.bt.no/tag/Drap">Drap</a>
        </li>
      </ol>
    </article>
  </body>
</html>