<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/veretout-potevo-tornare-a-casa-ma-fonseca-mi-ha-fatto-sentire-desiderato/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T09:08:57+00:00"/>
    <meta property="og:title" content="Veretout: “Potevo tornare a casa ma Fonseca mi ha fatto sentire desiderato”"/>
    <meta property="og:description" content="L'ex centrocampista della Fiorentina ha parlato della sua scelta di rimanere in Italia:"/>
  </head>
  <body>
    <article>
      <h1>Veretout: “Potevo tornare a casa ma Fonseca mi ha fatto sentire desiderato”</h1>
      <h2>L’ex centrocampista della Fiorentina ha parlato della sua scelta di rimanere in Italia: “Grazie alla Serie A sono cresciuto, ho la vittoria dentro”</h2>
      <address><time datetime="2019-11-20T09:08:57+00:00">20 Nov 2019, 09:08</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Proprio mentre usciva l’intervista a ‘France Football’, sua moglie postava un video dove, in casa Veretout, la tv trasmetteva una partita. Come si legge su ‘La Gazzetta dello Sport’, la vita di Jordan <b>Veretout</b> è dedicata alla famiglia e al calcio: “<i><b>Quest’estate potevo tornare in Francia in un club importante</b>, ma ho preferito restare qui perché grazie alla Serie A sono cresciuto ed è grazie a <b>Fonseca</b> se mi sono sentito un giocatore molto desiderato</i>“. Per <b>il portoghese</b> è un titolare imprescindibile, sia per scelta sia per necessità. Il tutto nel primo anno senza <b>De Rossi</b>: “<i>Sulla carta sostituisco una leggenda come Daniele, ma non posso paragonarmi a lui”</i>. Una cosa però il francese e l’italiano ce l’hanno: tanto tranquilli nella vita quotidiana, tanto diversi quando entrano in campo: “<i>Mi viene spesso detto che sono uno <b>riservato</b>, anche se mi piace scherzare. Non so se sia una cosa che gioca a mio favore oppure no. Il mio atteggiamento sul campo è completamente differente.<b> Sono uno che ha la vittoria dentro.</b> Ho già preso un <b>rosso</b> per eccesso di foga. Sono <b>aggressivo</b>, <b>urlo contro i miei compagni se è necessario</b>. Non ho intenzione di cambiare”. </i>Adesso, cercando di diventare sempre più leader nella <b>Roma</b>, Veretout punta alla nazionale francese: “<i>Fare buone prestazioni non è sufficiente, <b>serve un livello più alto</b>. Ora sono in un grande club, quella era la mia priorità</i>“.</p>
    </article>
  </body>
</html>