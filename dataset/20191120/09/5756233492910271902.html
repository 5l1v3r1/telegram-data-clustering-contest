<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622441/%D8%A7%D9%85%D8%B4%D8%A8-%DB%B2%DB%B0-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%AF%DB%8C%DA%AF%D8%B1-%DA%A9%D9%85%DA%A9-%D8%AD%D9%85%D8%A7%DB%8C%D8%AA%DB%8C-%D9%85%DB%8C%E2%80%8C%DA%AF%DB%8C%D8%B1%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T09:04:00+00:00"/>
    <meta property="og:title" content="امشب ۲۰ میلیون نفر دیگر کمک حمایتی می‌گیرند"/>
    <meta property="og:description" content="دولت در قالب طرح حمایت معیشتی خانوار، امشب (۲۹ آبان) طی دومین مرحله برای تعدادی دیگر از سرپرستان خانوار که ۲۰ میلیون نفر را شامل می‌شوند، کمک نقدی واریز خواهد کرد."/>
  </head>
  <body>
    <article>
      <h1>امشب ۲۰ میلیون نفر دیگر کمک حمایتی می‌گیرند</h1>
      <address>
        <time datetime="2019-11-20T09:04:00+00:00">20 Nov 2019, 09:04</time>
      </address>
      <p>
        <i>دولت در قالب طرح حمایت معیشتی خانوار، امشب (۲۹ آبان) طی دومین مرحله برای تعدادی دیگر از سرپرستان خانوار که ۲۰ میلیون نفر را شامل می‌شوند، کمک نقدی واریز خواهد کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>با شروع سهمیه‌بندی و اصلاح قیمت بنزین، دولت طرح حمایت از معیشت خانوار را در دستور کار قرار داد و اعلام کرد که منابع ناشی از این طرح حدود ۳۰ هزار میلیارد تومان برآورد شده که به مردم بر می‌گردد.</p>
      <p>بر این اساس، قرار شد برای خانوارهای تک‌نفره ۵۵ هزار تومان، دو نفره ۱۰۳ هزار تومان، سه نفره ۱۳۸ هزار تومان، چهارنفره ۱۷۲ هزار تومان و پنج نفره و بیشتر ۲۰۵ هزار تومان واریز شود.</p>
      <p>پرداختی این طرح، در سه مرحله است که مرحله اول آن (۲۷ آبان) انجام شد و به حساب تعدادی از سرپرستان خانوار که مشمول این طرح بودند مبالغ تعیین شده واریز شد که جمعیت ۲۰ میلیون نفری را دربر گرفت.</p>
      <p>مرحله دوم واریز، امشب چهارشنبه (۲۹ آبان) است که ۲۰ میلیون نفر دیگر را شامل می‌شود و مرحله سوم نیز ساعت ۲۴ شنبه (دوم آذرماه) است؛ چراکه قرار است طبق این طرح حدود ۶۰ میلیون نفر این منابع را دریافت کنند.</p>
      <p>با توجه به اینکه در حال حاضر ۷۸ میلیون نفر ماهانه یارانه نقدی دریافت می‌کنند، ۶۰ میلیون نفر جمعیت مشخص شده ۱۸ میلیون کمتر از این تعداد است که جمعیت ۷۸ میلیون نفری است که در حال حاضر یارانه نقدی دریافت می‌کنند که احتمالا این ۱۸ میلیون نفری که مبلغ کمک حمایتی را دریافت نخواهند کرد همان سه دهک بالای درآمدی هستند که قرار است از دریافت یارانه نقدی نیز حذف شوند، چراکه گزارش‌های رسمی نشان می‌دهد دهک‌های بالای درآمدی بیش از ۲۰ برابر سایر دهک‌ها از یارانه بنزین استفاده می‌کنند و اکنون در طرح اصلاح قیمت سوخت و یارانه‌های پنهان به طور طبیعی در اولویت حذف قرار دارند.</p>
      <p>مددجویان کمیته امداد، بهزیستی، زنان سرپرست خانوار، بازنشستگان، مستمری بگیران، معلمان، روستاییان و عشایر، کارگران، کارمندان و اقشار کم درآمد جامعه هدف کمک حمایتی دولت را تشکیل می دهند.</p>
    </article>
  </body>
</html>