<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/spasitelka-greta-thunberg-cestuje-casem-zahadne-se-objevila-na-snimku-z-roku-1898"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T09:37:00+00:00"/>
    <meta property="og:title" content="Spasitelka Greta Thunberg cestuje časem: Záhadně se objevila na snímku z roku 1898"/>
    <meta property="og:description" content="Na sociálních sítích koluje snímek dívky z roku 1898, která je až nápadně podobná ekologické aktivistce Gretě Thunberg (16). Okamžitě se objevili konspirační teoretici, kteří tvrdí, že Greta cestuje časem, aby nás všechny varovala a potažmo zachránila. Během krátké chvíle se stal snímek jedním z nejvíce sdílených a komentovaných příspěvků na sociálních sítích."/>
  </head>
  <body>
    <article>
      <h6 class="kicker">cestování časem?</h6>
      <h1>Spasitelka Greta Thunberg cestuje časem: Záhadně se objevila na snímku z roku 1898</h1>
      <address><time datetime="2019-11-20T09:37:00+00:00">20 Nov 2019, 09:37</time> by <a rel="author">Markéta Kuča</a></address>
      <slideshow>
        <figure>
          <img src="https://www.extra.cz/images/thumbs/46/5b/465b984-247223-untitled-collage-8-0d0100000-0d0249110-0d9620000-0d9786477-sector_2560x0-shrink.jpg"/>
          <figcaption>Greta Thunberg<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/0b/d9/0bd9941-247222-1-2560x0-shrink.png"/>
          <figcaption>Snímek z roku 1898.<cite>University of Wahington</cite></figcaption>
        </figure>
        <figure>
          <img src="https://www.extra.cz/images/thumbs/d4/ca/d4cacfd-241407-snimek-obrazovky-2019-09-24-v-14-2560x0-shrink.png"/>
          <figcaption>Greta Thunberg s tátou a mámou, kteří jsou slavní a bohatí.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/9d/0f/9d0fbb2-245777-profimedia-0480832539-2560x0-shrink.jpg"/>
          <figcaption>Greta míří z Ameriky zpátky do Evropy.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/spasitelka-greta-thunberg-cestuje-casem-zahadne-se-objevila-na-snimku-z-roku-1898/galerie/4">+ Dalších 16 fotografií</a>
        </figcaption>
      </slideshow>
      <p>
        <b>Na sociálních sítích koluje snímek dívky z roku 1898, která je až nápadně podobná ekologické aktivistce Gretě Thunberg (16). Okamžitě se objevili konspirační teoretici, kteří tvrdí, že Greta cestuje časem, aby nás všechny varovala a potažmo zachránila. Během krátké chvíle se stal snímek jedním z nejvíce sdílených a komentovaných příspěvků na sociálních sítích.</b>
      </p>
      <p>Obrázek dívky z roku 1898, která vypadá téměř úplně stejně jako <a href="https://www.extra.cz/tema/greta-thunberg">Greta Thunberg</a>, opět rozvířil vody na sociálních sítích. Kolem ekologické aktivistky Grety je neustále rušno. Teprve šestnáctiletá dívka bojující za ochranu klimatu rozděluje lidi po celém světě.</p>
      <p>Na snímek začali okamžitě reagovat konspirační teoretici, kteří se předhánějí ve svých teoriích o tom, kdo na snímku je a o co se vlastně jedná. Obrázek dívky, která je velmi podobná Gretě, byl pořízen někdy zhruba před 121 lety.</p>
      <related>
        <a href="https://www.extra.cz/greta-se-vraci-do-evropy-na-jachte-divadlo-ci-kakani-do-kybliku-smeji-se-ji-lide-na-internetu"/>
      </related>
      <p>Lidé na sociálních sítích si začínají dělat srandu, že Greta je cestovatelkou v čase a přijela nás všechny varovat a zachránit. Snímek byl objeven v obrazových archivech University of Washington.</p>
      <p>Na fotce jsou tři děti, které nabírají vodu ze studně někde na území Kanady v roce 1898. V popředí obrazu stojí mladá dívka, která vypadá děsivě podobně jako šestnáctiletá švédská aktivistka. <b>„Greta je cestovatelka v čase a je tady proto, aby nás všechny zachránila,“</b> dělají si srandu lidé na sociálních sítích.</p>
    </article>
  </body>
</html>