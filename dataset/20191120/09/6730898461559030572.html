<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/da_li_ste_probali_google_stadia_servis_na_pc-u-82134"/>
    <meta property="og:site_name" content="Benchmark"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="Da li ste probali Google Stadia servis na PC-u?"/>
    <meta property="og:description" content="Igranje u cloud-u bez potrebe posedovanja gejming grafičke karte i jakog procesora, praktično samo je dovoljno imati tastaturu i miša..."/>
  </head>
  <body>
    <article>
      <h1>Da li ste probali Google Stadia servis na PC-u?</h1>
      <address>
        <time datetime="2019-11-20T09:02:00+00:00">20 Nov 2019, 09:02</time>
      </address>
      <figure>
        <img src="https://www.benchmark.rs/assets/img/news/main/a89bea20da0f8011eb389eabddcfd967.jpg"/>
      </figure>
      <p>Glavna prednost <a href="https://www.benchmark.rs/tag/google_stadia-24896"><b>Google Stadia</b></a> servisa je da možete igrati omiljene igre, praktično bilo gde i bilo kada, na bilo kom uređaju, a jedini uslov je da imate brzu internet konekciju. Ne trebate da "downloadujete" ili instalirate ništa. Možete da se igrate na PC računaru bez ikakvog gejming hardvera i "jakih" komponenti.</p>
      <p>Jedan od uslova je i korišćenje <a href="https://www.benchmark.rs/tag/google_chrome-5696"><b>Google Chrome</b></a> pretraživača. Da bi pokrenuli igru potrebno je da otvorite nalog i prijavite se na <a href="https://stadia.google.com/">stadia.google.com</a> i startujete željenu igru. Stadia uvek otvara Chrome u "full screen" režimu i da bi izašli iz igre potrebno je držati 3 sekunde ESC, nakon čega će se pojaviti Stadia "pop-up" meni.</p>
      <p>Nakon pokretanja igre, možete igrati na tastaturi i mišu, ali su podržani i najpopularniji "gamepad" kontroleri, poput: namenskog Stadia USB, XBOX One, Dualshock 4, XBOX 360 i Switch Pro modela.</p>
      <p>Na velikim LCD televizorima sa Chromecast Ultra funkcijom, Stadia podržava 4K, HDR sa 5.1 zvukom. Ukoliko se igrate na PC-u rezolucija je ograničena na 1080p, ali i izostanak neki mogućnosti koje imate na Chromecast i Android uređajima: notifikacije, email, Google assistant-a itd.</p>
      <p>Kakav je osećaj igranja? Ukoliko imate brzu internet konekciju teško da ćete primetiti bilo kakvo kašnjenje ili zastajkivanje. Performanse su naročito dobre u "singleplayer" igrama. Ukoliko igrate "multiplayer" naslove, iskustvo je lošije jer ćete biti hendikepirani sporijim odzivom u igri.</p>
      <h3>Pogledajte još: <a href="https://www.benchmark.rs/vesti/google_stadia_-_najavljen_datum_pokretanja_i_lista_igara-82062">Google Stadia - Najavljen datum pokretanja i lista igara</a></h3>
      <p>Kada igrate preko Stadia servisa, nećete moći da podešavate grafičke detalje, jer su po subjektivnom osećaju zaključani na "medium" nivou detalja. Nećete moći ni da menjate rezoluciju, a što je nezgodno ako imate gejming monitor nastandardne rezolucije, poput 21:9 ultra širokih ekrana. Frejmrejt je ograničen na 60 fps-a, tako da nećete osetiti blagodeti modernijih 144 Hz monitora.</p>
      <p>Jednom rečju, Google Stadia je loša alternativa PC gejmingu, zbog čega nije zabeležila iole vredan uspeh, niti popularnost nakon pokretanja ovog servisa, a čija je osnovna ideja itekako interesantna...</p>
      <p>
        <i>izvor: <a href="https://www.theverge.com/">The Verge</a></i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/I_6UGE1rQl4" width="600" height="450" data-service="Youtube" scrolling="no"/>
      </figure>
    </article>
  </body>
</html>