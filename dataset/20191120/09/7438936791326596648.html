<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Uprava-volebniho-systemu-Vzpomente-na-zavedeni-prime-volby-prezidenta-varuje-Neff-603763"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Úprava volebního systému? Vzpomeňte na zavedení přímé volby prezidenta, varuje Neff"/>
    <meta property="og:description" content="Šéfredaktor serveru NeviditelnýPes.cz Ondřej Neff se vyjádřil k uplynulému víkendu, kdy se v sobotu demonstrovalo na Letenské pláni a neděle patřila oslavám 30. výročí sametové revoluce."/>
  </head>
  <body>
    <article>
      <h1>Úprava volebního systému? Vzpomeňte na zavedení přímé volby prezidenta, varuje Neff</h1>
      <address>
        <time datetime="2019-11-20T09:01:00+00:00">20 Nov 2019, 09:01</time>
      </address>
      <p>
        <b>Šéfredaktor serveru NeviditelnýPes.cz Ondřej Neff se vyjádřil k uplynulému víkendu, kdy se v sobotu demonstrovalo na Letenské pláni a neděle patřila oslavám 30. výročí sametové revoluce.</b>
      </p>
      <p>„Oslavy, jak ty, které se odehrály v ulicích, tak ty v médiích, se konaly v duchu jednoho politického proudu. Vyjádřeno stručně, Václav Klaus mladší byl vypískán a milosti se nedočkal ani Jan Hamáček. Ono to tak bude i příště a přespříště… Protože, co je to platné, sedmnáctý listopad je spojen s Václavem Havlem a lidmi kolem něho. Zbytečné jsou spekulace o tom, že by režim padl i bez Havla a jeho disidentů. Fakt je, že režim padl s Havlem a jeho disidenty a že ti určili nástup nové doby. Že ho neudrželi, je jiná věc, ale ten nástup jim upřít nelze,“ poznamenal Neff.</p>
      <p>Bez nich by podle jeho slov převzali moc bezskrupulózní šíbři. „Premiérem by možná byl František Čuba,“ dodal.</p>
      <p>Následně však dodal, že Milion chvilek sice dostal možná dvě stě tisíc lidí na Letnou, ale na změnu kurzu to nestačí.</p>
      <p>„Znepokojen by ale mohl být i politicky bdělý občan, když vidí pokusy o změnu Ústavy. Najednou je na stole koncept posílení voličského hlasu. To zní líbivě, změní se kvorum, koalice ho budou mít jiné… Možné to je a jinde to mají i jinak než my. Ale musí se s tím velice opatrně a populistické přijetí přímé volby prezidenta bez jasného stanovení cíle a pravidel budiž varováním,“ <a href="https://neviditelnypes.lidovky.cz/cirkus/politicky-vikend.A191117_230108_p_cirkus_nef">míní Neff.</a></p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Babis-Minar-je-26lety-nedostudovany-student-Dava-ukol-opozici-Tak-to-jsou-na-tom-fakt-blbe-603760"/>
        <a href="https://www.parlamentnilisty.cz/arena/monitor/No-ne-Minar-z-Milionu-chvilek-ma-pisen-VIDEO-To-budete-koukat-603758"/>
        <a href="https://www.parlamentnilisty.cz/arena/monitor/Soud-zacne-jednat-o-Dalikove-moznem-propusteni-z-vezeni-603759"/>
        <a href="https://www.parlamentnilisty.cz/politika/politici-volicum/Hasek-CSSD-Aby-cela-republika-videla-ceho-jsou-schopni-603756"/>
      </related>
      <p> </p>
    </article>
  </body>
</html>