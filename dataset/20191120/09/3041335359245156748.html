<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/politics/government/anakoinose-ta-metra-gia-to-metanasteytiko-i-kyvernisi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T09:56:06+00:00"/>
    <meta property="og:title" content="Ανακοίνωσε τα μέτρα για το μεταναστευτικό η κυβέρνηση"/>
    <meta property="og:description" content="Στόχος των μέτρων είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι μόνο για την Ελλάδα, αλλά για την Ευρώπη."/>
  </head>
  <body>
    <article>
      <h6 class="kicker">Για την αποσυμφόρηση των νησιών</h6>
      <h1>Ανακοίνωσε τα μέτρα για το μεταναστευτικό η κυβέρνηση</h1>
      <h2>Στόχος των μέτρων είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι μόνο για την Ελλάδα, αλλά για την Ευρώπη.</h2>
      <address><time datetime="2019-11-20T09:56:06+00:00">20 Nov 2019, 09:56</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τον πλήρη σχεδιασμό της κυβέρνησης για την αντιμετώπιση του μεταναστευτικού/προσφυγικού προβλήματος ανακοίνωσαν ο κυβερνητικός εκπρόσωπος Στέλιος Πέτσας και ο υφυπουργός Εθνικής Άμυνας και ειδικός συντονιστής για το μεταναστευτικό Αλκιβιάδης Στεφανής.</p>
      <p>Στόχος των μέτρων είναι τόσο η ανάσχεση των προσφυγικών/μεταναστευτικών ροών, όσο και η αποσυμφόρηση των νησιών που σηκώνουν το βάρος του προβλήματος, όχι μόνο για την Ελλάδα, αλλά για την Ευρώπη.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Κομβικά σημεία του κυβερνητικού σχεδίου, που θα πραγματοποιηθεί σε δύο φάσεις, είναι τα κλειστά προαναχωρησιακά κέντρα, που δημιουργούνται στα νησιά πρώτης γραμμής και στην ενδοχώρα, αλλά και η αυστηροποίηση στη φύλαξη των θαλάσσιων και χερσαίων συνόρων, σε συνδυασμό με το υπό εξέλιξη σχέδιο μετεγκατάστασης αιτούντων άσυλο από το Ανατολικό Αιγαίο στην ενδοχώρα.</p>
      <p>Σύμφωνα με τα όσα είπε τη Δευτέρα ο πρωθυπουργός στη σύσκεψη που είχε με τους 13 περιφερειάρχες, παρουσία των αρμόδιων κυβερνητικών παραγόντων, το νέο πλαίσιο μεταναστευτικής πολιτικής θα περιλαμβάνει τη δημιουργία τεσσάρων ή πέντε κλειστών προαναχωρησιακών κέντρων, εκ των οποίων τα τρία θα είναι στη Λέσβο, στη Χίο και στη Σάμο, στα νησιά που έχουν σηκώσει το μεγαλύτερο βάρος τα τελευταία χρόνια.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>