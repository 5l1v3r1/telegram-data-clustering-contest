<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/minecraft-earth-disponibile-in-early-access/"/>
    <meta property="og:site_name" content="Webnews"/>
    <meta property="article:published_time" content="2019-11-20T09:39:00+00:00"/>
    <meta property="og:title" content="Minecraft Earth disponibile in Early Access"/>
    <meta property="og:description" content="Minecraft Earth è ora disponibile tramite Early Access in Italia e consente ai giocatori di accedere a una serie di nuove funzioni."/>
  </head>
  <body>
    <article>
      <h1>Minecraft Earth disponibile in Early Access</h1>
      <h2>Minecraft Earth è ora disponibile tramite Early Access in Italia e consente ai giocatori di accedere a una serie di nuove funzioni.</h2>
      <address><time datetime="2019-11-20T09:39:00+00:00">20 Nov 2019, 09:39</time> by <a rel="author" href="https://www.webnews.it/author/matteo-tontini/" target="_blank">Matteo Tontini</a></address>
      <p><b>Minecraft Earth</b>, gioco mobile free-to-play che combina una nuova versione del titolo sandbox con la realtà aumentata, è ora disponibile in Italia tramite <b>Early Access</b> su iOS e Android.</p>
      <p>Alcune novità accompagnano l’uscita della versione in <b>Accesso Anticipato</b>: è stata per esempio introdotta la possibilità di fondere i metalli per creare i lingotti utili alla creazione di oggetti, alla stregua di quanto visto nel titolo originale; e ancora, sono stati aggiunti nuovi mob, vale a dire Muddy Pig, Moodbloom, Jumbo Rabbit e Cluckshroom. Per quanto riguarda le nuove funzioni, il team ha inserito le <b>Avventure</b>: si tratta di piccoli mondi, generati automaticamente e dalla durata temporale limitata, che consentono di giocare in multiplayer in realtà aumentata. Le Avventure sono rese disponibili da due specifiche tecnologie di Microsoft: i server dedicati Azure PlayFab rendono possibile la modalità multiplayer di Minecraft Earth; l’utilizzo di Azure Spatial Anchors (ASA) offre la possibilità di condividere le esperienze e la persistenza dei contenuti in Realtà Aumentata.</p>
      <p>Insomma, grazie a all’Early Access sarà possibile testare personalmente alcune funzionalità che non erano ancora disponibili durante la closed beta (val la pena sottolineare che è possibile scaricare il gioco gratuitamente). Gli sviluppatori prevedono di distribuire la versione finale entro la fine dell’anno, ma nel frattempo questa fase è indispensabile per il team in quanto dà ai giocatori la possibilità di fornire feedback sul titolo, contribuendo alla creazione dell’esperienza definitiva.</p>
      <p>A proposito di mobile gaming, Nintendo ha annunciato che nel mese di dicembre lancerà la <a href="https://www.webnews.it/2019/11/04/mario-kart-tour-beta-multiplayer-a-dicembre/">modalità multiplayer di Mario Kart Tour</a>, versione per smartphone e tablet del celebre racing dedicato all’idraulico in salopette. Tuttavia potrà essere testata solo dagli utenti che spendono 4,99 dollari al mese per il Gold Pass.</p>
      <p>Se vuoi aggiornamenti su <i>Minecraft Earth disponibile in Early Access</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>