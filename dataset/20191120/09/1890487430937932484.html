<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520610-o-kolik-se-platy-ucitelu-realne-zlepsi-zadne-velke-tisice-to-nebudou/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T09:55:46+00:00"/>
    <meta property="og:title" content="O kolik se platy učitelů reálně zlepší? Žádné velké tisíce to nebudou."/>
    <meta property="og:description" content="Platy nepedagogických pracovníků ve školství přitom porostou až o 20 procent, čistá mzda až o 18 procent. Nejvíce si přilepší ti zaměstnanci, kteří berou nejnižší plat. "/>
  </head>
  <body>
    <article>
      <h1>O kolik se platy učitelů reálně zlepší? Žádné velké tisíce to nebudou.</h1>
      <address><time datetime="2019-11-20T09:55:46+00:00">20 Nov 2019, 09:55</time> by <a rel="author">TNBiz</a></address>
      <p>
        <b>Učitelé si od příštího roku polepší, vláda schválila růst <a href="https://www.kurzy.cz/mzda/platy/">platů</a> o osm procent. Pedagogická komora teď ukázala, o kolik reálně stoupnou <a href="https://www.kurzy.cz/makroekonomika/mzdy/">průměrné mzdy</a> ve školství. Školské odbory požadují navýšení o deset procent, před dvěma týdny se proto tisíce škol zapojily do stávky.</b>
      </p>
      <p>Odbory od začátku jednání požadovaly alespoň desetiprocentní růst platových tarifů ve školství. Vláda ale na začátku listopadu schválila zvýšení o osm procent, o dvě procenta by se měla zvednout variabilní složka učitelského <a href="https://www.kurzy.cz/mzda/platy/">platu</a>.</p>
      <p>Podle Pedagogické komory se ale reálně <a href="https://www.kurzy.cz/mzdy/">mzdy</a> pedagogů zvednou ještě o méně než osm procent. V závislosti na tom, do jaké platové třídy patří, se učitelům <a href="https://www.kurzy.cz/kalkulacka/vypocet-ciste-mzdy/">čistá mzda</a> zvýší o 6,5 až 7,5 procenta, což odpovídá 760 až 1670 korunám.</p>
      <p>Třeba učitelky v mateřské škole mají v příštím roce brát průměrně 29,5 až 35 tisíc <a href="https://www.kurzy.cz/koruna/">korun</a> měsíčně hrubého. Měsíční hrubá <a href="https://www.kurzy.cz/mzdy/">mzda</a> učitelů na základní nebo střední škole by měla vzrůst v průměru zhruba na 31 až 40 tisíc <a href="https://www.kurzy.cz/koruna/">korun</a>. Vždy jde o rozmezí s ohledem na praxi.</p>
      <p><a href="https://www.kurzy.cz/mzda/platy/">Platy</a> nepedagogických pracovníků ve školství přitom porostou až o 20 procent, <a href="https://www.kurzy.cz/kalkulacka/vypocet-ciste-mzdy/">čistá mzda</a> až o 18 procent. Nejvíce si přilepší ti zaměstnanci, kteří berou nejnižší <a href="https://www.kurzy.cz/mzda/platy/">plat</a>.<b> </b></p>
      <p>
        <b>Podívejte se na rozhovor s ministrem a zástupkyní odborů:</b>
      </p>
      <p>Stávku, která proběhla 6. listopadu po celé republice, podle odborů podpořilo zhruba šest tisíc školských zařízení. Zcela uzavřených zůstalo 1221 škol, v dalších byla omezená výuka a jiné vyjádřily podporu. Podle ministra školství Roberta Plagy byla stávka selháním odborů.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-37028/"/>
        <a href="https://www.kurzy.cz/zpravy/514953-platy-ucitelu-maji-mit-pedagogove-plat-ve-vysi-130--prumerne-mzdy--pro-a-proti-video/"/>
        <a href="https://www.kurzy.cz/zpravy/484664-nizke-platy-a-velka-zodpovednost-tridni-ucitele-nechce-nikdo-delat/"/>
        <a href="https://www.kurzy.cz/tema/1485099.html"/>
        <a href="https://www.kurzy.cz/zpravy/nazory/A-V-T-36776/"/>
        <a href="https://www.kurzy.cz/zpravy/511284-platy-ceskych-ucitelu-cesti-ucitele-jsou-na-platech-stale-biti-ve-srovnani-platu-vysokoskolaku/"/>
        <a href="https://www.kurzy.cz/zpravy/494485-platy-ucitelu-schillerova-slibuje-ucitelum-45-tisic-prizpusobi-tomu-i-rozpocet/"/>
        <a href="https://www.kurzy.cz/zpravy/nazory/A-V-T-6298/"/>
        <a href="https://www.kurzy.cz/zpravy/100220-platy-se-od-dob-komunismu-zvedly-realne-o-33/"/>
        <a href="https://www.kurzy.cz/tema/detail/nechci-zadny-plat-staci-mi-dolar-rocne-prekvapil-donald-3605874.html"/>
        <a href="https://www.kurzy.cz/zpravy/418558-vs-nebo-ss-o-kolik-tisic-kc-si-polepsite-na-platu-kdyz-se-budete-dobre-ucit/"/>
        <a href="https://www.kurzy.cz/tema/4530239.html"/>
      </related>
    </article>
  </body>
</html>