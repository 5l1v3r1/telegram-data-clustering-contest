<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/disney-plus-blikt-terug-en-vooruit-na-ellendige-launch-video-33183"/>
    <meta property="og:site_name" content="Apparata"/>
    <meta property="article:published_time" content="2019-11-20T09:35:00+00:00"/>
    <meta property="og:title" content="Disney Plus blikt terug en vooruit na ellendige launch [video]"/>
    <meta property="og:description" content="Deze verklaringen geeft men en deze nieuwe updates kun je verwachten."/>
  </head>
  <body>
    <article>
      <h1>Disney Plus blikt terug en vooruit na ellendige launch [video]</h1>
      <h2>Deze verklaringen geeft men en deze nieuwe updates kun je verwachten.</h2>
      <address><time datetime="2019-11-20T09:35:00+00:00">20 Nov 2019, 09:35</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Zoals we gisteren al meldden heeft Dinsey Plus na de berichten over gehackte accounts gereageerd met een verklaring. Zij blijven <a href="https://www.apparata.nl/nieuws/disney-accounts-massaal-gestolen-horrorlancering-wordt-erger-33158">bij hun standpunt</a> dat de het probleem van de gehackte accounts niet bij Dinsey Plus ligt. Directeur Kevin Mayer erkent wel dat de problemen met <a href="https://www.apparata.nl/nieuws/lancering-disney-loopt-helemaal-in-de-soep-33109">glitches en en crashes</a> aan Dinsey Plus te wijten waren. Hij is daar echter laconiek over. De problemen werden volgens hem veroorzaakt door de massale interesse. De capaciteit was er simpelweg niet op berekend om direct 10 miljoen klanten te bedienen. Dit probleem lijkt opgelost.</p>
      <p>Ook herhaalt Disney nogmaals de verklaring dat het zich distantieert van de hacks die gemeld worden omdat zij niet de bron zijn.</p>
      <p>In een interview tijdens een evenement vertelde Mayer ook dat Disney Plus zich meer gaat richten op content die aantrekkelijker is voor volwassenen. Aangezien het keuringssysteem in Amerika erg streng is en Disney Plus de rating ‘geschikt voor alle leeftijden’ wil houden zal het hier naar alle waarschijnlijkheid om familiefilms gaan die volwassenen ook beter aanspreken. Het hele interview kun je hierna bekijken. (Tekst gaat verder na de video).</p>
      <p>Over het, volgens sommigen, onvoldoende uitgewerkte design van de gebruikersportal doet Disney Plus geen mededelingen. Wel waarderen gebruikers de mogelijkheid dat je het automatisch afspelen van trailers met een simpele verandering in de instellingen kunt stoppen. Ook maakte Disney Plus bekend dat zij ‘binnenkort’ een andere, veel gevraagde, <a href="https://bgr.com/2019/11/19/disney-plus-continue-watching-vs-netflix-disney-working-on-feature/">feature toe gaan voegen</a>. Dit betreft de optie ‘verder kijken op elk medium’. Hiermee kun je, als je bijvoorbeeld voor TV een deel van een film gezien hebt en weg moet, in de bus inloggen op de Disney Plus App op jouw mobiel, de film zoeken en daar verder kijken waar je gebleven bent zonder het juiste fragment te zoeken.</p>
      <p>We zouden het bijna vergeten, maar er wordt ook nog content uitgezonden op Disney Plus. Ook op dat gebied was er nieuws. Marvel kondigde haar volgende superhelden-film ‘Hawkeye’ aan. Men zal echter naar verwachting tot 2021 moeten wachten voordat deze te zien is. Voordeel is wel dat de kinderziektes die we nu melden er dan wel uit zullen zijn.</p>
      <figure>
        <iframe data-src="https://twitter.com/MCU_Direct/status/1196250409477853184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>