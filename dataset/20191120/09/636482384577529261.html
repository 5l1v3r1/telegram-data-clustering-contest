<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cand-vine-iarna-in-romania-avertisment-anm-20096359"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T09:37:07+00:00"/>
    <meta property="og:title" content="Când vine iarna în Romania. Avertisment ANM"/>
    <meta property="og:description" content="Toamna se apropie de final și cu toții ne întrebăm când vine iarna în România, din punct de vedere al vremii. Potrivit meteorologilor, temperaturile vor"/>
  </head>
  <body>
    <article>
      <h1>Când vine iarna în Romania. Avertisment ANM</h1>
      <address><time datetime="2019-11-20T09:37:07+00:00">20 Nov 2019, 09:37</time> by <a rel="author">Alina S.</a></address>
      <p>
        <b>Toamna se apropie de final și cu toții ne întrebăm când vine iarna în România, din punct de vedere al vremii. Potrivit meteorologilor, temperaturile vor scădea semnificativ în următorul interval, dar vremea va alterna de la o săptămâna la alta.</b>
      </p>
      <p>Iarna pare să își intre în drepturi în următoarele zile, potrivit ANM, însă acest lucru nu va dura foarte mult. Iată ce spun meteorologii despre când vine iarna în România:</p>
      <h3>Când vine iarna în România. Avertisment ANM</h3>
      <p>Meteorologii ANM au răspuns deja la întrebarea când vine iarna în România. Potrivit acestora,  primele ninsori în următoarele 3-4 zile. Acestea și-ar putea face apariția atât la munte, cât şi în zone mai joase, în special din Moldova, însă până la jumătatea lunii decembrie s-ar putea ca temperaturile să se menţină uşor peste normele perioadei.</p>
      <p>”Aşteptăm acum ca, în următoarele 3-4 zile, vremea să-şi schimbe aspectul, să apară precipitaţii sub formă de ninsoare nu numai la munte, poate şi în zonele mai joase, mai ales din Moldova, în contextul în care foarte repede, până spre joi, vineri, regiunea va trece de la un regim cu temperaturi peste normă la unul cu temperaturi uşor sub normalul perioadei<i><b>.</b></i></p>
      <p>Şi în Bucureşti aşteptăm această răcire, în medie cam de 10 grade. Dacă astăzi, ca şi ieri, probabil că maxima la Bucureşti va fi în jur de 17 grade, joi, vineri mai ales e posibil să nu avem mai mult de 7-8 grade, o temperatură care chiar dacă reprezintă, de fapt, norma climatologică va părea mult mai scăzută decât normal, iar senzaţia de rece se va simţi mai categoric. De asemenea, nu este exclus ca şi vântul să aibă unele intensificări în anumite intervale”, a declarat Florinela Georgescu, director Meteorologie Operaţională în cadrul ANM.</p>
      <h3>Când vine iarna în România. Prognoza meteo pentru luna decembrie</h3>
      <p>Chiar dacă iarna va veni peste România pentru câteva zile, se pare că luna decembrie va fi una cu vreme caldă și temperaturi peste normalul acestei perioade din an.</p>
      <p>”Până spre jumătatea lunii decembrie 2019, în medie, s-ar putea estima ca temperaturile să se menţină uşor peste normele perioadei, iar precipitaţiile să fie apropiate sau uşor deficitare. Trebuie să fac precizarea că o temperatură normală pentru luna decembrie înseamnă deja o temperatură de iarnă şi chiar dacă nu estimăm în acest moment, cel puţin pentru următoarele zile, apariţia unui episod cu vreme severă, acest lucru nu este cu totul exclus. De acum încolo, de câte ori vom vorbi despre episoade mai lungi sau mai scurte de răcire, trebuie să ne aşteptăm ca precipitaţiile să fie şi sub formă solidă. Pe de altă parte, nu este neobişnuit ca în luna decembrie, în unele nopţi, să apară şi temperaturile de sub zero grade pe arii din ce în ce mai extinse„, a explicat Florinela Georgescu.</p>
      <h3>Când vine iarna: fenomene severe în ianuarie-februarie 2020</h3>
      <p>Chiar dacă <b><a href="https://www.cancan.ro/cum-va-fi-vremea-de-1-decembrie-de-ziua-nationala-a-romaniei-20096331">vremea de 1 Decembrie</a></b> va debuta cu temepraturi mai ridicate decât este normal, iarna își va intra în drepturi de la jumătatea lunii ianuarie 2020, când sunt posibile fenomene severe.</p>
      <p>”La nivelul celor 3 luni se discută despre posibilitate ca fenomene mai severe să apară în a doua parte a iernii, iar pe ansamblul ei, cel puţin în Europa Centrală şi de Est, să fie uşor mai caldă decât ar fi firesc. E un semnal care trebuie luat cu foarte mare reţinere pentru că această circulaţie la scară mare induce o incertitudine destul de mare în estimările de durată lungă”, mai spun reprezentanții ANM.</p>
    </article>
  </body>
</html>