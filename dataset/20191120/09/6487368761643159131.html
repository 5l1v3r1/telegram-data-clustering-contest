<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/recept/almas-dios-zabpelyhes-keksz-recept/"/>
    <meta property="og:site_name" content="FEMINA"/>
    <meta property="article:published_time" content="2019-11-20T09:36:16+00:00"/>
    <meta property="og:title" content="30 perces almás, diós zabpelyhes keksz, ami szétomlik a szádban"/>
    <meta property="og:description" content="Süss dupla adag kekszet, és akkor lesz mire rájárni egy ideig, ha édességre vágysz!"/>
  </head>
  <body>
    <article>
      <h1>30 perces almás, diós zabpelyhes keksz, ami szétomlik a szádban</h1>
      <h2>Süss dupla adag kekszet, és akkor lesz mire rájárni egy ideig, ha édességre vágysz!</h2>
      <address><time datetime="2019-11-20T09:36:16+00:00">20 Nov 2019, 09:36</time> by <a rel="author">Papp Cecília</a></address>
      <p>A zabpelyhes keksz almával és dióval gyorsan összeállítható süti. Egyszerre lesz omlós, és a diónak, valamint a zabpehelynek köszönhetően roppanós. Kiváló reggelire vagy tízóraira, magas a rosttartalma, ez kedvez az emésztésnek. Hagyd a kekszeket a tepsiben kihűlni, mert melegen nagyon törnek.</p>
      <h3>Almás, diós zabpelyhes keksz</h3>
      <h3>Hozzávalók:</h3>
      <ul>
        <li>15 dkg zabpehely</li>
        <li>15 dkg dió</li>
        <li>15 dkg vaj</li>
        <li>10 dkg zabpehelyliszt</li>
        <li>10 dkg méz</li>
        <li>10 dkg étcsoki</li>
        <li>1 db alma</li>
        <li>1 teáskanál őrölt fahéj</li>
        <li>0.5 mokkáskanál szódabikarbóna</li>
        <li>1 csipet só</li>
      </ul>
      <hr/>
      <ul>
        <li>Előkészítési idő:<b> 15 perc</b></li>
        <li>Elkészítési idő: <b>15 perc</b></li>
      </ul>
      <hr/>
      <h3>Elkészítés:</h3>
      <p>Az almát mosd meg, hámozd meg, és reszeld egy tálba. A zabpehelylisztet keverd el a zabpehellyel, a fahéjjal, a szódabikarbónával és a sóval. A vajat, a mézet és a csokit olvaszd össze vízgőz felett, majd forgasd hozzá a száraz keveréket, és dolgozd csomómentesre.<br/><br/>A tésztából formázz diónagyságú golyókat, és rendezd sütőpapírral bélelt tepsibe. A tenyereddel vagy egy kanállal kicsit lapítsd el, és szórd meg kis darabokra vágott dióval. Told a sütőbe, és 175 fokon süsd meg 10-15 perc alatt. <br/><b><a href="https://sobors.hu/receptek/zabpelyhes-afonyas-muffin-recept/">A zabpelyhes-áfonyás muffin</a></b> is mennyei, és még méregetni sem kell. </p>
    </article>
  </body>
</html>