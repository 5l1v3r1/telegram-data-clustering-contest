<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915310.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T09:08:00+00:00"/>
    <meta property="og:title" content="Езе май остава в България, появи се изненадващ кандидат за подписа му"/>
    <meta property="og:description" content="Изненадващ кандидат се появи днес за подписа на централния защитник на Локомотив Пловдив Стивън Езе...."/>
  </head>
  <body>
    <article>
      <h1>Езе май остава в България, появи се изненадващ кандидат за подписа му</h1>
      <address>
        <time datetime="2019-11-20T09:08:00+00:00">20 Nov 2019, 09:08</time>
      </address>
      <p>Изненадващ кандидат се появи днес за подписа на централния защитник на Локомотив Пловдив Стивън Езе. Нигериецът има контракт с черно-белите до 31 декември 2019 година, след което става свободен агент.</p>
      <p>До този момент се знаеше, че интерес към Езе има от клубове от Шотландия и Франция. Сега обаче от ръководството на ЦСКА-София също са влезли в преговори с мениджъра на футболиста, твърди Блиц.</p>
      <p>Интересното е, че информацията се появява по-малко от 24 часа, след като собственикът на Локо Христо Крушарски в <b><a href="https://www.plovdiv24.bg/sport/sport/915190.html">прав текст каза, че Езе вече е затворена страница за отбора и със сигурност напуска след 15 декември.</a></b></p>
      <p>В ЦСКА-София търсят централен защитник, след като двама от футболистите на този пост няма да останат след Нова година - Николай Бодуров и Нуньо Томаш.</p>
    </article>
  </body>
</html>