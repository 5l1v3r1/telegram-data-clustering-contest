<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55179/recept-za-posne-slane-kocke-od-spanaca-sa-povrcem-video"/>
    <meta property="og:site_name" content="Svet Plus"/>
    <meta property="article:published_time" content="2019-11-20T09:49:39+00:00"/>
    <meta property="og:title" content="Recept za posne slane kocke od spanaća, sa povrćem! (VIDEO)"/>
    <meta property="og:description" content="Recept za posne slane kocke od spanaća, sa povrćem! Fantastično će se uklopiti kao prilog uz svaku vrstu ribe. Odlične su i kao doručak, za zdrav početak dana. U svakom slučaju za tili čas će nestati sa stola kako god ih poslužili."/>
  </head>
  <body>
    <article>
      <h1>Recept za posne slane kocke od spanaća, sa povrćem! (VIDEO)</h1>
      <h2>Recept za posne slane kocke od spanaća, sa povrćem! Fantastično će se uklopiti kao prilog uz svaku vrstu ribe. Odlične su i kao doručak, za zdrav početak dana. U svakom slučaju za tili čas će nestati sa stola kako god ih poslužili.</h2>
      <address><time datetime="2019-11-20T09:49:39+00:00">20 Nov 2019, 09:49</time> by <a rel="author">O.J</a></address>
      <p>Kora je od spanaća, a fil se sastoji od povrća za rusku salatu (krompir, šargarepa, grašak) i rendanih kiselih krastavčiča sa posnim majonezom i senfom.</p>
      <p>
        <b>Potrebno za koru:</b>
      </p>
      <p>
        <u>
          <b>160 grama brašna<br/>1 kašičica praška za pecivo<br/>1 kašičica soli<br/>200 grama obarenog spanaća<br/>200 ml. kisele vode<br/>2 kašike ulja</b>
        </u>
      </p>
      <p>
        <b>Fil:</b>
      </p>
      <p>
        <u>
          <b>450 grama mešanog povrća<br/>150 ml. posnog majoneza<br/>50 grama kiselih krastavčića<br/>1 kašičica senfa<br/>so, biber</b>
        </u>
      </p>
      <h3>
        <a href="http://www.svetplus.com/vesti/55041/hladna-predjela-za-vas-slavski-sto-recepti">Hladna predjela za vaš slavski sto! (RECEPTI)</a>
      </h3>
      <h3>
        <a href="http://www.svetplus.com/vesti/55021/slavski-kolac-jednostavno-i-lako-recept-za-pocetnike">Slavski kolač jednostavno i lako! Recept za početnike!</a>
      </h3>
      <figure>
        <img src="http://www.svetplus.com/userfiles/images/rol(1).jpg"/>
      </figure>
      <p>
        <b>Priprema:</b>
      </p>
      <p>Skuvajte spanać i ostavite da se prohladi. Prosejte brašno, pa dodajte kašičicu praška za pecivo i kašičicu soli. Sve to lepo promešajte. Izmerite 200 g barenog i iseckanog spanaća i dodajte je smeši za koru. Dodajte 200 ml kisele vode i sve to zajedno promešajte, a zatim dve kašike ulja.</p>
      <p>Smešu za koru prespite u tepsiju (38 x 34, može i manja) prekrivenu papirom za pečenje. Ravnomerno je rasporedite po tepsiji.</p>
      <p>Stavite da se peče u zagrejanu rerenu na 200 C 10 – 15 minuta. Proverite da li je kora pečena čačkalicom. Pečenu koru prekrijte čistom krpom i ostavite da se ohladi.</p>
      <p>Za to vreme možete da napravite fil.</p>
      <p>U ohlađeno povrće postepeno dodajte posni majonez, a zatim i kašičicu senfa. Izrendajte kisele krastavčiće i promešajte. Probajte i dodajte soli i bibera po ukusu (ako volite možete da iscedite i malo limuna).</p>
      <p>Ohladjenu koru lagano odvojte od papira za pečenje (radite to pažljivo) i prenesite je lagano na dasku za sečenje. Okrenite koru na drugu stranu i podelte je na tri jednka dela.</p>
      <p>Prvi deo kore premažite sa 1/2 polovinom posne ruske salate (stavite više u sredinu, pa kad stavite sve kore pritisnite rukama da se fil svuda ravnomerno raspodelio, a da previše ne iscuri sa strane). Preko stavite drugu koru, pa drugu polovinu posne ruske salate. Zatim stavite i treću koru i lagano pritisnite da se fil ravnomerno raspodeli. Zamotajte u providnu foliju i ostavite u frižideru preko noći, da se svi sastojci povežu. Sutradan isecite ivice.</p>
      <p>
        <b>Kocke su spremne za serviranje! Prijatno!</b>
      </p>
      <p><b>Još recepata možete pogledati</b> <a href="http://www.svetplus.com/vesti/1/rs/Recept"><b>OVDE</b></a>.</p>
      <figure>
        <iframe src="https://www.youtube.com/embed/W72X_a6Zuf8" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>