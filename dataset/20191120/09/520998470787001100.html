<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/policiya-bukovini-rozkrila-nizku-kradizhok-380565"/>
    <meta property="og:site_name" content="Погляд"/>
    <meta property="article:published_time" content="2019-11-20T09:26:00+00:00"/>
    <meta property="og:title" content="Поліція Буковини розкрила низку крадіжок"/>
    <meta property="og:description" content="У Чернівцях поліція викрила крадія, причетного до крадіжок з торгових цетрів, а в Новоселицькому районі правоохоронці розшукали двох злодіїв"/>
  </head>
  <body>
    <article>
      <h1>Поліція Буковини розкрила низку крадіжок</h1>
      <h2>У Чернівцях викрили крадія, причетного до крадіжок з торгових цетрів, а в Новоселицькому районі розшукали двох злодіїв</h2>
      <address>
        <time datetime="2019-11-20T09:26:00+00:00">20 Nov 2019, 09:26</time>
      </address>
      <p>До Чернівецького відділу поліції надійшло повідомлення, що із одного з супермаркетів міста невідома особа викрала товарну продукцію. На місце події одразу виїхала слідчо-оперативна група Чернівецького відділу поліції ГУНП в Чернівецькій області.</p>
      <p>Правоохоронці опрацювали інформацію з камер спостереження та встановили, що до вчинення крадіжки причетна 57-річна жителька Тячівського району Закарпатської області.</p>
      <p>Під час проведення комплексу слідчо-оперативних заходів співробітники поліції з’ясували, що порушниця також причетна ще до однієї крадіжки з торговельного центру.</p>
      <p>Інший майновий злочин розкрили працівники Новоселицького відділення поліції. На спецлінію «102» надійшло повідомлення від 26-річної жительки села Топорівці. Жінка повідомила, що з її приватного будинку зникли грошові кошти та прикраси.</p>
      <p>Поліцейські опитали потерпілу а також можливих свідків і очевидців події та встановили особу зловмисника. Ним виявився 27-річний житель Хотинського району. Колишній співмешканець потерпілої скористався довірою жінки та заволодів її майном.</p>
      <p>Крім цього, правоохоронці викрили крадія, який заволодів гаманцем відвідувачки місцевого магазину у селі Рідківці.</p>
      <p>Співробітники поліції опрацювали відеоматеріали з камер спостереження крамниці та оперативно розшукали злодійку. Нею виявилася 26-річна жителька Кіцманського району.</p>
      <p>За вказаними фактами тривають досудові розслідування за частинами 1 та 2 статті 185 (Крадіжка) Кримінального кодексу України. Про це повідомляє відділ комунікації поліції Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/crime/na-vizhnichchini-policeyski-rozkrili-dvi-kradizhki-380385"/>
        <a href="https://pogliad.ua/news/crime/policiya-bukovini-rozkrila-3-kradizhki-skoeni-na-vizhnichchini-371421"/>
        <a href="https://pogliad.ua/news/crime/z-ploschi-u-misti-vizhnicya-pocupili-13-bordyuriv-369859"/>
        <a href="https://pogliad.ua/news/crime/bukovinec-taemno-pronik-do-zhitlovogo-budinku-ta-zavolodiv-groshima-380491"/>
      </related>
    </article>
  </body>
</html>