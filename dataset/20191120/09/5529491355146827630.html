<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/gabriel-garko-17-anni-uomo-abuso-3119279/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T09:29:12+00:00"/>
    <meta property="og:title" content="Gabriel Garko: “Quando avevo 17 anni un uomo sposato tentò di abusare di me”"/>
    <meta property="og:description" content="ROMA – Gabriel Garko intervistato dal settimanale Chi svela un episodio della sua vita molto doloroso: “Un uomo sposato con figli tentò di violentarmi”. Il fatto avvenne quando aveva 17 anni. L’uomo che tentò di abusare di lui, oltre ad essere sposato e con figli, era molto più grande di lui. Gabriel Garko aveva già raccontato questo momento buio della sua vita nel suo libro autobiografico “Andata e ritorno” uscito lo scorso 21 novembre. Ora, in un’intervista rilasciata al settimanale Chi, l’attore 47enne accenna di nuovo all’accaduto. Il fatto è avvenuto ad Asti quando era poco più di un adolescente: “Da quella sera iniziai a fumare. Provai schifo ma non ne parlai con nessuno, tantomeno con i miei”. Perché ha deciso di raccontarlo solo ora? “Perché con questo libro mi sono aperto più di quanto mi sarei aspettato e quell’episodio che in verità credevo di aver rimosso, è tornato prepotente a farmi visita. In passato non l’avrei mai dichiarato perché avrebbe significato voler far parlare a tutti i costi di me e…"/>
  </head>
  <body>
    <article>
      <h1>Gabriel Garko: “Quando avevo 17 anni un uomo sposato tentò di abusare di me”</h1>
      <address><time datetime="2019-11-20T09:29:12+00:00">20 Nov 2019, 09:29</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/gabriel_garko-1.jpg"/>
        <figcaption>Gabriel Garko (Ansa)</figcaption>
      </figure>
      <p>ROMA – Gabriel Garko intervistato dal settimanale Chi svela un episodio della sua vita molto doloroso: “Un uomo sposato con figli tentò di violentarmi”. Il fatto avvenne quando aveva 17 anni. L’uomo che tentò di abusare di lui, oltre ad essere sposato e con figli, era molto più grande di lui.</p>
      <p><a href="https://www.blitzquotidiano.it/pagina5-gossip/gabriel-garko-sposato-foto-fede-3097771/">Gabriel Garko</a> aveva già raccontato questo momento buio della sua vita nel suo libro autobiografico “Andata e ritorno” uscito lo scorso 21 novembre. Ora, in un’intervista rilasciata al settimanale Chi, l’attore 47enne accenna di nuovo all’accaduto. Il fatto è avvenuto ad Asti quando era poco più di un adolescente: “<b>Da quella sera iniziai a fumare.</b> Provai schifo ma non ne parlai con nessuno, <b>tantomeno con i miei”</b>. Perché ha deciso di raccontarlo solo ora? “Perché con questo libro mi sono aperto più di quanto mi sarei aspettato e quell’episodio che in verità credevo di aver rimosso, è tornato prepotente a farmi visita. In passato non l’avrei mai dichiarato perché avrebbe significato voler far parlare a tutti i costi di me e io, mi creda, n<b>on ho mai cavalcato la notizia per farmi pubblicità”</b>.</p>
      <figure>
        <a href="https://www.blitzquotidiano.it/tv/eliana-michelazzo-canzone-simone-coppi-singolo-3119631/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/eliana-michelazzo-canzone-simone-coppi-singolo-3119631/">
          <img src="https://static.blitzquotidiano.it/wp/wp-content/uploads/2019/11/michelazzo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/eliana-michelazzo-canzone-simone-coppi-singolo-3119631/">Eliana Michelazzo e la canzone su Simone Coppi: si dà alla musica e lancia il suo primo singolo</a>
      </h3>
      <figure>
        <a href="https://www.blitzquotidiano.it/tv/il-collegio-rai-due-preside-3119613/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/il-collegio-rai-due-preside-3119613/">
          <img src="https://static.blitzquotidiano.it/wp/wp-content/uploads/2019/11/Il-Collegio-5_ep.-5_-Francesco-Cardamone-George-Ciupilan-e-Gabriele-Montuori-cantano-_Lanno-che-verr%C3%A0_-lezione-di-canto-con-la-professoressa-Giovanna-Giovanninimin-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/il-collegio-rai-due-preside-3119613/">Il Collegio, studenti “maleducati”. Il preside: “Andrà in gita solo chi si comporta bene”</a>
      </h3>
      <p>Gabriel Garko, oltre alla violenza subita, racconta un altro episodio inquietante del suo passato: “Nel 2014<b> tentarono di sabotare la mia auto</b>. Forse volevano farmi fuori e io ne ho parlato solo ora”. L’attore prosegue: “Nonostante le denunce fatte non ho mai scoperto chi fosse il mandante. Non sono nuovo a episodi di questo genere. Una volta fuori dal cancello di casa mi scrissero ‘Garko drogato’”.</p>
      <p>Garko, negli anni è apparsa come una persona molto riservata. Ama e detesta la popolarità allo stesso tempo e per questo ha un sogno molto particolare: “Sogno che <b>nessuno mi chieda più con chi vado a letto.</b> Dobbiamo superare le etichette, i cliché e tutte queste maledette definizioni lasciando a tutti la libertà di esprimersi come e quando vorranno. Non riesco più a tollerare chi punta il dito, chi giudica, chi vuole dare un nome a tutto e a tutti e non voglio più sentire parlare di normalità”.</p>
      <p>Fonte: Chi, Today</p>
      <p> </p>
    </article>
  </body>
</html>