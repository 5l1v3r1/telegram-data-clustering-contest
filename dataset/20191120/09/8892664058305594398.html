<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/kulfoldi-foci/jose-mourinho-a-spurs-edzoje/khdjt28"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T09:27:04+00:00"/>
    <meta property="og:title" content="Nem kellett sokat várni: megvan a Tottenham új edzője, világsztár ül a kispadra"/>
    <meta property="og:description" content="A londoni futballklub, a Bajnokok Ligájában is szereplő Tottenham Hotspur az internetes honlapján jelentette be, hogy a portugál tréner, José Mourinho irányítja a csapatot 2022/2023- as idényig."/>
  </head>
  <body>
    <article>
      <h1>Nem kellett sokat várni: megvan a Tottenham új edzője, világsztár ül a kispadra</h1>
      <address><time datetime="2019-11-20T09:27:04+00:00">20 Nov 2019, 09:27</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>A londoni futballklub, a Bajnokok Ligájában is szereplő Tottenham Hotspur az internetes honlapján jelentette be, hogy a portugál tréner, José Mourinho irányítja a csapatot 2022/2023- as idényig.</b>
          </b>
        </i>
      </p>
      <p>Az előző edzőt, az együttest öt esztendeje vezető <a href="https://www.blikk.hu/sport/kulfoldi-foci/tottenham-edzo-meccs-bl-donto/yxrhz9m">Mauricio Pochettinót</a> kedden menesztették, miután az előző kiírásban BL-döntőt játszó csapata a bajnokságban 5 meccs óta nyeretlen, és a tabellán csak a 14. A helyére érkezik a <a href="https://www.tottenhamhotspur.com/news/2019/november/jose-mourinho-appointed-new-head-coach/">portugál sztáredző</a>, aki az elmúlt időszakban televíziós szakkommentátorként dolgozott.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A kinevezésre reagálva Mourinho közleményében elmondta, izgatott az új kihívás miatt.</p>
      <p>– A Tottenhamnek komoly hagyománya és lelkes szurkolótábora van Angliában. Nagyon vonzott, hogy együtt dolgozhassam ezzel a játékoskerettel – fogalmazott Mourinho, aki korábban a Chelsea és a Manchester United alakulatát vezette az angol élvonalban.</p>
      <p>A csapat elnöke, Daniel Levy is megszólalt az új edző kapcsán.</p>
      <p>José személyében megtaláltuk az egyik legsikeresebb edzőt a világon. Nagy tapasztalattal rendelkezik, ezzel pedig ösztönzi a csapatot. Akárhol volt edző, mindig kivívta magának az elismerést. Reméljük, energiát és hitet hoz az öltözőbe.</p>
    </article>
  </body>
</html>