<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/chast-germaniya-veloalei-1618393.html"/>
    <meta property="og:site_name" content="Cross"/>
    <meta property="article:published_time" content="2019-11-20T09:36:00+00:00"/>
    <meta property="og:title" content="160 км велоалеи на мястото на Берлинската стена"/>
    <meta property="og:description" content="/КРОСС/ 30-те години от падането на Берлинската стена бяха шумно отбелязани преди дни. Но, освен в центъра на немската столица, малцина знаят, че Стената, подобно на китайската, на която сме ви водили, има и извънградска част. И то доста продължителна."/>
  </head>
  <body>
    <article>
      <h1>160 км велоалеи на мястото на Берлинската стена</h1>
      <address>
        <time datetime="2019-11-20T09:36:00+00:00">20 Nov 2019, 09:36</time>
      </address>
      <p>/КРОСС/ 30-те години от падането на Берлинската стена бяха шумно отбелязани преди дни. Но, освен в центъра на немската столица, малцина знаят, че Стената, подобно на китайската, на която сме ви водили, има и извънградска част. И то доста продължителна.</p>
      <p>Цели 160 километра, отделяли някога Източна Германия – ГДР, от Западна Германия – ФРГ, които до октомври 1990 г. бяха две отделни държави.</p>
      <p>Голяма част от трасето е превърнато във велоалеи, а около тях има грижливо засадена, по немски, зеленина. Плюс това тя е от брези, което вероятно е символично – източната част от Германия 45 години е окупирана от СССР, чийто правоприемник днес е Русия, докато „западният сектор” се пада на САЩ и Великобритания.<br/><br/>Днешна Германия е опасана от интересни за туризъм веломаршрути. Те вървят покрай големите реки, които прорязват водещата държава в ЕС като Рейн, Майн и Дунав, катерят планините, следват и линията на легендарната Стена. Цялото трасе е наричано „пистата”.</p>
      <p>На мястото на стената са изградени 14 велоалеи – всяка с дължина от 7 до 21 км,, по които може да се кара четири сезона – през всички годишни времена, и винаги е любопитно. Обикновено колоездачните туристи минават маршрута за три, пет дни или дори за седмица. Самото историческо трасе е дълго 115 от 160-те километра.<br/><br/>Най-популярната част от Berliner Mauerweg е Хермсдорф – Мите – Шьонефелд (бившото източно берлинско летище), което е около 50 км и може да се мине за ден.<br/><br/>На смартфона на велотуриста може да се намери информацията за всички важни обекти, покрай които се минава и където може да се спре, за да се разгледат подробно. Следващият етап, както се казва по време на колоездачните обиколки, е от Шьонефелд до Гирбницзее – 45 км и оттам 65 км отново до Хермсдорф. Пейзажът е разнообразен – паркове, езера, гори, села, градска част.</p>
    </article>
  </body>
</html>