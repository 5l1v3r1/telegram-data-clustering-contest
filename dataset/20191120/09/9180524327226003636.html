<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/jobban_all_az_intel_de_meg_vannak_kihivasok.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-20T09:43:00+00:00"/>
    <meta property="og:title" content="Jobban áll az Intel, de még vannak kihívások"/>
    <meta property="og:description" content="Az ASUS-tól származó kijelentés a cég befektetői fórumán hangzott el a CPU-gyártásban jelentkező gondok kapcsán."/>
  </head>
  <body>
    <article>
      <h1>Jobban áll az Intel, de még vannak kihívások</h1>
      <address><time datetime="2019-11-20T09:43:00+00:00">20 Nov 2019, 09:43</time> by <a rel="author" href="https://prohardver.hu/tag/wombath.html" target="_blank">Wombath</a></address>
      <h3>H﻿ir﻿det﻿és</h3>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image1.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image2.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image3.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image4.jpg"/>
        </a>
      </figure>
      <figure>
        <img src="https://track.adform.net/adfserve/?bn=34133920;1x1inv=1;srctype=3;ord=[timestamp]"/>
      </figure>
      <p>Bár tény, hogy a Ryzen a vártnál (is) jobban sikerült, azért az AMD utóbbi időben tapasztalt előretörése mögött a fő ellenfél Intel gyengélkedése is áll. Különösen igaz ez a notebookok területén, ahol a több évre előre megkötött szerződések és a biztonsági játék kapcsán egyébként is jobban ragaszkodnak a partnerek egymáshoz. Hiába azonban ez a ragaszkodás, ha az Intel <a href="https://prohardver.hu/hir/intel_egymilliard_dollar_processzorgyartas_14_nm.html">nem tud eleget gyártani</a> a szükséges alkatrészből, akkor bizony alternatív beszállítók után kell nézni.</p>
      <p>A lassan akuttá váló helyzetet az ASUS hagyományos befektetői fórumán is érintették, ahol a tajvani cég társ-ügyvezetője, S. Y. Hsu elmondta, hogy ugyan az Intel notebookokba szánt processzorainak kínálata továbbra is szűkös, a helyzet sokat javult 2018 utolsó negyedévéhez képest, köszönhetően az Intel erőfeszítéseinek, melyek eredményeként például a gyártásba kerülő waferek számát <a href="https://prohardver.hu/hir/tovabb_noveli_14_nm_gyartokapacitas_intel.html">25 százalékkal emelték</a>. Ugyan még nincsenek kint a vízből, de az már látható, hogy 2020 első negyedévére megoldódhat a probléma. Bár ebben az ünnepi szezon utáni kereslet-visszaesésnek is szerepe lesz, ez segíthet abban, hogy a kínálat-kereslet egyensúlya a továbbiakban is megmaradjon.</p>
    </article>
  </body>
</html>