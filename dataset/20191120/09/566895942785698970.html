<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578957/zgvaltuvav-mertvu-i-pidklav-pid-poizd-vbivcu-26-ricnoi-divcini-vidpustili-dodomu-fotovideo"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T09:53:00+00:00"/>
    <meta property="og:title" content="&quot;Зґвалтував мертву і підклав під поїзд&quot;: вбивцю 26-річної дівчини відпустили додому (ФОТО+ВІДЕО)"/>
    <meta property="og:description" content="Хоч після вбивства минуло вже чотири роки, досі триває суд першої інстанції"/>
  </head>
  <body>
    <article>
      <h1>"Зґвалтував мертву і підклав під поїзд": вбивцю 26-річної дівчини відпустили додому (ФОТО+ВІДЕО)</h1>
      <address><time datetime="2019-11-20T09:53:00+00:00">20 Nov 2019, 09:53</time> by <a rel="author">Олег Давибіда</a></address>
      <p>
        <i>В Одеській області спалахнув скандал через рішення суду, котре приголомшило всю Україну: рішення було прийняте щодо підозрюваного в страшному вбивстві 26-річної дівчини.</i>
      </p>
      <p>Як інформує "<a href="https://rezonans.cc/news/86584/">Rezonans</a>", Віталій Грошев був відпущений з СІЗО під домашній арешт, незважаючи на те, що він сам зізнався в задушенні жертви, її посмертному зґвалтуванні й переміщенні тіла на залізничні колії, де потяг відтяв їй голову.</p>
      <p>Про це розповіла тітка вбитої Ната Карташова на своїй сторінці у Facebook.</p>
      <p>"Мені хочеться кричати, я хочу щоб усі знали, хто вбивця. Багато хто пам’ятає: 5 серпня 2015 року була жорстоко вбита моя племінниця. Вбивцю затримали 28 грудня 2015 року, підстав для затримання і доказів було хоч греблю гати – від відео камер, сигналів мобільних телефонів, свідків і його сперми, його зізнання під час слідчого експерименту і так далі", – нагадала жінка про трагедію.</p>
      <p>"За висновком медекспертизи, причиною смерті була асфіксія (задушення), багато ударів на тілі, зґвалтування вже мертвого тіла, її тіло було виявлене на залізниці, потяг переїхав голову. Їй було 26 років", – поділилася вона своїм болем.</p>
      <p>За словами Карташової, незважаючи на те, що після вбивства минуло вже чотири роки, досі триває суд першої інстанції. У зв’язку з цим підозрюваний знаходився у СІЗО. Проте 19 листопада суд постановив відпустити Грошева під домашній арешт за місцем проживання його матері – село Білине Балтського району Одеської області. Там він повинен носити електронний браслет, проте, за словами Карташової, засіб відстеження підозрюваному не одягли.</p>
      <p>Крім того, жінка поскаржилася на те, що брат ймовірного вбивці, Михайло Грошев, постійно покривав його і зараз намагається створити алібі. Що стосується судді, який ухвалив скандальне рішення, то його звуть Віктор Позняк.</p>
      <p>"Чому зараз я хочу, щоб мене почули? Село, в яке його відправив суд, знаходиться в 30 км від кордону з Придністров’ям, поліції в селі немає, самі розумієте, браслетів немає, апеляцію завтра прокуратура подає", – обурилася Карташова.</p>
      <p>"Поки взяли, розписали, призначили – це все час, просто безцінний час для нас. І, на жаль, ідеальний час для того, щоб вбивця втік. До вбивства він працював у Рашці будівельником, і я прекрасно розумію, що просто так, не маючи підстав, суд через чотири роки під домашній арешт не відпускає", – забила на сполох тітка жорстоко вбитої дівчини.</p>
      <slideshow>
        <figure>
          <img src="https://s.0352.ua/section/newsInText/upload/images/news/intext/000/051/462/7817404027793763021255508746212491802968064o-450x600_5dd50cd434582.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/462/755946392779378245458689577813417893560320o-450x600_5dd50cd4b91b2.jpg"/>
        </figure>
      </slideshow>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpranzhu%2Fvideos%2F2779376278792219%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpranzhu%2Fvideos%2F2779376758792171%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>