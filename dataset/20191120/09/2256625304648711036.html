<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158919_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-20T09:47:00+00:00"/>
    <meta property="og:title" content="Везенков не игра при загуба на Олимпиакос в Евролигата"/>
    <meta property="og:description" content="Гръцкият гранд отстъпи на Байерн"/>
  </head>
  <body>
    <article>
      <h1>Везенков не игра при загуба на Олимпиакос в Евролигата</h1>
      <address><time datetime="2019-11-20T09:47:00+00:00">20 Nov 2019, 09:47</time> by <a rel="author">Христо Иванов</a></address>
      <p>Българският национал Александър Везенков не игра при загубата на Олимпиакос с 82:85 от Байерн в Мюнхен в срещата от деветия кръг на Евролигата по баскетбол за мъже.</p>
      <p>Гостите пропиляха аванс от 12 точки в началото на последната четвърт при 67:55 и допуснаха обрат, а с това и шестото си поражение в кампанията.<br/> <br/>Маодо Ло беше най-добър за домакините с 19 точки и 7 асистенции, а Данило Бартел добави 18 точки.<br/> <br/>Уейд Болдуин беше най-резултатен за гърците с 19 точки.<br/> <br/>Реал Мадрид продължи перфектната си домакинска серия с убедително 104:76 над Химки.<br/> <br/>Испанците записаха шести успех за сезона след 19 точки на Антъни Рандолф и 15 точки и 15 асистенции на Факундо Кампацо.<br/> <br/>Вицешампионът от миналия сезон Анадолу Ефес нанесе първа загуба на АСВЕЛ Лион във Франция и след 90:84 оглави подреждането в Евролигата със 7 победи и 2 поражения.<br/> <br/>Шейн Ларкин беше най-резултатен за третия пореден успех на тима, а Василие Мичич допринесе с 16 точки, 8 асистенции и 4 борби.<br/> <br/>Нигерийският център Тоние Джекири беше най-добър за домакините с 12 точки и 5 борби.<br/> <br/>Олимпия Милано също записа седми успех след 92:88 над гостуващия Макаби Тел Авив, прекъсвайки серията от шест поредни победи на израелския си съперник.<br/> <br/>Испанците Луис Скола и Серхио Родригес отново бяха лидери на италианския отбор. Скола завърши с 20 точки и 7 борби, а Родригес добави 18 точки и 11 асистенции.<br/> <br/>Скоти Уилбекин беше най-резултатен за Макаби с 25 точки.<br/> <br/>Панатинайкос измъкна драматична победа с 86:85 при гостуването си на Жалгирис.<br/> <br/>Гърците имаха аванс от 81:74 в последната минута на мача, но дори можеха да загубят, ако Джок Ландейл беше вкарал далечна стрелба със сирената.<br/> <br/>Ник Калатес се отличи с 19 точки и 12 асистенции при петия успех на гостите през сезона, а Зак Леди вкара 15 точки за литовците, които допуснаха шесто поражение.<br/> <br/>Срещи от деветия кръг в Евролигата по баскетбол за мъже:<br/> <br/>Жалгирис (Литва) - Панатинайкос (Гърция) - 85:86<br/>Алба Берлин (Германия) - Цървена Звезда (Сърбия) - 92:80<br/>Байерн Мюнхен (Германия) - Олимпиакос (Гърция) - 85:82<br/>АСВЕЛ Лион (Франция) - Анадолу Ефес (Турция) - 84:90<br/>Олимпия Милано (Италия) - Макаби Тел Авив (Израел) - 92:88<br/>Реал Мадрид (Испания) - Химки (Русия) - 104:76<br/>Валенсия (Испания) - Зенит Санкт Петербург (Русия) - 94:90<br/> <br/>тази вечер:<br/>Барселона (Испания) - Фенербахче (Турция)<br/>Баскония (Испания) - ЦСКА Москва (Русия)<br/> <br/>В класирането води Анадолу Ефес със 7 победи/2 загуби, пред Олимпия Милано също със 7/2, ЦСКА Москва и Барселона с по 6/2, Макаби Тел Авив, Реал Мадрид и Химки с по 6/3 и др.</p>
    </article>
  </body>
</html>