<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-xekina-i-anifora-meta-ton-ethniko"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T09:28:00+00:00"/>
    <meta property="og:title" content="Ανόρθωση: Ξεκινά η ανηφόρα μετά τον Εθνικό"/>
    <meta property="og:description" content="Αρκετά απαιτητικό είναι το πρόγραμμα της Ανόρθωσης μέχρι το τέλος του 2019. Οι «κυανόλευκοι» της Αμμοχώστου έχουν να δώσουν πέντε δύσκολα παιχνίδια στη συνέχεια με πολύ ψηλό βαθμό δυσκολίας."/>
  </head>
  <body>
    <article>
      <h1>Ανόρθωση: Ξεκινά η ανηφόρα μετά τον Εθνικό</h1>
      <h2>Άκρως απαιτητικό το πρόγραμμα της «Κυρίας»</h2>
      <address><time datetime="2019-11-20T09:28:00+00:00">20 Nov 2019, 09:28</time> by <a rel="author">24sports team</a></address>
      <p>
        <b>Αρκετά απαιτητικό είναι το πρόγραμμα της Ανόρθωσης μέχρι το τέλος του 2019. Οι «κυανόλευκοι» της Αμμοχώστου έχουν να δώσουν πέντε δύσκολα παιχνίδια στη συνέχεια με πολύ ψηλό βαθμό δυσκολίας.</b>
      </p>
      <p>Η Ανόρθωση θα αντιμετωπίσει την ερχόμενη Κυριακή τον Εθνικό στο «Αντώνης Παπαδόπουλος», στοχεύοντας στη νίκη που θα τη διατηρήσει στην κορυφή του βαθμολογικού πίνακα.</p>
      <p>Στη συνέχεια θα ξεκινήσει η ανηφόρα για την «Κυρία» καθώς ακολουθούν τρία σερί ντέρμπι απέναντι σε ΑΕΚ, ΑΕΛ και Απόλλωνα, με τα δυο να διεξάγονται εκτός έδρας. Το τελευταίο παιχνίδι της Ανόρθωσης μέσα στο 2019 είναι κόντρα στην ΕΝΠ.</p>
      <p>Οι συνεχόμενοι δύσκολοι αγώνες που ακολουθούν αποτελούν ένα τεστ αντοχών για την ομάδα του Τιμούρ Κετσπάγια, η οποία θα κληθεί να δώσει συνέχεια στα θετικά αποτελέσματα. Ο Γεωργιανός προπονητής χειρίζεται εξαιρετικά το ροστερ της ομάδας μέχρι στιγμής και το ίδιο καλείται να πράξει και στη συνέχεια.</p>
      <p>Η Ανόρθωση θα προσπαθήσει να έχει τις λιγότερες δυνατές απώλειες σε αυτά τα παιχνίδια προκειμένου να κάνει Χριστούγεννα και Πρωτοχρονιά στην κορυφή.</p>
    </article>
  </body>
</html>