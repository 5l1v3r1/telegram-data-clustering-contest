<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/cultura/mini-libro-di-charlotte-bronte-allasta-per-600mila-euro-dentro-ce-la-storia-di-jane-eyre/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T09:36:10+00:00"/>
    <meta property="og:title" content="Mini-libro di Charlotte Brontë all’asta per 600mila euro: “Dentro c’è la storia di Jane Eyre”"/>
    <meta property="og:description" content="Una miniatura rarissima è stata venduta all'asta per 600mila euro a Parigi. Al suo interno un manoscritto con tre racconti realizzati da Charlotte Brontë nel 1830, a soli quattordici anni. Dei sei 'mini' libri realizzati dall'autrice di Jane Eyre, ne resta ancora uno andato perduto quasi un secolo fa."/>
  </head>
  <body>
    <article>
      <h1>Mini-libro di Charlotte Brontë all’asta per 600mila euro: “Dentro c’è la storia di Jane Eyre”</h1>
      <h2>Una miniatura rarissima è stata venduta all’asta per 600mila euro a Parigi. Al suo interno un manoscritto con tre racconti realizzati da Charlotte Brontë nel 1830, a soli quattordici anni. Dei sei “mini” libri realizzati dall’autrice di Jane Eyre, ne resta ancora uno andato perduto quasi un secolo fa.</h2>
      <address><time datetime="2019-11-20T09:36:10+00:00">20 Nov 2019, 09:36</time> by <a rel="author" href="https://www.fanpage.it/author/redazione-cultura/" target="_blank">Redazione Cultura</a></address>
      <p>Un <b>libro</b> raro, anzi, rarissimo. Venduto all'<b>asta</b> a <b>Parigi</b> lo scorso lunedì <b>18 novembre</b> per la cifra di seicentomila euro. Un vero e proprio gioiello, un <b>"mini" libro</b> scritto da <b>Charlotte Brontë</b> nel 1830 quando aveva 14 anni. Finalmente, dopo anni trascorsi nel tentativo di recuperarlo, la Brontë Society si è aggiudicato il volume dalle dimensioni incredibilmente piccole: 35 x 61 millimetri. La Brontë realizzò questa miniatura durante l'adolescenza, assieme a una serie di altre sei opere simili, intitolate "The Young Men’s Magazines".</p>
      <p>Dopo il versamento "monstre" da parte della Società che si occupa di tutelare la memoria e le opere della Brontë, la miniatura sarà custodita nel <b>Brontë Parsonage Museum</b>, l’ex casa di famiglia della scrittrice nello Yorkshire, che raccoglie anche gli altri quattro mini-libri superstiti. Purtroppo l'ultimo è andato perso un secolo dopo la sua realizzazione, nel 1930. Per arrivare a mettere le mani sulla miniatura, la <b>Brontë Society</b> ha ricevuto più di 100mila euro tra donazioni e sovvenzioni da parte del National Heritage Memorial Fund. Dopo l'asta, <b>Ann Dinsdale</b>, curatrice del museo, ha dichiarato:</p>
      <blockquote>Charlotte ha scritto questa raccolta in miniatura di racconti brevi per i soldatini con cui giocava insieme ai fratelli. E finalmente ora potrà tornare a casa sua, dopo 189 anni.</blockquote>
      <p>La miniatura, conservata a Haworth, al suo interno è un vero e proprio manoscritto: tre "short stories" sono infatti contenute al suo interno, tra cui una sorta di schema appena abbozzato della storia che poi diventerà il capolavoro della scrittrice: "<b>Jane Eyre</b>".</p>
    </article>
  </body>
</html>