<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/zashtoto-snimka-avtoportret-1618391.html"/>
    <meta property="og:site_name" content="Cross"/>
    <meta property="article:published_time" content="2019-11-20T09:17:00+00:00"/>
    <meta property="og:title" content="7 съвета за творчески автопортрет със смартфон от модния фотограф Virginia Y"/>
    <meta property="og:description" content="/КРОСС/ На отворен уъркшоп за творческо себеизразяване в социалните мрежи по повод старта на продажбите на новия модерен смартфон Huawei nova 5T, модният фотограф, работещ на българска и международна сцена, и автор на подкаста „The Fashion Photography Podcast„ Virginia Y разкри няколко практически съвети за заснемане на стилни автопортрети с мобилен телефон. Уъркшопът се проведе в разчупеното споделено пространство WORKY | Workspace &amp; Coffee."/>
  </head>
  <body>
    <article>
      <h1>7 съвета за творчески автопортрет със смартфон от модния фотограф Virginia Y</h1>
      <address>
        <time datetime="2019-11-20T09:17:00+00:00">20 Nov 2019, 09:17</time>
      </address>
      <p>/КРОСС/ На отворен уъркшоп за творческо себеизразяване в социалните мрежи по повод старта на продажбите на новия модерен смартфон Huawei nova 5T, модният фотограф, работещ на българска и международна сцена, и автор на подкаста „The Fashion Photography Podcast„ Virginia Y разкри няколко практически съвети за заснемане на стилни автопортрети с мобилен телефон. Уъркшопът се проведе в разчупеното споделено пространство WORKY | Workspace &amp; Coffee.</p>
      <figure>
        <img src="http://www.cross.bg/../../../photo_new_gallery/2019/11/20/cf41df00f188d41e9c8bcc0564875495.jpg"/>
      </figure>
      <p>Същността на автопортрета е че вие снимате себе си и показвате пред света как вие самите изглеждате във вашите собствени, а не на друг фотограф, очи.</p>
      <p>Затова добрият автопортрет е първата стъпка към това да покажете своето собствено аз в онлайн средата по качествен, стилен и дори нестандартен начин.</p>
      <p>Най-често правим това със селфи камерата, макар това да не е абсолютно задължително.</p>
      <p>Със своите 5 камери с изкуствен интелект, сред които е 32-мегапикселовата му предна камера, Huawei nova 5T разполага с всичко необходимо да подкрепи вашата собствена креативност. Ето и няколко идеи и съвети от Virginia Y:</p>
      <p>1<b>. Отдалечете се от камерата.</b></p>
      <p>За да си направите ефектен автопортрет, не е нужно да сте близо до камерата. Макар че показвате заобикалящата ви среда, това няма да попречи вие да сте „в центъра“ на снимката.</p>
      <p>Можете да поставите смартфона на статив, а ако нямате под ръка такъв, можете да го подпрете на подходящо място или дори да го залепите със здраво тиксо, защо не и на тавана.</p>
      <p>Huawei nova 5T може да направи селфи по ваша гласова команда или няколко секунди, след като му помахате с ръка, което ви дава необходимото време и спокойствие да се подготвите за кадъра.</p>
      <p>С подходящо разстояние, можете да си направите портрет „в среда“, а средата винаги разказва история. И така стигаме до съвет N2.</p>
      <figure>
        <img src="http://www.cross.bg/../../../photo_new_gallery/2019/11/20/286496221ef1af7feefc0b84eb5e0c49.jpg"/>
      </figure>
      <p>
        <b>2. Подредете средата.</b>
      </p>
      <p>Ако средата не отразява стила и настроението, което искате да предадете, променете я. Можете да преподредите, да аранжирате подходящи предмети около вас, както и да изберете точно кой отрязък от нея да влезе в кадър.</p>
      <p>Какво сте избрали да се вижда около вас е съществена част от процеса на себеизразяване. Същевременно, можете да се заиграете успешно и с това коя част да покажете от самите вас.</p>
      <p>
        <b>3. Покажете изразителна част от себе си. </b>
      </p>
      <p>Креативният автопортрет не трябва да прилича на снимка за паспорт.</p>
      <p>Дори не е нужно да показвате цялото си лице, може да изберете част от него или друга част от тялото ви, която разказва историята на момента.</p>
      <p>Можете да отидете още по-далеч в разбирането си за автопортрет и дори изобщо да не снимате визията си. Аз имам серия снимки на съдържанието на чантата си, защото смятам, че има моменти, когато това, което нося в нея, разказва много за мен и също „рисува“ портет на личността ми.</p>
      <p>
        <b>4. Намерете най-добрия си ъгъл.  </b>
      </p>
      <p>Тук говорим съвсем буквално. Всяка снимка е двумерна проекция на триизмерен обект, с произтичащите от това позитиви и негативи.</p>
      <p>Експериментирайте и разберете заснети от какъв ъгъл изглеждате най-добре на снимка. При някои хора се получават много добри селфита, снимани от нисък ъгъл, при някои – от висок, а при някои трябва да се намери по-нестандартен ъгъл.</p>
      <p>Освен че така можете да смекчите или подчертаете особености на тялото и лицето си, можете и да разкриете себе си под нестандартен, и в преносен смисъл, ъгъл. Все пак, не правете всички свои автопортрети в един и същи ракурс, защото става скучно и очевидно, че криете нещо.</p>
      <p>
        <b>5. Търсете оптически линии </b>
      </p>
      <p>Линиите в една снимка винаги стоят добре. Може да търсите геометрия в заобикалящата ви среда или в извивките на тялото си. Подходяща поза с ръцете например ви спасява от това тялото ви да изглежда като правоъгълник без талия.</p>
      <p>
        <b>6. Изберете подходяща светлина </b>
      </p>
      <p>Добрата снимка започва с подходящата светлина. Няма универсална рецепта за нея, защото зависи от чертите на всяко лице.</p>
      <figure>
        <img src="http://www.cross.bg/../../../photo_new_gallery/2019/11/20/82686d43ce4e2f6aaf3714494f50bdcd.jpg"/>
      </figure>
      <p>Важното обаче е тя да ви помага да се изразите по начина, по който искате. Например, в повечето случаи на жени отива помека светлина (която ще намерите лесно на сянка), защото прави самите черти помеки и нежни, което макар и не винаги, често се търси при женските портрети.</p>
      <p>Съответно, чудесни мъжки портрети и автопортрети се получават при остра светлина, каквато например е слънчевата, защото тя „изсича“ лицето и му придава повече характер. При всеки случай – най-добре избягвайте обедното слънце, защото ще очертае дълбоки сенки под очите ви.</p>
      <p>
        <b>7. Бъдете търпеливи, забавлявайте се и се харесвайте </b>
      </p>
      <p>Добрата снимка изисква много търпение. Ако нямате търпение да изберете правилната поза или да снимате докато се харесате, просто включете видео функцията на смартфона, след което си изберете подходящ стоп-кадър. Важно е да се харесвате, да облечете нещо любимо, и да се забавлявате – вашето настроение винаги личи много в автопортретите. .</p>
      <p>Моделът Huawei nova 5Т, вдъхновил уъркшопа по креативно себеизразяване, е базиран на мощната хардуерна платформа от най-висок клас Kirin 980 и разполага с четворна основна камера с изкуствен интелект и интелигентна 32MP селфи камера. На българския пазар той се предлага в три изразяващи различни стилове цвята – пурпурно „Midsummer Purple” , класическо черно и неустоимо „Crush Blue“ синьо, с цена под 800 лева при свободна продажба и с атрактивни абонаментни планове от A1, Теленор и Виваком.  </p>
    </article>
  </body>
</html>