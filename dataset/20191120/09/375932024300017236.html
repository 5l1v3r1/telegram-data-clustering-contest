<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/egeszsegugy-kozelet/horgoszukulet-es-tudorak-var-a-dohanyosokra-1880169/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T09:37:00+00:00"/>
    <meta property="og:title" content="Hörgőszűkület és tüdőrák vár a dohányosokra"/>
    <meta property="og:description" content="Magyarországon körülbelül 2,5 millió ember dohányzik, ami meghaladja az uniós átlagot."/>
  </head>
  <body>
    <article>
      <h1>Hörgőszűkület és tüdőrák vár a dohányosokra</h1>
      <address><time datetime="2019-11-20T09:37:00+00:00">20 Nov 2019, 09:37</time> by <a rel="author">MTI</a></address>
      <p>A dohányosok főként idült hörgőszűkülettel (COPD) és tüdőrákkal kerülnek kórházba – mondta Kovács Gábor, az Országos Korányi Pulmonológiai Intézet főigazgatója szerda reggel az M1 csatornán a Ne gyújts rá! világnap alkalmából.</p>
      <aside>A főigazgató elmondta, Magyarország világelső a tüdőrák okozta halálozásban, s ennek főként a dohányzás áll a hátterében.</aside>
      <figure>
        <img src="https://www.vg.hu/wp-content/uploads/2019/09/043dpapa19060399484212dpai.jpg"/>
        <figcaption>Fotó: Sebastian Kahnert/dpa-Zentralbild/dpa/AFP</figcaption>
      </figure>
      <p>Hozzátette, Magyarországon körülbelül 2,5 millió ember dohányzik, ami meghaladja az uniós átlagot.</p>
      <p>Elmondta, az új típusú dohánytermékek, összefoglaló nevükön a füstmentes termékek – mint az elektronikus cigaretták – káros hatása ugyanúgy megjelenik a szervezetben, mint a hagyományos cigaretta esetében. Ezek a termékek nem segítenek a leszokásban, hiszen a nikotintartalmuk révén fenntartják a függőséget – mutatott rá.</p>
    </article>
  </body>
</html>