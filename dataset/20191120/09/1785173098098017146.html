<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/fifor-avut-doua-dezbateri-una-reala-viorica-dancila-mascarada-iohannis-putem-avea-romanie-condusa-presedinte-viu-autentic-romanie-condusa-poza-robot-presedinte-fake-1922401520002019110919175362"/>
    <meta property="og:site_name" content="News.ro"/>
    <meta property="article:published_time" content="2019-11-20T09:15:00+00:00"/>
    <meta property="og:title" content="Fifor: Am avut două dezbateri - una reală, cu Viorica Dăncilă şi o mascaradă, cu Iohannis. Putem avea o Românie condusă de un preşedinte viu, autentic sau o Românie condusă de o poză, de un robot, de un preşedinte fake"/>
    <meta property="og:description" content="Secretarul general al PSD Mihai Fifor afirmă că marţi seară au fost două dezbateri - una reală, cu Viorica Dăncilă şi o mascaradă, cu Iohannis. ”Putem avea o Românie condusă de un preşedinte viu, autentic sau o Românie condusă de o poză, de un robot, de un preşedinte fake”, susţine el într-o postare pe Facebook."/>
  </head>
  <body>
    <article>
      <h1>Fifor: Am avut două dezbateri - una reală, cu Viorica Dăncilă şi o mascaradă, cu Iohannis. Putem avea o Românie condusă de un preşedinte viu, autentic sau o Românie condusă de o poză, de un robot, de un preşedinte fake</h1>
      <address><time datetime="2019-11-20T09:15:00+00:00">20 Nov 2019, 09:15</time> by <a rel="author">News.ro</a></address>
      <p>
        <b>Secretarul general al PSD Mihai Fifor afirmă că marţi seară au fost două dezbateri - una reală, cu Viorica Dăncilă şi o mascaradă, cu Iohannis. ”Putem avea o Românie condusă de un preşedinte viu, autentic sau o Românie condusă de o poză, de un robot, de un preşedinte fake”, susţine el într-o postare pe Facebook.</b>
      </p>
      <p>”Am avut până la urmă două dezbateri: una reală, cu Viorica Dăncilă şi o mascaradă, cu Iohannis. Una în care Viorica Dancila nu a evitat pe nimeni şi a răspuns la toate întrebările şi o scenetă proastă, regizată, controlată, cenzurată, ca să iasă bine pentru Iubitul Conducător. Una cu o presă normală care şi-a făcut datoria şi alta cu jurnalişti „instruiţi” de Cotroceni în prealabil”, afirmă Fifor, referindu-se la dezbaterile electorale organizate aproape simultan de cei doi candidaţi la Preşedinţie, Klaus Iohannis şi Viorica Dăncilă.</p>
      <p>În opinia sa, partea bună e că am aflat cum ar arăta România dacă ar fi condusă de fiecare dintre cei doi candidaţi.<br/>”Putem avea o Românie condusă de un preşedinte viu, autentic, cu calităţile şi defectele sale reale, care nu evită pe nimeni şi care îşi doreşte o naţiune unită, o tara pentru toti romanii sau o Românie condusă de o poză, de un robot, de un preşedinte fake, care vrea o naţiune dezbinată, o tară golită de cei incomozi, în care totul e controlat şi cenzurat. Putem avea o democraţie cu o presă liberă şi eficientă sau ne putem întoarce la alte timpuri când presa era doar o unealtă a regimului de la putere”, sunt opţiunile pe care le prizintă liderul PSD.<br/>”Voi în ce ţară doriţi să trăiţi? Într-o Românie liberă şi emocratică sau într-o ţară a fricii, intoarsă in negura zilelor de dinainte de 1989?”, întreabă el.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>