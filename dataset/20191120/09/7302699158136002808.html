<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/celebonline/detail/9620000111449"/>
    <meta property="og:site_name" content="MGR Online"/>
    <meta property="article:published_time" content="2019-11-20T09:07:00+00:00"/>
    <meta property="og:title" content="ฉลอง 72 ปี Central Anniversary 2019 เนรมิตสวนสวรรค์แห่งพฤกษา"/>
    <meta property="og:description" content="เนื่องในโอกาสที่ ห้างสรรพสินค้าเซ็นทรัล อยู่คู่คนไทยมาถึง 72 ปี ห้างเซ็นทรัล จับมือ บริษัท เจเนอรัล คาร์ด เซอร์วิสเซส จำกัด และบริษัท มาสเตอร์การ์ด (ประเทศไทย) จำกัด จัดเทศกาลดอกไม้ประจำปีสุดยิ่งใหญ่ ในงาน “Central Anniversary 201"/>
  </head>
  <body>
    <article>
      <h1>ฉลอง 72 ปี Central Anniversary 2019 เนรมิตสวนสวรรค์แห่งพฤกษา</h1>
      <address><time datetime="2019-11-20T09:07:00+00:00">20 Nov 2019, 09:07</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011531201.JPEG"/>
      </figure>
      <p><b>เนื่องในโอกาสที่ ห้างสรรพสินค้าเซ็นทรัล อยู่คู่คนไทยมาถึง 72 ปี ห้างเซ็นทรัล จับมือ บริษัท เจเนอรัล คาร์ด เซอร์วิสเซส จำกัด และบริษัท มาสเตอร์การ์ด (ประเทศไทย) จำกัด จัดเทศกาลดอกไม้ประจำปีสุดยิ่งใหญ่ ในงาน “Central Anniversary 2019” เฉลิมฉลองในโอกาสครบ 6 รอบ โดยเนรมิต ห้างเซ็นทรัลชิดลม และศูนย์การค้าเซ็นทรัล เอ็มบาสซี ให้เป็นสวนสวรรค์แห่งหมู่มวลพฤกษา สร้างความประทับใจให้กับลูกค้าคนสำคัญ ชวนชม “บันไดแห่งสรวงสวรรค์” ที่ตกแต่งด้วยดอกไม้สีเหลืองอร่าม เพื่อร่วมเฉลิมพระเกียรติและแสดงความจงรักภักดี ในพระบาทสมเด็จพระวชิรเกล้าเจ้าอยู่หัว</b><br/><br/>พร้อมชมดอกทิวลิปเหลืองหาชมได้ยากนอกฤดูกาลนับหมื่นดอก ตื่นตากับ “The Cherry Blossom Forest” อุโมงค์ดอกซากุระอินเตอร์แอคทีฟ ที่จะบานสะพรั่งเพื่องานนี้โดยเฉพาะ พร้อมโชว์สุดตื่นตาชุด “THE FLORA ASTROLOGY” ถ่ายทอดเรื่องราวของพฤกษาแห่งจักรราศี ณ ล็อบบี้เลาจน์ ชั้น 1 ห้างเซ็นทรัลชิดลม</p>
      <figure>
        <img src="https://mpics.mgronline.com/pics/Images/562000011531202.JPEG"/>
      </figure>
      <p>ภายในงานมี ดร.วิษณุ เครืองาม รองนายกรัฐมนตรี ประธาน ท่านหญิงประภาพันธุ์ ภาณุพันธุ์ กรโกสียกาจ ร่วมด้วย คณะทูตานุทูตประจำประเทศไทย และคณะผู้บริหารของเซ็นทรัล สุทธิธรรม จิราธิวัฒน์, ดร.ประสาร ไตรรัตน์วรกุล, สุทธิภัค จิราธิวัฒน์, ปิยวรรณ ลีละสมภพ และ ดร. ปิยะพงษ์ ธัญญศรีสังข์, อธิศ รุจิรวัฒน์ กก.ผจก.บจก.เจเนอรัล คาร์ด เซอร์วิสเซส, ศักดิ์สินี พูนวัตถุ ผอ.ฝ่ายลูกค้าสัมพันธ์ บจก.มาสเตอร์การ์ด (ประเทศไทย)<br/><br/>ตลอดจนเหล่าเซเลบแฟนพันธุ์แท้ห้างเซ็นทรัล ร่วมแสดงความยินดี อย่าง สุมณี คุณะเกษม, สุรีย์ รัตนหิรัญญา, สิริยส เทพหัสดิน ณ อยุธยา, นรรจาพร จงควินิต, ภัทรพล พึ่งบุญพระ, โสภิณ รองรัตน์, อดิพลิน-อดิทิพ ภานุพงศ์, หฤทัย ไชยันต์ ณ อยุธยา, พัณณิตา สนิทวงศ์ ณ อยุธยา, พิชรดา โสมกุล ฯลฯ ชมความงดงามของเหล่ามวลดอกไม้ และการแสดงสุดเซอร์ไพรส์ ชุด “THE FLORA ASTROLOGY” ที่ถ่ายทอดเรื่องราวของมวลหมู่พฤกษาแห่งจักรราศี โดยมีไฮไลต์อยู่ที่ เทพีแห่งดวงจันทร์ “คิมเบอร์ลี แอน เทียมศิริ” พร้อมควงคู่เต้นรำมากับ เทพแห่งพระอาทิตย์ “โป๊ป-ธนวรรธน์” ท่ามกลางดวงดาราและพฤกษาสุดตระการตา</p>
      <figure>
        <img src="https://mpics.mgronline.com/pics/Images/562000011531203.JPEG"/>
      </figure>
      <figure>
        <img src="https://mpics.mgronline.com/pics/Images/562000011531204.JPEG"/>
      </figure>
      <figure>
        <img src="https://mpics.mgronline.com/pics/Images/562000011531205.JPEG"/>
      </figure>
      <figure>
        <img src="https://mpics.mgronline.com/pics/Images/562000011531206.JPEG"/>
      </figure>
      <figure>
        <img src="https://mpics.mgronline.com/pics/Images/562000011531207.JPEG"/>
      </figure>
      <figure>
        <img src="https://mpics.mgronline.com/pics/Images/562000011531208.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/celebonline/photo-gallery/9620000111449"/>
      </related>
    </article>
  </body>
</html>