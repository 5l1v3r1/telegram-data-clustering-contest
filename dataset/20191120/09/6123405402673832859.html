<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/sondaggi-battuta-d-arresto-per-la-lega-in-emilia-bonaccini-batte-borgonzoni-638325.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T09:38:00+00:00"/>
    <meta property="og:title" content="Sondaggi, battuta d'arresto per la Lega. In Emilia Bonaccini batte Borgonzoni"/>
    <meta property="og:description" content="In Emilia-Romagna leggero vantaggio della coalizione di centro destra, ma Bonaccini nettamente più forte di Borgonzoni"/>
  </head>
  <body>
    <article>
      <h1>Sondaggi, battuta d'arresto per la Lega. In Emilia Bonaccini batte Borgonzoni</h1>
      <h2>In Emilia-Romagna leggero vantaggio della coalizione di centro destra, ma Bonaccini nettamente più forte di Borgonzoni</h2>
      <address>
        <time datetime="2019-11-20T09:38:00+00:00">20 Nov 2019, 09:38</time>
      </address>
      <p>Dopo settimane di crescita costante, la <b>Lega </b>di <b>Matteo Salvini </b>arretra di oltre mezzo punto (0.7%) nelle intenzioni di voto degli italiani. Rimane comunque sopra la soglia dei 30 punti percentuali (31.9%). Stabile il <b>Partito Democratico </b>di <b>Nicola Zingaretti </b>al 21.2%, così come il <b>Movimento 5 Stelle </b>di <b>Luigi Di Maio </b>(16.3%), entrambi al di sotto del risultato delle ultime Europee. Continua a salire <b>Fratelli d'Italia </b>di <b>Giorgia Meloni </b>(9.9%), a ridosso della doppia cifra, e avanza ancora un po' <b>Italia Viva </b>di <b>Matteo Renzi </b>(4.6%), salito di quasi un punto nell'ultimo mese.</p>
      <figure>
        <img src="http://www.affaritaliani.it/static/upl2019/unna/0010/unnamed16.jpg"/>
      </figure>
      <p>Questa settimana <i>Ixé </i>ha monitorato gli orientamenti degli elettori dell'Emilia-Romagna per la trasmissione Carta Bianca, in vista delle Regionali del prossimo 26 gennaio. In un quadro caratterizzato da una quota elevata di indecisi, è ancora forte il portato delle recenti elezioni europee, seppure il vantaggio del centro destra si sia sensibilmente ridotto e ora le due coalizioni siano, in termini politici, sostanzialmente appaiate. Sotto il profilo delle candidature, Bonaccini appare invece in netto vantaggio sulla sfidante.</p>
      <figure>
        <img src="http://www.affaritaliani.it/static/upl2019/unna/0010/unnamed--1-27.jpg"/>
      </figure>
    </article>
  </body>
</html>