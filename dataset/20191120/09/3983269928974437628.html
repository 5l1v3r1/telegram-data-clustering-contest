<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/tv3-lider-dahir-dimarts-amb-una-quota-del-16-2-amb-els-telenoticies-el-sense-ficcio-i-lesta-passant-com-els-mes-vistos-de-la-seva-franja/nota-de-premsa/2964690/"/>
    <meta property="og:site_name" content="CCMA"/>
    <meta property="article:published_time" content="2019-11-20T09:22:18+00:00"/>
    <meta property="og:title" content="TV3, líder d'ahir dimarts amb una quota del 16,2%, amb els telenotícies, el &quot;Sense ficció&quot; i l'&quot;Està passant&quot;, com els més vistos de la seva franja"/>
    <meta property="og:description" content="TV3 va liderar l'audiència d'ahir, amb una quota del 16,2%, a més de 6 punts de la segona classificada. Quatre dels cinc programes més vistos van ser de TV3, amb els telenotícies, el &quot;Sense ficció&quot; i l'&quot;Està passant&quot;, tots líders de la seva franja"/>
  </head>
  <body>
    <article>
      <h1>TV3, líder d'ahir dimarts amb una quota del 16,2%, amb els telenotícies, el "Sense ficció" i l'"Està passant", com els més vistos de la seva franja</h1>
      <h2>TV3 va liderar l'audiència d'ahir, amb una quota del 16,2%, a més de 6 punts de la segona classificada. Quatre dels cinc programes més vistos van ser de TV3, amb els telenotícies, el "Sense ficció" i l'"Està passant", tots líders de la seva franja</h2>
      <address><time datetime="2019-11-20T09:22:18+00:00">20 Nov 2019, 09:22</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/7/8/1574243829387.jpg"/>
      </figure>
      <p>Ahir, TV3 va tornar a ser la cadena més vista a Catalunya, amb una quota del 16,2%, a 6 punts de la segona classificada. Quatre dels cinc espais més vistos del rànquing van ser de la cadena, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 678.000 espectadors i un 27,3% de quota.</p>
      <p>L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 492.000 espectadors i un 22,6% de quota, va ser el segon. El <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, va ser tercer, amb una quota del 28,1% i 451.000 espectadors.</p>
      <p>El cinquè lloc el va ocupar el <a href="https://www.ccma.cat/tv3/sense-ficcio/">"Sense ficció"</a> amb "La batalla per les xarxes", amb una quota del 12,8% i 339.000 espectadors.</p>
      <p>També en el rànquing dels més vistos, el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, amb 329.000 espectadors i un 24,9% de quota, va ser setè. En novè lloc hi ha el <a href="https://www.ccma.cat/tv3/cuines/">"Cuines"</a>, en què Marc Ribas va fer pop estofat amb patates, amb 279.000 espectadors i una quota del 18,1%. I l'onzè va ser el <a href="https://www.ccma.cat/tv3/com-si-fos-ahir/">"Com si fos ahir"</a>, amb una quota del 17,5% i 262.000 espectadors.</p>
      <p>
        <i> (Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>