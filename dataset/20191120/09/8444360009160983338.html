<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/kriti-i-stigmi-tis-entyposiakis-ypothalassias-ekriksis-seistikan-ta-tzamia-ton-spition-video/2919606/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T09:42:40+00:00"/>
    <meta property="og:title" content="Κρήτη: Η στιγμή της εντυπωσιακής υποθαλάσσιας έκρηξης – Σείστηκαν τα τζάμια των σπιτιών – video"/>
    <meta property="og:description" content="Στο πόδι σηκώθηκαν το πρωί, οι κάτοικοι στου Κοκκίνη Χάνι στην Κρήτη, από τον εκκωφαντικό θόρυβο υποθαλάσσιας έκρηξης. Τα πάντα επιμελήθηκαν άντρας της Μονάδας Υποβρύχιων Καταστροφών του Πολεμικού Ναυτικού..."/>
  </head>
  <body>
    <article>
      <h1>Κρήτη: Η στιγμή της εντυπωσιακής υποθαλάσσιας έκρηξης – Σείστηκαν τα τζάμια των σπιτιών – video</h1>
      <h2>Στο πόδι σηκώθηκαν το πρωί, οι κάτοικοι στου Κοκκίνη Χάνι στην Κρήτη, από τον εκκωφαντικό θόρυβο υποθαλάσσιας έκρηξης. Τα πάντα επιμελήθηκαν άντρας της Μονάδας Υποβρύχιων Καταστροφών του Πολεμικού Ναυτικού...</h2>
      <address><time datetime="2019-11-20T09:42:40+00:00">20 Nov 2019, 09:42</time> by <a rel="author">Newsit Newsroom</a></address>
      <p>Επρόκειτο για ελεγχόμενη έκρηξη που έγινε στη θαλάσσια περιοχή του Αρίνα, περίπου 50 μέτρα από την ακτή, εκεί όπου βρέθηκε το καλοκαίρι, βόμβα του Β’ Παγκοσμίου Πολέμου.</p>
      <p>Βατραχάνθρωποι της Μονάδας Υποβρύχιων Καταστροφών του Πολεμικού Ναυτικού βούτηξαν από χθες στην περιοχή και έλαβαν όλα τα απαραίτητα μέτρα, ενώ σήμερα το πρωί, έγινε η ελεγχόμενη έκρηξη, η οποία εύλογα αναστάτωσε τους κατοίκους στου Κοκκίνη.</p>
      <p>Όπως έλεγαν, ο θόρυβος ήταν τόσο ισχυρός που σείστηκαν τα τζάμια των σπιτιών τους. Η βόμβα είχε 70 εκατοστά μήκος και 155 χιλιοστά διάμετρο.</p>
      <p>Ο Κεντρικός Λιμενάρχης Ηρακλείου Ευθύμιος Δουβής, τόνισε ότι επελέγη η συγκεκριμένη χρονική στιγμή για την εξουδετέρωση του πυρομαχικού, καθώς το ξενοδοχείο είναι κλειστό και δεν υπάρχουν πλέον λουόμενοι στην παραλία.</p>
      <figure>
        <iframe src="https://www.youtube.com/embed/DvyCK3Z7U1M" width="640" height="480" data-service="Youtube" scrolling="no"/>
      </figure>
      <p>Πηγή: <a href="https://www.ekriti.gr/kriti-irakleio/irakleio-ishyri-ekrixi-sikose-sto-podi-toys-katoikoys#sthash.N7YU8aoQ.9dGxDR6N.dpbs">ekriti.gr</a></p>
    </article>
  </body>
</html>