<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821798-v-izraili-provalilasa-sproba-sformuvati-urad.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T09:46:00+00:00"/>
    <meta property="og:title" content="В Ізраїлі провалилася спроба сформувати уряд"/>
    <meta property="og:description" content="В Ізраїлі провалилися перемовини щодо формування уряду єдності між прем'єр-міністром Біньяміном Нетаньягу та лідером партії “Синьо-білі” Бені Ганцом."/>
  </head>
  <body>
    <article>
      <h1>В Ізраїлі провалилася спроба сформувати уряд</h1>
      <h2>В Ізраїлі провалилися перемовини щодо формування уряду єдності між прем'єр-міністром Біньяміном Нетаньягу та лідером партії “Синьо-білі” Бені Ганцом.</h2>
      <address>
        <time datetime="2019-11-20T09:46:00+00:00">20 Nov 2019, 09:46</time>
      </address>
      <p>Про це повідомляє <a href="https://www.timesofisrael.com/last-ditch-unity-meeting-appears-to-fail-with-pm-and-gantz-trading-accusations/">The Times of Israel</a> з посиланням на джерела.</p>
      <p>"Спроби прем'єр-міністра Біньяміна Нетаньягу та лідера партії “Синьо-білі” Бені Ганца сформувати уряд єдності провалилися у вівторок увечері”, - йдеться у повідомленні.</p>
      <p>Як зазначається, зустріч тривала трохи більше години в Офісі прем'єра в Єрусалимі, проте лідери партій, які здобули найбілішу кількість місць у парламенті, так і не досягли прогресу у питанні формування уряду.</p>
      <p>Лідер третьої за чисельністю у Кнессеті партії Авігдор Ліберман сьогодні по обіді оголосить, чи братиме участь у формуванні уряду.</p>
      <p>Якщо до завтра в Ізраїлі не буде досягнуто угоди щодо уряду, Кнессет матиме ще 21 день для визначення особи, яка спробує сформувати уряд, або прийме рішення про проведення вже третіх дострокових виборів у країні за останні кілька місяців.</p>
    </article>
  </body>
</html>