<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520625-americke-obchodovani-smisene-asie-oslabuje-ranni-zprava-z-akcioveho-trhu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T09:09:06+00:00"/>
    <meta property="og:title" content="Americké obchodování smíšené, Asie oslabuje (Ranní zpráva z akciového trhu)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Americké obchodování smíšené, Asie oslabuje (Ranní zpráva z akciového trhu)</h1>
      <address><time datetime="2019-11-20T09:09:06+00:00">20 Nov 2019, 09:09</time> by <a rel="author">Investiční bankovnictví</a></address>
      <p>
        <b>Hlavní události</b>
      </p>
      <p>Dnes v ČR bez podstatných korporátních zpráv.</p>
      <p>Evropské <a href="https://akcie-cz.kurzy.cz/">akcie</a> pravděpodobně <a href="https://www.kurzy.cz/obec/zahaji/">zahájí</a> dnešní seanci poklesem.</p>
      <p>Ve Spojených státech bude dnes večer zveřejněn zápis z posledního jednání měnového výboru, který ukáže, jak moc je měnový výbor připraven dále snižovat sazby.</p>
      <p>Výsledky hospodaření dnes v USA zveřejní řetězce Target a Lowe’s, v <a href="https://www.kurzy.cz/tema/evropa/">Evropě</a> pak polský těžař KGHM a britská společnost United Utilities.</p>
      <p>Analytici Société Générale snížili doporučení pro chemičku Solvay na Držet          </p>
      <p>
        <b>Obchodování na zámořských trzích</b>
      </p>
      <p>Indexy v zámoří uzavřely včerejší obchodování smíšeně. Průmyslový <a href="https://www.kurzy.cz/akcie-svet/">Dow Jones</a> (-0,36 %, 27 934,02 b.) mírně ztratil, zatímco <a href="https://www.kurzy.cz/akcie-svet/">technologický NASDAQ</a> (+0,24 %, 8 570,66 b.) svou hodnotu lehce zvýšil. Široký <a href="https://www.kurzy.cz/akcie-usa/s-and-p-500-7/">S&amp;P 500</a> (-0,06 %, 3 120,18 b.) skončil prakticky beze změny. <a href="https://www.kurzy.cz/komodity/ropa/">Ropa</a> (<a href="https://www.kurzy.cz/komodity/ropa-wti-crude-oil-graf-vyvoje-ceny/">WTI</a> -3,23 %, 55,21 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>) včera padala druhý den v řadě a stáhla sebou energetický sektor, který měl nejhorší výkon.  Kvůli špatným výsledkům a horším projekcím se na chvostu umístily prodejci Kohl’s (-19,49 %, 47,02 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>) a Macy’s (-10,9 %, 15,04 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>). To může svědčit o zpomalující maloobchodní poptávce.</p>
      <p>Obchodování v Asii je dnes negativní. Americký senát podpořil protesty v Hongkongu, což má vliv na vnímáni dosažení obchodní dohody USA a Číny. Indexy od Japonska, přes Koreu, Hongkong a pevninské čínské indexy oslabují.<br/>Autor: Bohumil Trampota</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/508199-smisene-obchodovani-boeing-zacne-znovu-vyrabet/"/>
        <a href="https://www.kurzy.cz/tema/5661155.html"/>
        <a href="https://www.kurzy.cz/zpravy/32902-otevreni-americkych-trhu-bude-smisene/"/>
        <a href="https://www.kurzy.cz/zpravy/478312-novy-rok-prinesl-smisene-obchodovani-na-devizovych-trzich/"/>
        <a href="https://www.kurzy.cz/zpravy/482169-americky-dolar-pri-pondelnim-obchodovani-posiloval/"/>
        <a href="https://www.kurzy.cz/zpravy/262309-americke-akcie-na-pocatku-obchodovani-posiluji/"/>
        <a href="https://www.kurzy.cz/tema/5615476.html"/>
        <a href="https://www.kurzy.cz/zpravy/129021-v-prubehu-asijskeho-obchodovani-americky-dolar-lehce-ztratil-9-1-2007-18-3-2009/"/>
        <a href="https://www.kurzy.cz/zpravy/422763-americke-trhy-ve-stredu-ve-smisenem-duchu-rust-cen-ropy-byl-oporou/"/>
        <a href="https://www.kurzy.cz/tema/4955051.html"/>
        <a href="https://www.kurzy.cz/tema/4350904.html"/>
        <a href="https://www.kurzy.cz/zpravy/427474-obchodovani-na-zamorskych-trzich-smisene-alphabet-po-vysledcich-nize/"/>
      </related>
    </article>
  </body>
</html>