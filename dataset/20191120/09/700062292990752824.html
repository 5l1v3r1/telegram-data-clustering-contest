<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/714393-sta-azhthta-toy-nekrotomeioy-h-tragoydistria-rena-panta.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T09:58:00+00:00"/>
    <meta property="og:title" content="Στα αζήτητα του Νεκροτομείου η τραγουδίστρια Ρένα Πάντα"/>
    <meta property="og:description" content="Στα αζήτητα του Νεκροτομείου Αθηνών βρίσκεται από τις 15 Νοεμβρίου η τραγουδίστρια Ρένα Πάντα, που έφυγε από τη ζωή σε ηλικία 61 ετών την περασμένη"/>
  </head>
  <body>
    <article>
      <h1>Στα αζήτητα του Νεκροτομείου η τραγουδίστρια Ρένα Πάντα</h1>
      <address>
        <time datetime="2019-11-20T09:58:00+00:00">20 Nov 2019, 09:58</time>
      </address>
      <p>Στα αζήτητα του Νεκροτομείου Αθηνών βρίσκεται από τις 15 Νοεμβρίου η τραγουδίστρια Ρένα Πάντα, που έφυγε από τη ζωή σε ηλικία 61 ετών την περασμένη Παρασκευή.<br/><br/>Σύμφωνα με δημοσίευμα της εφημερίδας «Espresso», η Ρένα Πάντα παραμένει άθαφτη στα ψυγεία του νεκροτομείου για πέμπτη συνεχή ημέρα, μέχρι να συγκεντρωθούν τα χρήματα που χρειάζονται για να γίνει η κηδεία της.<br/><br/>Το θέμα αποκάλυψε στην εφημερίδα ο πρόεδρος του ΤΑΣΕΗ Σπύρος Μπιμπίλας, ο οποίος ήταν ο πρώτος που προσέφερε χρήματα προκειμένου να δοθεί τέλος σε αυτό το μακάβριο δράμα. «Η Ρένα δεν είχε κανέναν στον κόσμο. Ήταν μόνη και έρημη. Για το λόγο αυτό, οι ένοικοι της πολυκατοικίας ειδοποίησαν την αστυνομία και η σορός της μεταφέρθηκε στο νεκροτομείο. Έκτοτε έχουμε ξεκινήσει έναν μαραθώνιο για να συγκεντρώσουμε χρήματα ώστε να πραγματοποιηθεί η κηδεία της αξιαγάπητης φίλης μας», δήλωσε ο Σπύρος Μπιμπίλας.</p>
      <figure>
        <iframe src="https://www.youtube.com/embed/OXeMsZXlSp8" width="560" height="315" data-service="Youtube" scrolling="no"/>
      </figure>
    </article>
  </body>
</html>