<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/olanda-migranti-container-frigo-3119294/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T09:49:23+00:00"/>
    <meta property="og:title" content="Olanda, 25 migranti trovati in un container-frigo diretto in Gran Bretagna"/>
    <meta property="og:description" content="ROMA – La polizia olandese ha fatto sapere che almeno 25 persone sono state trovate – stipate in un container-frigo – a bordo di un traghetto-cargo diretto nel Regno Unito. Lo riferiscono i media britannici ed olandesi che sottolineano che al momento non si hanno dettagli delle condizioni in cui versano i 25, nè si conosce la loro nazionalità. Il quotidiano olandese De Telegraaf scrive che il ritrovamento è stato effettuato dall’equipaggio poco dopo la partenza dell’imbarcazione. Questa scoperta è solo l’ultima avvenuta in questi mesi. Sempre più migranti, a quanto pare, provano il tutto per tutto viaggiando nascosti all’interno di camion o container vari. I primi di novembre, 41 afghani vennero trovati all’interno di un camion frigorifero fermato dalla polizia su un’autostrada nei pressi della città greca di Xanthi. A bordo c’erano tutti uomini tra i 20 e i 30 anni privi di documenti, con molti di loro al limite del soffocamento.  Principe Andrea si ritira dagli impegni pubblici: nuove ombre dallo scandalo EpsteinFrancia…"/>
  </head>
  <body>
    <article>
      <h1>Olanda, 25 migranti trovati in un container-frigo diretto in Gran Bretagna</h1>
      <address><time datetime="2019-11-20T09:49:23+00:00">20 Nov 2019, 09:49</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/migranti-ansa-1.jpg"/>
        <figcaption>Folla di migranti (foto Ansa)</figcaption>
      </figure>
      <p>ROMA – La polizia olandese ha fatto sapere che <b>almeno 25 persone sono state trovate –</b> stipate in un container-frigo – a bordo di un traghetto-cargo diretto ne<b>l Regno Unito</b>. Lo riferiscono i media britannici ed olandesi che sottolineano che al momento non si hanno dettagli delle condizioni in cui versano i 25, nè si conosce la loro nazionalità. Il quotidiano olandese De Telegraaf scrive che il ritrovamento è stato effettuato dall’equipaggio poco dopo la partenza dell’imbarcazione.</p>
      <p>Questa scoperta è solo l’ultima avvenuta in questi mesi. Sempre più migranti, a quanto pare, provano il tutto per tutto viaggiando nascosti all’interno di camion o container vari. I primi di novembre, 41 afghani vennero trovati all’interno di un camion frigorifero fermato dalla polizia su un’autostrada nei pressi della <a href="https://www.blitzquotidiano.it/cronaca-europa/grecia-migranti-afghani-camion-3113127/">città greca di Xanthi</a>. A bordo c’erano tutti uomini tra i 20 e i 30 anni privi di documenti, con molti di loro al limite del soffocamento.  </p>
      <figure>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">
          <img src="https://static.blitzquotidiano.it/wp/wp-content/uploads/2019/11/principe-andrea-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">Principe Andrea si ritira dagli impegni pubblici: nuove ombre dallo scandalo Epstein</a>
      </h3>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/wp/wp-content/uploads/2019/11/francia_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/francia-29enne-incinta-cani-3119442/">Francia, 29enne incinta uccisa da un branco di cani</a>
      </h3>
      <p>Una decina di giorni prima, in Gran Bretagna sono stati trovati<a href="https://www.blitzquotidiano.it/cronaca-europa/gran-bretagna-39-cadaveri-tir-bulgaria-omicidio-3108497/"> 39 corpi senza vita stipati in un tir.</a> Tra le vittime, probabilmente migranti, c’era anche un adolescente. Il ritrovamento è avvenuto in una zona industriale dell’<b>Essex,</b> nel sudest dell’Inghilterra, al Waterglade Industrial Park di Grays. Un giovane nordirlandese di 25 anni, conducente del camion, è stato arrestato con l’accusa di omicidio.  </p>
      <p>Un altro ritrovamento è avvenuto sempre i primi di novembre in<b> Francia</b>: 31 pachistani o erano nascosti in un camion. La loro scoperta è avvenuta durante un controllo su un’autostrada del sud della Francia, al confine con l’Italia.  </p>
    </article>
  </body>
</html>