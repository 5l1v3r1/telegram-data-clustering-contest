<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/agyaratol-megfosztott-szumatrai-elefant-tetemere-bukkantak-indoneziaban/186999"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T09:41:00+00:00"/>
    <meta property="og:title" content="Agyarától megfosztott szumátrai elefánt tetemére bukkantak Indonéziában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Agyarától megfosztott szumátrai elefánt tetemére bukkantak Indonéziában</mark>
      </h1>
      <address><time datetime="2019-11-20T09:41:00+00:00">20 Nov 2019, 09:41</time> by <a rel="author">MTI</a></address>
      <p>
        <b>Egy agyarától megfosztott ritka szumátrai elefánt tetemére bukkantak az indonéziai Riau tartományban - közölte szerdán egy helyi illetékes. </b>
        <b>Egy agyarától megfosztott ritka szumátrai elefánt tetemére bukkantak az indonéziai Riau tartományban - közölte szerdán egy helyi illetékes.</b>
      </p>
      <p>Az indonéz kormány Természetvédelmi Ügynökségének vezetője, Suharyono szerint a 40 éves bikát favágók találták meg hétfőn Bengkalis kerületében és értesítették a helyi hatóságokat.<br/><br/>Az állatot valószínűleg hat nappal korábban ölték meg, mert a tetem már oszlásnak indult, amikor rátaláltak.</p>
      <p>A Természetvédelmi Világalap (WWF) szerint mára kevesebb mint 3 ezer szumátrai elefánt maradt a vadonban.<br/><br/>Az ázsiai elefánt súlyosan veszélyeztetett alfajára elsősorban az orvvadászat, valamint az élőhelyeik zsugorodása jelent fenyegetést. A vadorzók a fekete piacon értékesítik a leölt példányok agyarát.</p>
      <figure>
        <img src="http://media.borsonline.hu/cikk/20/192604/big-lead/650x360/2029565_347f4c6d0e0d96dc3ee871e1c9515cc0e2efd705.jpg"/>
        <figcaption>© AFP</figcaption>
      </figure>
    </article>
  </body>
</html>