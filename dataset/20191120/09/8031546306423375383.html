<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109215-Svetoven-rekord%2521-Nad-120-dzurnalisti-sa-v-turski-zatvori"/>
    <meta property="og:site_name" content="Канал 3"/>
    <meta property="article:published_time" content="2019-11-20T09:57:00+00:00"/>
    <meta property="og:title" content="Световен рекорд! Над 120 журналисти са в турски затвори"/>
    <meta property="og:description" content="Турция обяви извънредно положение малко след опита за преврат през 2016 г., 150 000 съдии, учени, офицери, държавни служители са уволнени"/>
  </head>
  <body>
    <article>
      <h1>Световен рекорд! Над 120 журналисти са в турски затвори</h1>
      <h2>Турция обяви извънредно положение малко след опита за преврат през 2016 г., 150 000 съдии, учени, офицери, държавни служители са уволнени</h2>
      <address>
        <time datetime="2019-11-20T09:57:00+00:00">20 Nov 2019, 09:57</time>
      </address>
      <p><b>Над 120 журналисти са държани в затворите на Турция, което е световен рекорд, а ситуацията с медиите в страната не се е подобрила от миналата година, когато бе отменено извънредното положение. Това съобщи Международният институт за печата, цитиран от британски медии.<br/></b> </p>
      <p>Турция обяви извънредно положение малко след неуспешния опит за преврат през 2016 г.</p>
      <p> <br/><b> </b></p>
      <p>За двете години след извънредното положение в Турция 150 000 съдии, учени, офицери, държавни служители и други цивилни са уволнени по подозрение за връзки с организацията ФЕТО на ислямския проповедник Фетуллах Гюлен, който живее в САЩ, а турските власти го смятат за инициатор на преврата.</p>
      <p> </p>
      <p>Повече от 77 000 души бяха затворени през този период в очакване на съдебни процеси.</p>
      <p> </p>
      <p>След опита за преврат стотици журналисти бяха изправени на съд по обвинения в тероризъм, се казва в доклада на Международния институт за печата, който добавя, че броят на журналистите, които все още са в затвора, е спаднал от над 160 на сегашните 120.</p>
      <p> </p>
      <p>"Зад тези числа се крият безпрецедентни нарушения на основните човешки права, десетки журналисти са затворени в продължение на месеци или дори години в очакване на съдебен процес, а в много случаи без официално наказателно преследване", се казва в доклада.</p>
      <related>
        <h4>Още по темата</h4>
        <a href="http://kanal3.bg/news/world/middleeast/106888-Edin-turski-voynik-zagina%252C-a-drug-beshe-ranen-v-Severna-Siriya"/>
        <a href="http://kanal3.bg/news/world/europe/106523-Balgaristka-ot-Ankara-prevede-na-turski-%20Istoriya-slavyanobalgarska%20"/>
        <a href="http://kanal3.bg/news/bulgaria/economy/104516-Sadat-%20otpushi%20-Turski-potok-prez-Balgariya---varna-stroedza-na-sauditskiya-%20Arkad%20"/>
      </related>
    </article>
  </body>
</html>