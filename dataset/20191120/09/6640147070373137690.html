<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oneplus-8-pro-indiscrezioni-design/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T09:21:00+00:00"/>
    <meta property="og:title" content="OnePlus 8 Pro, quattro fotocamere posteriori e foro sul display: rivelato il design? | MobileLabs"/>
    <meta property="og:description" content="Alcune indiscrezioni potrebbero anticipare il design di OnePlus 8 Pro: quattro fotocamere posteriori, due camere anteriori e un foro sul display?"/>
  </head>
  <body>
    <article>
      <h1>OnePlus 8 Pro, quattro fotocamere posteriori e foro sul display: rivelato il design? | MobileLabs</h1>
      <address>
        <time datetime="2019-11-20T09:21:00+00:00">20 Nov 2019, 09:21</time>
      </address>
      <p>Un foro nel display, quattro fotocamere nella parte posteriore e due nella parte anteriore: <b><i>OnePlus 8 Pro</i></b> è nuovamente il protagonista di alcune indiscrezioni recentemente apparse online. I possibili disegni schematici pubblicati da <a href="https://true-tech.net/oneplus/exclusive-oneplus-8-pro-product-diagram-leaks-showing-four-camera-sensors/"><i>TrueTech</i></a> potrebbero anticipare il <b>design</b>, confermando anche le<a href="http://www.tomshw.it/smartphone/oneplus-8-render/"> ipotesi precedentemente divulgate</a>.</p>
      <p>Pochissimo tempo dopo l’arrivo di <a href="http://www.tomshw.it/smartphone/oneplus-7t-recensione/">OnePlus 7T</a> e <a href="http://www.tomshw.it/smartphone/oneplus-7t-pro-recensione/">7T Pro</a>, la società, abituata a sorprendere positivamente i propri clienti, sarebbe quasi pronta a proporre un successore. Su internet sono infatti trapelate alcune <b>indiscrezioni</b> riguardanti <i><b>OnePlus 8 Pro</b></i>, che potrebbe farci attendere ancora un po’.</p>
      <figure>
        <img src="https://www.tomshw.it/images/images/2019/11/oneplus-8-pro-possibile-design-64087.768x432.jpg"/>
      </figure>
      <p>Prima di tutto, si parlerebbe di <b>due varianti</b>: la prima con una sola fotocamera frontale e la seconda con addirittura due. Non è chiaro se ci troviamo al cospetto di OnePlus 8 e 8 Pro o due diverse edizioni di quest’ultimo.</p>
      <p>Il <b>display</b>, curvo ai lati e con <a href="http://www.tomshw.it/smartphone/oneplus-8-pro-avra-un-display-a-120-hz/">refresh rate a 120 Hz</a>, dovrebbe avere una diagonale di <b>6,65 pollici</b>, quindi poco maggiore rispetto a OnePlus 8. A differenza dei predecessori, che potevano contare su una camera a scomparsa, i nuovi modelli dovrebbero avere quasi certamente un <b>piccolo foro</b> sul display nella quale dovrebbe essere collocata la fotocamera frontale.</p>
      <slideshow>
        <figure>
          <img src="https://www.tomshw.it/images/images/2019/11/oneplus-8-pro-possibile-design-64089.768x432.jpg"/>
        </figure>
        <figure>
          <img src="https://www.tomshw.it/images/images/2019/11/oneplus-8-pro-possibile-design-64088.768x432.jpg"/>
        </figure>
      </slideshow>
      <p>OnePlus 8 Pro potrebbe essere il primo smartphone del brand a contare su una <i><b>quad camera</b></i> posteriore: 3 sensori verticali e un quarto, ovvero <i>3D ToF</i> (per la realtà aumentata e la profondità), affiancato. Per conoscere tutte le altre informazioni, tra cui anche la scheda tecnica, non ci resta che <b>attendere</b>.</p>
      <blockquote>OnePlus 7T, con 8 GB di RAM, 128 GB di memoria interna e il SoC Qualcomm 855+, è disponibile all’acquisto su Amazon. Lo trovate a <a href="https://toms.it/u8pEQ">questo indirizzo</a>.</blockquote>
    </article>
  </body>
</html>