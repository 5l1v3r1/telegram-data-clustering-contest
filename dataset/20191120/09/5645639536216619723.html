<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/iphone-11-telefon-od-applu-pro-vsechny-recenze/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T09:30:11+00:00"/>
    <meta property="og:title" content="iPhone 11 – telefon od Applu pro všechny"/>
    <meta property="og:description" content="Apple letos překvapil se základním modelem iPhone 11, hlavně došlo na snížení ceny. Má cenu jej kupovat?"/>
  </head>
  <body>
    <article>
      <h6 class="kicker">recenze</h6>
      <h1>iPhone 11 – telefon od Applu pro všechny</h1>
      <address><time datetime="2019-11-20T09:30:11+00:00">20 Nov 2019, 09:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Dalo by se říci, že iPhone 11 nabízí přesně to, co od telefonu potřebujete. Jistě, nenajdete zde třetí objektiv jako v případě iPhone 11 Pro. Na druhou stranu jde o zajímavý kousek v poměru cena/výkon. I tak je potřeba zmínit některé nedokonalosti, které vám mohou případnou koupi rozmluvit. Pojďme se tedy společně podívat na zcela objektivní recenzi s měsíčním odstupem. </p>
      <p>To, že jsem nezveřejnil své dojmy ihned po 14 dnech usilovného testování, má svůj význam. V té době se můj názor diametrálně lišil a jsem přesvědčen o tom, že bych nebyl schopen nabídnout objektivní pohled na iPhone 11. Nyní ale ano. </p>
      <h3>iPhone 11: silné rámečky jako pěst na oko</h3>
      <p>Pokud jste si mysleli, že Apple konečně u svého nástupce iPhone XR minimalizuje rámečky kolem displeje, budu vás muset zklamat. iPhone 11 i v letošním roce nabízí opravdu nevkusné rámečky kolem zobrazovacího panelu. I přesto je ale iPhone 11 / XR skvělým nástupcem modelu iPhone 8. Bohužel se ale v tomto případě od roku 2018 neudála žádná designová změna, tedy alespoň na přední straně iPhone 11. </p>
      <p>Silný a jednotný rámeček obklopuje 6,1palcový LCD displej, přičemž v horní části se nachází výřez pro kameru TrueDepth a senzory Face ID. Kdybych iPhone 11 porovnal například s OnePlus 7 Pro a jeho bezrámečkovým displejem, po designové stránce by telefon od Applu působil starým dojmem. To je ale ta daň za to, že si nepořídíte vyšší model Pro. Společnost zkrátka musela někde ušetřit. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_2030-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_2026-4032x3024x-scaled.jpg"/>
        </figure>
      </slideshow>
      <p>Nicméně, velikost iPhone 11 padne do ruky těm, kteří u telefonu hledají velký displej, ale přesto jej chtějí ovládat jednou rukou. V praxi je ovládání jednou rukou opravdu obtížné, ale ne nereálné. „Levnější“ iPhone 11 nabízí skleněnou zadní stranu- Oproti vyššímu modelu Pro je sklo opravdu kluzké, což pocítíte hlavně ve chvíli, kdy se vám lehce zapotí ruce/prsty. Pokud se tedy rozhodnete pro koupi iPhone 11, doporučuji si přikoupit také ochranný kryt. </p>
      <p>Navíc iPhone 11 není tak odolný, jako iPhone 11 Pro. Vyšší model je totiž vyroben z hliníku, nikoliv z nerezové oceli. Na čem ale Apple nešetřil, to je odolnost vůči vodě – iPhone 11 je vybaven certifikací IP68, která zaručuje odolnost ve dvoumetrové hloubce po dobu 30 minut. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_2032-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_2033-4032x3024x-scaled.jpg"/>
        </figure>
      </slideshow>
      <p>Ovšem nejlepší část nového iPhone 11? Jednoznačně barvy. Existuje šest barevných variant a všechny vypadají naprosto úžasně (i když na každé z těchto barev uvidíte otisky prstů). Má nejoblíbenější barva je zelená, kterou jsem k mému štěstí dostal na recenzi. Upozorňuji také na to, že na zadní straně zmizela značka iPhone, což telefonu dodává ještě o něco minimalističtější vzhled. </p>
      <p>U zadní strany iPhone 11 ještě zůstaneme. Apple zde udělal snad tu největší změnu – přidal druhý fotoaparát. Ano správně, levnější varianta iPhonu se dočkala duálního fotoaparátu. Ten je z celého designu řekněme vysunut. Když tedy posunete prst ze zadního sklad k okraji fotoaparátu, ucítíte výrazný rozdíl. Opravdu bych si přál, aby Apple od tohoto designu upustil a začal fotoaparáty implementovat tak, aby byly sjednoceny s designem. </p>
      <h3>Displej s nízkým rozlišením</h3>
      <p>Nejslabším článkem je bezesporu displej s úhlopříčkou 6,1 palců. Nejedná se bohužel o OLED panel, který drtivá většina konkurentů v tomto cenovém rozpětí nabízí. Apple iPhone 11 použil LCD panel s rozlišením 1 792 × 828 (326 pixelů na palec, tzv. PPI). </p>
      <p>Jen pro zajímavost, OnePlus 7 Pro stojí o pár stovek méně, zato nabízí OLED panel s rozlišením 3 120 × 1 440 a 90 Hz. Dokonce i Google Pixel 3a nabízí rozlišení 2 220 x 1 080 pixelů. Ve srovnání například s vyšším modelem iPhone 11 Pro jsou barvy bohatší a černá vypadá jako černá. To se ale nedá říci o LCD panelu v případě iPhone 11 – zde jsou barvy tak trochu vybledlé.</p>
      <figure>
        <img src="https://dotekomanie.cz/wp-content/uploads/2019/11/IMG_2029-4032x3024x-scaled.jpg"/>
      </figure>
      <p>Ovšem musím konstatovat, že i když je rozlišení displeje nízké, je těžké si menší kvality všimnout. Pokud si ale iPhone 11 umístíte přímo před své oči, neduhy LCD panelu jsou na světě. Osobně si myslím, že iPhone 11 je králem mezi LCD displeji. To ale neznamená, že by se jednalo o skvělou alternativu k OLED panelu. Kdo tvrdí, že LCD displej u iPhone 11 je skvělý a že oproti OLED panelu nepoznáte rozdíl, měl by si zajít na oční. Znovu ale opakuji, pokud LCD displej iPhone 11 srovnáme s konkurenčními modely, které také tímto panelem disponují, telefon od Applu vyjde jako jasný vítěz. </p>
      <p>A co takový zvuk? Pro prostorový zvuk jsou k dispozici stereofonní reproduktory, přičemž zvuk je v praxi poměrně živý. Reproduktory nejsou tak hlasité jako v případě iPhone 11 Pro, ale nezní vůbec špatně. Nutno podotknout, že ani iPhone 11 nenabízí 3,5mm jack konektor. </p>
      <h3>Duální fotoaparáty, které nadchnou </h3>
      <p>Loňský iPhone XR byl vybaven pouhým jediným objektivem. To se ale nyní mění, neboť iPhone 11 disponuje hned dvojicí fotoaparátů. Druhý objektiv je 120stupňový ultraširokoúhlý fotoaparát, jenž vám v praxi umožní zachytit více prostoru. </p>
      <p>Nejprve si ale povíme něco o hlavním 12megapixelovém senzoru, který má clonu f / 1,8 a je stejný jako u modelu iPhone 11 Pro. Je zde několik vylepšení napříč deskou, od automatického zaostřování, které je třikrát rychlejší za zhoršených světelných podmínek, až po lepší inteligentní HDR pro vyváženější snímky ve vysokém kontrastu a novou funkci zvanou sémantické vykreslování. Tím se zachytí několik podexponovaných fotografií před klepnutím na tlačítko spouštěče fotoaparátu. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_2017-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_2018-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_2023-4032x3024x-scaled.jpg"/>
        </figure>
      </slideshow>
      <p>Se všemi těmito novinkami má iPhone 11 jeden z nejlepších fotoaparátů, který v současných smartphonech najdete. Zachycuje velice dobře všechny detaily a nabízí věrohodné barvy. Přesto iPhone 11 není tak velkým skokem nad konkurencí, zejména ve srovnání s Google Pixel 3. Apple je zpět nahoře, ovšem jen o chloupek. </p>
      <p>Osobně bych si přál, aby si Apple dal více práce s novým ultraširokoúhlým fotoaparátem. U jedinečných snímků je velikost zkreslení správná, ovšem bylo by skvělé, kdyby Apple prošel delší cestu s vývojem a povolil automatické zaostření. Jde o objektiv s pevným zaostřováním, což znamená, že pro zaostření musíte být jeden metr od objektu. Nemůžete tak s ním zachycovat detailní snímky. Většina konkurentů to má stejně, takže nejde až o tak velký průser. Kvalita fotografií ultraširokoúhlého objektivu patří mezi nejlepší na trhu. </p>
      <h4>V noci nezastavíš</h4>
      <p>Hvězdou fotoaparátu iPhone 11 je jednoznačně nový noční režim. Nejedná se o vyhrazený noční režim, jako jsme mohli vidět v podání Googlu na telefonech Pixel, ale automaticky se spustí, když zjistí zhoršené světelné podmínky. Samozřejmě funkci můžete vypnout, případně ji nechat v automatickém nastavení nebo ji nastavit na maximální dlouhou expozici, kterou fotoaparát považuje za nezbytnou. To se může lišit v závislosti na světelných podmínkách, ovšem fotoaparát může dosáhnout až na 28sekundové expozice. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_0015-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0016-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0018-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0019-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0020-4032x3024x-scaled.jpg"/>
        </figure>
      </slideshow>
      <p>Obecně se ale délka expozice pohybuje od dvou až do tří sekund. Google Night Sight má tendenci rozhodovat o tom, jak dlouho by měla být expozice vytavena řadě faktorů. Já ale preferuji přístup společnosti Apple, protože nabízí větší výběr funkčnosti. Night Sight v případě Googlu poskytuje silnější detaily, pokud ale na iPhone 11 zvolíte maximální expozici, výsledky by měly být srovnatelné. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_0004-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0006-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0007-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0008-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0005-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0001-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0002-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0003-4032x3024x-scaled.jpg"/>
        </figure>
      </slideshow>
      <p>Co se však liší, je barva. iPhone 11 má sklon udržovat přirozené barvy. Noční režim u iPhonu také zachovává atmosféru scény, rozsvítí její určité části, zatímco Pixel agresivně bílou vyvažuje a rozjasňuje vše. Jsou to dva různé přístupy a i když občas dávám přednost výsledkům Googlu, noční režim pro iPhone 11 jsem si užíval.</p>
      <p>Apple je už nějaký ten pátek považován za slabého soupeře, tedy v případě slabého světla. Je tedy příjemné zjištění, že se společnost hodlá vrátit na svůj vrchol. Naopak je velkým zklamáním, že noční režim nefunguje i na předním fotoaparátu nebo na ultraširokoúhlém objektivu. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_0013-4032x3024x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0014-4032x3024x-scaled.jpg"/>
        </figure>
      </slideshow>
      <p>Režim Portrét dozrál také několika vylepšení. Nyní můžete pořizovat portréty téměř všude –  domácích zvířat, lidí, předmětů a podobně. Na iPhone XR, který měl pouze jeden fotoaparát, byla kamera schopna zachytit pouze portréty lidí. Kvalita těchto portrétních fotografií je celkově výrazně lepší ve srovnání s loňským iPhone XS Max. Přední fotoaparát byl vylepšen na 12 megapixelů z původních 7 megapixelů. Celkově přední objektiv zachycuje dobré snímky, zejména při režimu Portrét. Měli byste však vědět, že ve výchozím nastavení budou snímky pořízené v orientaci na výšku a v rozlišení 7 megapixelů.</p>
      <p>iPhone 11 pomáhá Applu udržet si dominanci ve videografii. Fotoaparát totiž dokáže zachytit až 4K video rychlostí 60 snímků za sekundu a při stabilizaci odvede dobrou práci. Opravdu mě bavilo takzvané slofies, které zachycuje 120 snímků za sekundu při 1080p.</p>
      <h3>Výkonu na rozdávání a systém iOS 13</h3>
      <p>Přestože nemá přídavek „Pro“, nabízí iPhone 11 stejný výkon jako iPhone 11 Pro. Celá letošní řada je totiž vybavena čipovou sadou A13 Bionic, a to i přesto, že na iPhone 11 je k dispozici jen 4GB RAM. </p>
      <p>Aplikace se celkově spouštějí rychleji. Například takový přesun z Twitteru na Instagram je velice plynulý. Hrál jsem několik her a vše běželo bez jakéhokoliv problému. Dovolím si níže vložit také statistiky z výkonnostních aplikací.</p>
      <ul>
        <li>AnTuTu 3DBench: 405 950 bodů.</li>
        <li>Geekbench 5: 1 338 bodů na jednom jádru; 3 329 na více jádrech. </li>
      </ul>
      <p>Výsledek AnTuTu byl v té době nejvyšší a porazil každý smartphone s operačním systémem Android, na kterém běžel procesor Snadragon 855. Jde tedy o velice výkonný telefon. Osobně bych si přál, aby Apple přestal nabízet 64GB úložiště a jako standard nabídl 128 GB. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_0009-828x1792x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0010-828x1792x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0011-828x1792x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_0012-828x1792x.jpg"/>
        </figure>
      </slideshow>
      <p>Na straně softwaru je iOS 13 opravdu skvělý. Tmavý režim dělá vše krásným a v noci ochrání mé oči. Přepracovaná aplikace Fotoaparát je nyní chytřejší a nabízí zajímavější nástroje pro úpravy fotografií. Navíc technologie Face ID je velice rychlá. </p>
      <h3>Baterie vydrží celý den</h3>
      <p>Apple na své konferenci uvedl, že iPhone 11 vydrží o hodinu déle než iPhone XR, který již měl skvělou výdrž na jedno nabití. Můj průměrný pracovní den končil kolem 20 h, kdy jsem měl zhruba 40 % baterie. Telefon jsem používal tak jako obvykle, tedy několik telefonního hovorů, spousta SMS zpráv, maily, hudba a podobně. Suma sumárum tak jde o vskutku slušnou výdrž. </p>
      <p>Apple bohužel nenabízí ve standardním balení 18W rychlonabíječku. Namísto toho najdeme tradiční 5W nabíječku, která váš telefon dobije zhruba za tři hodiny (z nuly na sto). Na druhou stranu iPhone 11 podporuje rychlé bezdrátové nabíjení. Pokud tedy nebudete chtít čekat tři hodiny, doporučuji zakoupit si 18W nabíječku či bezdrátovou nabíječku.</p>
      <h3>iPhone 11 – zhodnocení</h3>
      <p>iPhone 11 je ve finále zajímavý a spolehlivý telefon. Nabízí skutečně dobrou výdrž baterie. K tomu je vybaven vysoce výkonnými fotoaparáty, které vás v praxi nezklamou ani v zhoršených světelných podmínkách.</p>
      <p>Pokud jste ochotni přijmout určité kompromisy, například zmíněný LCD displej a rámečky kolem displeje, budete s iPhone 11 více než spokojeni. Hledáte-li navíc levnější vstupenku do ekosystému Applu, iPhone 11 určitě doporučuji. Jestliže již vlastníte některý ze starších modelů (od iPhone 7 níže), iPhone 11 vás nezklame. Jste-li ale majitelem iPhone X či XS, nákup nedoporučuji, neboť spíše budete tratit než získávat. </p>
      <p>Nicméně, iPhone 11 se u nás prodává od 20 990 Kč vč. DPH. Za tuto cenu samozřejmě získáte nejméně vybavený model, tedy model s vnitřním 64GB úložištěm. Naopak model s 256GB úložištěm vás bude stát 25 590 Kč vč. DPH. iPhone 11 si můžete pořídit nejen přímo u Applu, ale také například na alza.cz.</p>
      <h4>Klady:</h4>
      <ul>
        <li>Výdrž baterie.</li>
        <li>Noční režim.</li>
        <li>Cena.</li>
        <li>Barevné varianty.</li>
        <li>Výkon (procesor A13 Bionic).</li>
        <li>Rychlost Face ID.</li>
      </ul>
      <h4>Zápory:</h4>
      <ul>
        <li>LCD displej.</li>
        <li>Rámečky kolem displeje.</li>
        <li>Sklo na zadní straně telefonu – klouže.</li>
      </ul>
      <figure>
        <img src="https://dotekomanie.cz/wp-content/uploads/2019/11/Alza_highjump_2018_V01-1180x815-1180x815x.jpg"/>
      </figure>
      <blockquote>
        <i>Za zapůjčení <a href="https://www.alza.cz/iphone-11/18872136.htm">iPhonu 11</a> děkujeme českému obchodu <a href="https://www.alza.cz/">alza.cz</a>. </i>
      </blockquote>
    </article>
  </body>
</html>