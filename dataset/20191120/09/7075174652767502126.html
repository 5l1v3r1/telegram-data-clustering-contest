<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55174/u-kom-znaku-horoskopa-je-rodjena-vasa-ljubav"/>
    <meta property="og:site_name" content="Svet Plus"/>
    <meta property="article:published_time" content="2019-11-20T09:42:39+00:00"/>
    <meta property="og:title" content="U kom znaku horoskopa je rođena vaša ljubav?"/>
    <meta property="og:description" content="Kao što postoji horoskop po datumu rođenja, postoji i po datumu venčanja (početak veze). On otkriva kako su se zvezde složile tog dana i šta vam je sudbina predodredila u budućnosti. U kom znaku horoskopa je rođena vaša ljubav?"/>
  </head>
  <body>
    <article>
      <h1>U kom znaku horoskopa je rođena vaša ljubav?</h1>
      <h2>Kao što postoji horoskop po datumu rođenja, postoji i po datumu venčanja (početak veze). On otkriva kako su se zvezde složile tog dana i šta vam je sudbina predodredila u budućnosti. U kom znaku horoskopa je rođena vaša ljubav?</h2>
      <address><time datetime="2019-11-20T09:42:39+00:00">20 Nov 2019, 09:42</time> by <a rel="author">O.J</a></address>
      <p>Pronađite datum pod kojim ste se venčali (spojili) u okviru jednog od horoskopskih znakova. To će vam pokazati pod kojim znakom ste sklopili brak, koje su njegove karakteristike i šta možete da očekujete.</p>
      <p>
        <b>Ovan 21.3 - 20.4.</b>
      </p>
      <p>Partnerima u braku (vezi) pod znakom Ovna uvek je dinamično i neće imati previše dosadnih dana u svom životu. Među njima uvek ima trzavica, ali sve probleme uglavnom rešavaju vatrenim seksom. Možda se drugim ljudima njihova veza čini kao da nema budućnost, ali oni uspevaju da reše sve probleme, a tako će biti i u budućnosti jer su iskreni i vrlo bliski.</p>
      <p>
        <b>Bik 21.4 - 20.5.</b>
      </p>
      <p>Odlika njihove veze je čvrst i stabilan odnos ispunjen romantičnim trenucima i strašću. Partneri pod znakom Bika su vrlo privrženi jedno drugome, ali ponekad u tome preteruju, i to do te mere da zapostavljaju druge ljude oko sebe, što nije dobro za vezu.</p>
      <p>
        <b>Blizanci 21.5 - 20.6.</b>
      </p>
      <p>Partneri u vezi pod okriljem Blizanaca su skoro više prijatelji nego ljubavnici, iako vole seks. Dobri su prijatelji i prijatno im je da žive jedno sa drugim. Vole izlaske i druženja, a život u miru i tišini im je nezamisliv. Uglavnom nisu ljubomorni jedno na drugo, a velika pretnja njihovom braku je upravo želja za zabavom i druženjem koja ih može udaljiti.</p>
      <h3>
        <u>
          <b>
            <a href="http://www.svetplus.com/vesti/55172/najveci-stereotipi-i-istine-o-znacima-horoskopa-blizanac-je-dvolican">Najveći stereotipi i istine o znacima horoskopa: Blizanac je dvoličan?!</a>
          </b>
        </u>
      </h3>
      <figure>
        <img src="http://www.svetplus.com/userfiles/images/devojke(7).jpg"/>
      </figure>
      <p>
        <b>Rak 21.6 - 22.7.</b>
      </p>
      <p>Ova veza će biti ispunjena nežnošću i romantikom, a partneri neće moći dugo da budu razdvojeni. Njima nikada neće nedostajati nežnosti i topline, a oboje žele veliku porodicu i puno dece. Loša strana je prevelika međusobna posvećenost, jer partneri ne žele nikuda jedno bez drugog.</p>
      <p>
        <b>Lav 23.7 - 22.8.</b>
      </p>
      <p>Brak (veza) započet pod znakom Lava prepun je strasti, ali i dramatičnih trenutaka. Može se zaključiti da u ovoj vezi nema dosade, to sigurno. Oni su u stanju čas da se žestoko posvađaju, čas da strastveno vode ljubav. Ipak, kako god bilo, uvek se drže zajedno i neće pred drugima da pokazuju da imaju neke probleme u vezi.</p>
      <p>
        <b>Devica 23.8 - 22.9</b>
      </p>
      <p>Veza krunisana brakom pod znakom Device je dugovečna i stabilna, a oba partnera uživaju u osećaju sigurnosti porodičnog doma i to samo učvršćuje njihovu vezu. Dramatične svađe kod njih su retkost, već više preferiraju iskren razgovor o svakom problemu. Mana ove veze ponekad može da bude nedostatak strasti.</p>
      <h3>
        <u>
          <b>
            <a href="http://www.svetplus.com/vesti/55162/kakvog-muskarca-zasluzujes-devica-strpljivog-skorpija-strastvenog">Kakvog muškarca zaslužuješ: Devica strpljivog, Škorpija strastvenog...</a>
          </b>
        </u>
      </h3>
      <figure>
        <img src="http://www.svetplus.com/userfiles/images/kisa(2).jpg"/>
      </figure>
      <p>
        <b>Vaga 23.9 - 22.10.</b>
      </p>
      <p>Ovaj brak (veza) prepun je nežnosti i romantičnih trenutaka, a ljubav je na prvom mestu. Partneri jako paze jedan na drugog, pokušavaju da ugode drugoj strani i paze da bračnog druga ne povrede. Strast održavaju romantičnim izlascima, večerama... Retko se svađaju, a upravo to bi mogao da bude problem jer među njima može da nedostaje iskrenosti, a to vodi potiskivanju problema, što može loše da se završi.</p>
      <p>
        <b>Škorpija 23.10 - 22.11.</b>
      </p>
      <p>Među partnerima koji su se spojili pod ovim znakom sve je prepuno emocija, a veza im je strastvena i puna uzbuđenja. Seks im je vrlo bitan, pa čak i najvažniji razlog za opstanak veze. U ovom braku može biti puno svađa i ljubomornih ispada, što ga stavlja na veliko iskušenje. Ako žele da im brak potraje, oboje moraju da pokažu više tolerancije.</p>
      <p>
        <b>Strelac 23.11 - 21.12.</b>
      </p>
      <p>Partneri se u ovom braku uzajamno vrlo poštuju i pokušavaju da razumeju jedno drugo. Poverenja je među njima puno, tako da tu nema mesta za previše ljubomore i sumnji. Oni su prisni i među njima nema tajni, a oboje su svesni koliko je važno da partner ima određenu dozu slobode i samostalnosti.</p>
      <h3>
        <u>
          <a href="http://www.svetplus.com/vesti/55151/oni-ne-prihvataju-da-je-kraj-sest-opsesivnih-znakova-horoskopa">Oni ne prihvataju da je kraj! Šest opsesivnih znakova horoskopa!</a>
        </u>
      </h3>
      <figure>
        <img src="http://www.svetplus.com/userfiles/images/dvoje-kuhinja(3).jpg"/>
      </figure>
      <p>
        <b>Jarac 22.12 - 19.1.</b>
      </p>
      <p>Ova veza je stabilna i partneri se u njoj osećaju sigurno. Nežnosti i romantični trenuci tu nisu na prvom mestu, ali uzajamno poštovanje jeste. Svađanja i emotivnog manipulisanja u brakovima pod znakom Jarca je malo, a partneri probleme rešavaju odmah. Ako i dođe do burne svađe, to je samo prilika da se sve iskreno prokomentiše. Partneri u ovom braku morali bi malo da porade na intimnosti kako se bliskost među njima ne bi izgubila.</p>
      <p>
        <b>Vodolija 20.1 - 19.2.</b>
      </p>
      <p>Tu se radi o neobičnoj, ali interesantnoj vezi, u kojoj partneri savršeno odgovaraju jedno drugom i na dobrom su putu za dug brak i sreću, iako bi drugi ljudi mogli da zaključe suprotno. Među njima nema ljubomore, ali može se pojaviti potreba za nametanjem nekih svojih navika ili želja za menjanjem drugog, a to bi moglo da uništi vezu.</p>
      <p>
        <b>Ribe 20.2 - 20.3.</b>
      </p>
      <p>Brak (veza) pod znakom Riba ima dobru predispoziciju da bude čvrst, stabilan i pun ljubavi. Ponekad može doći do svađe, ako i u drugim vezama, ali oba partnera su vrlo brižna i sve će pokušati da reše tako da drugu stranu ne povrede, a rado će se i žrtvovati za spas veze. Njihova veza puno je nežnosti, romantike i duboke povezanosti.</p>
    </article>
  </body>
</html>