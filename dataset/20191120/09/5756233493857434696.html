<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622439/%D8%B1%D9%88%D8%B2-%D9%88%D8%AD%D8%B4%D8%AA%D9%86%D8%A7%DA%A9-%D8%A8%D9%88%D8%B1%D8%B3%E2%80%8C%D9%87%D8%A7%DB%8C-%D8%AC%D9%87%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="روز وحشتناک بورس‌های جهانی"/>
    <meta property="og:description" content="بورس‌های آسیایی تحت تاثیر اخبار هنگ‌کنگ و ژاپن ریزش شدیدی را تجربه کردند."/>
  </head>
  <body>
    <article>
      <h1>روز وحشتناک بورس‌های جهانی</h1>
      <address>
        <time datetime="2019-11-20T09:02:00+00:00">20 Nov 2019, 09:02</time>
      </address>
      <p>
        <i>بورس‌های آسیایی تحت تاثیر اخبار هنگ‌کنگ و ژاپن ریزش شدیدی را تجربه کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از اسوشیتدپرس، شاخص‌های بورسی در معاملات روز چهارشنبه، تحت تاثیر اخبار مربوط به جنگ تجاری و تداوم اعتراضات داخلی در هنگ‌کنگ قرار گرفتند. از سوی دیگر آمارهای گمرک ژاپن نشان می‌دهد که میزان صادرات این کشور در ماه گذشته به کمترین سطح خود در طول سه سال اخیر رسیده است.</p>
      <p>مجلس سنای امریکا روز گذشته با تصویب قطعنامه ای از تظاهارات در هنگ کنگ حمایت کرد و این مساله به نگرانی‌معامله گران از آغاز مجدد تنش در روابط بین آمریکا و چین دامن زده است. اعتراضات داخلی در هنگ‌کنگ که ابتدا در اعتراض به لایحه استرداد مجرمین به چین آغاز شد، بیش از پیش تشدید شده است و کری لام- رئیس اجرایی این منطقه- تظاهرکنندگان را آشوب‌طلب و اغتشاش‌گر خوانده است. وینگ چئونگ - از رهبران معترضان هنگ‌کنگی- هشدار داده است که اوضاع در این منطقه در آستانه انفجار قرار دارد.</p>
      <p>جنگ تجاری بین آمریکا و چین که اکنون وارد یکمین سال خود می‌شود از ماهها پیش به اصلی‌ترین عامل تعیین جهت شاخص‌های بورسی و بازارهای مالی در جهان تبدیل شده است. عملکرد بسیاری از اقتصادهای صادرات محور از جمله ژاپن، آلمان و حتی خود چین و آمریکا تحت تاثیر این عملکرد قرار گرفته است و برخی از نهادهای مهم جهانی نظیر صندوق بین المللی پول و بانک جهانی نسبت پیامدهای سهمگین این جنگ بر روی اقتصاد جهانی هشدار داده اند.</p>
      <p>استفان اینس- کارشناس بازار در موسسه " اکسی تریدر"- گفت: قطعنامه مربوط به هنگ‌کنگ با اکثریت قاطع در سنای آمریکا به تصویب رسید و این مساله کار را برای کاخ سفید در زمانی که طرفین (آمریکا و چین) به یک توافق مقدماتی نزدیک شده بودند بسیار سخت تر از گذشته می کند.</p>
      <p>در وال استریت، بیش‌تر شاخص‌ها نزولی بودند تا جایی که شاخص "داوجونز ایدانستریال اوریج" با ۰.۳۶ درصد کاهش نسبت به روز قبل و در سطح ۲۷ هزار و ۹۳۴.۰۲ واحد بسته شد، شاخص "اس اند پی ۵۰۰" با ۰.۰۶ درصد کاهش تا سطح ۳۱۲۰.۱۸ واحدی پایین رفت و دیگر شاخص مهم بورسی آمریکا یعنی " نزدک کامپوزیت" با افزایش ۰.۲۴ درصدی در سطح ۸۵۷۰.۶۶ واحدی بسته شد.</p>
      <p>در معاملات بازارهای بورس در اروپا، شاخص‌ها عملکرد مختلفی داشتند تا جایی که شاخص "فوتسی ۱۰۰" بورس لندن با افزایش ۰.۲۲ درصدی تا ۷۳۲۳.۸۰ واحد بالا رفت، شاخص "کک ۴۰" بورس پاریس با ریزش ۰.۳۵ درصدی در سطح ۵۹۰۹.۰۵ واحد بسته شد و شاخص "دکس ۳۰" بورس فرانکفورت در آلمان با افزایش ۰.۱۱ درصدی و ایستادن در سطح ۱۳ هزار و ۲۲۱.۱۲ واحدی به کار خود خاتمه داد. در مادرید شاخص "ایبکس ۳۵" حدود ۰.۰۱ درصد پایین رفت و به ۹۲۵۹.۲۰ واحد رسید.</p>
      <p>از سوی دیگر در معاملات بورس‌های آسیا، شاخص "نیک کی ۲۲۵" بورس توکیو ژاپن با ریزش ۰.۷۱ درصدی تا سطح ۲۳ هزار و ۱۲۶.۸۷ واحدی پایین رفت، شاخص " هانگ سنگ" بورس هنگ کنگ با سقوط ۰.۶۳ درصدی به ۲۶ هزار و ۹۲۴.۱۸ واحد رسید. در چین شاخص " شانگ‌های کامپوزیت " با ریزش ۰.۴۹ درصدی در سطح ۳۹۲۷.۶۸ واحد بسته شد. در استرالیا شاخص "اس اند پی اس اند ایکس ۲۰۰" بورس سیدنی با ۱.۳۶ درصد کاهش و ایستادن در سطح ۶۷۲۱.۵۰ واحدی به کار خود خاتمه داد. در بین دیگر شاخص های مهم اسیایی، شاخص " تاپیکس" ژاپن نزولی بود.</p>
      <p>در بازار طلای سیاه، هر بشکه نفت "وست تگزاس اینتر مدیت" با ۰.۰۴ درصد کاهش به ۵۵.۱۹ دلار رسید و نفت خام برنت دریای شمال با کاهش ۰.۱۳ درصدی به ازای ۶۰.۸۳ دلار در هر بشکه مبادله شد.</p>
      <p>همچنین در بازار فلزات گران بها، بهای هر اونس طلا برای تحویل فوری با افزایش ۰.۱۲ درصدی به ۱۴۷۴.۱۰ دلار رسید. هر اونس نقره با ریزش ۰.۰۲ درصدی به ازای ۱۷.۱۱ دلار مبادله شد.</p>
    </article>
  </body>
</html>