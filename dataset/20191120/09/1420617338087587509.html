<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/prenestina-per-non-fermarsi-al-posto-di-blocco-investe-un-poliziotto-e-si-schianta-contro-la-volante-in-manette-52enne.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T09:03:29+00:00"/>
    <meta property="og:title" content="Prenestina, per non fermarsi al posto di blocco investe un poliziotto e si schianta contro la volante: in manette 52enne"/>
    <meta property="og:description" content="Percorreva via Prenestina a bordo di uno scooter, nei pressi di un esercizio commerciale, vestito di scuro e con il volto travisato da una sciarpa. Alla vista degli agenti l’uomo si è dato precipitosamente alla fuga dando vita ad un rocambolesco inseguimento. Giunto nei pressi di Casal Bruciato il fuggitivo, malgrado avesse la strada bloccata […]"/>
  </head>
  <body>
    <article>
      <h1>Prenestina, per non fermarsi al posto di blocco investe un poliziotto e si schianta contro la volante: in manette 52enne</h1>
      <address><time datetime="2019-11-20T09:03:29+00:00">20 Nov 2019, 09:03</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/polizia-stradale-polstrada-113-posto-di-blocco-6-2.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Percorreva via Prenestina a bordo di uno scooter, nei pressi di un esercizio commerciale, vestito di scuro e con il volto travisato da una sciarpa.</p>
      <p>Alla vista degli agenti l’uomo si è dato precipitosamente alla fuga dando vita ad un rocambolesco inseguimento.</p>
      <p>Giunto nei pressi di Casal Bruciato il fuggitivo, malgrado avesse la strada bloccata da un componente della volante, continuava la marcia investendo il poliziotto.</p>
      <p>All’arrivo dei rinforzi, l’uomo a bordo di scooter impattava violentemente contro una volante che procedeva nel senso opposto dopodichè tentava la fuga a piedi e, all’alt di Polizia, puntava verso gli agenti una pistola che, da accertamenti successivi, è risultata essere una replica.</p>
      <p>A.A., italiano 52enne con numerosi precedenti di polizia, veniva raggiunto dagli agenti poco dopo e accompagnato negli uffici di polizia per gli accertamenti di rito.</p>
      <p>Indosso trovata una replica di placca identificativa in uso alle forze di polizia, dei guanti in lattice e un nastro isolante. Tutto il materiale è stato sequestrato.</p>
      <p>L’uomo, arrestato, dovrà rispondere di resistenza, violenza e lesioni a pubblico ufficiale, nonché di danneggiamento ai beni dello stato, porto di armi e possesso di segni distintivi contraffatti.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/prenestina-per-non-fermarsi-al-posto-di-blocco-investe-un-poliziotto-e-si-schianta-contro-la-volante-in-manette-52enne.html"/>
        <a href="https://www.ilcorrieredellacitta.com/news/pomezia-al-via-ai-primi-lavori-per-rifare-le-strade-ecco-dove-pioggia-permettendo.html"/>
        <a href="https://www.ilcorrieredellacitta.com/news/amazon-black-friday-2019-quando-e-offerte-sconti-da-non-perderde.html"/>
        <a href="https://www.ilcorrieredellacitta.com/gaeta-e-terracina/gaeta-disincagliata-la-signora-del-vento-in-corso-uninchiesta-amministrativa.html"/>
        <a href="https://www.ilcorrieredellacitta.com/news/estrazioni-lotto-superenalotto-e-10elotto-19-novembre-2019-ecco-i-numeri-vincenti-jackpot-da-34-milioni-di-euro.html"/>
        <a href="https://www.ilcorrieredellacitta.com/news/tecnologia/i-5-suv-usati-piu-amati.html"/>
      </related>
    </article>
  </body>
</html>