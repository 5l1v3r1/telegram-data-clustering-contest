<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321670/Passantenonderzoek-getuigen-hebben-daders-en-vluchtwagen-aanslag-advocaat-gezien"/>
    <meta property="og:site_name" content="RTV Oost"/>
    <meta property="article:published_time" content="2019-11-20T09:45:34+00:00"/>
    <meta property="og:title" content="Passantenonderzoek: getuigen hebben daders en vluchtwagen aanslag advocaat gezien"/>
    <meta property="og:description" content="Meerdere personen blijken twee weken geleden de daders van de aanslag op de Enschedese advocaat Philippe Schol en hun vluchtauto te hebben gezien. Dat werd vanochtend duidelijk tijdens het zogenoemde passantenonderzoek, op de grens van het Twentse Glane met het Duitse Gronau."/>
  </head>
  <body>
    <article>
      <h1>Passantenonderzoek: getuigen hebben daders en vluchtwagen aanslag advocaat gezien</h1>
      <address>
        <time datetime="2019-11-20T09:45:34+00:00">20 Nov 2019, 09:45</time>
      </address>
      <slideshow>
        <figure>
          <img src="https://imgo.rgcdn.nl/6defde9aab01463291b635e78c217319/opener/Passantenonderzoek-in-Glane-exact-twee-weken-na-liquidatiepoging.jpg?v=44tDE2ax9cUq2XGs_v5KYA2"/>
        </figure>
        <figure>
          <img src="https://imgo.rgcdn.nl/383155f7f1294bfb8b358ac535cc15b6/opener/Het-passantenonderzoek-na-de-aanslag-op-de-Enschedese-advocaat-leverde-bruikbare-informatie-op-Foto-News-United-Dennis-Bakker.jpg?v=8i5nO_N8G0EN26j4gKdo1Q2"/>
        </figure>
        <figure>
          <img src="https://imgo.rgcdn.nl/383155f7f1294bfb8b358ac535cc15b6/opener/Het-passantenonderzoek-na-de-aanslag-op-de-Enschedese-advocaat-leverde-bruikbare-informatie-op-Foto-News-United-Dennis-Bakker.jpg?v=8i5nO_N8G0EN26j4gKdo1Q2"/>
        </figure>
        <figure>
          <img src="https://www.rtvoost.nl/graphic/321670/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/321670/StaticMap/Opener.jpeg"/>
        </figure>
        <figcaption>Het passantenonderzoek na de aanslag op de Enschedese advocaat leverde bruikbare informatie op (Foto: News United / Dennis Bakker)</figcaption>
      </slideshow>
      <p>Meerdere personen blijken twee weken geleden de daders van de <a href="https://www.rtvoost.nl/nieuws/320978/Enschedese-advocaat-neergeschoten-vanuit-rijdende-auto">aanslag op de Enschedese advocaat</a> Philippe Schol en hun vluchtauto te hebben gezien. Dat werd vanochtend duidelijk tijdens het zogenoemde passantenonderzoek, op de grens van het Twentse Glane met het Duitse Gronau.</p>
      <p>Dat meldt politiewoordvoerster Chantal Westerhoff na afloop van <a href="https://www.rtvoost.nl/nieuws/321667/Passantenonderzoek-bij-grens-met-Glane-na-aanslag-op-Enschedese-advocaat">het onderzoek</a>. Daarbij werden alle voorbijgangers ondervraagd of ze de dag van de liquidatiepoging - vandaag exact twee weken geleden - iets bijzonders hadden gezien.</p>
      <p>Het rechercheteam, dat zich bezighoudt met de liquidatiepoging, gaat de informatie uit het <a href="https://www.rtvoost.nl/nieuws/321667/Passantenonderzoek-bij-grens-met-Glane-na-aanslag-op-Enschedese-advocaat">passantenonderzoek</a> analyseren.</p>
      <p>
        <b>'Goed beeld'</b>
      </p>
      <p>Het passantenonderzoek - ter hoogte van de grensovergang - heeft volgens woordvoerder Westerhoff bruikbare informatie opgeleverd. "Niet alleen hebben mensen waarschijnlijk de auto en de inzittenden gezien, maar ook hebben we een goed beeld van de mensen die hier 's ochtends passeren."</p>
      <p>Daarbij viel het volgens Chantal Westerhoff op dat de forensen opvallend alert zijn op wat er op de weg gebeurt.</p>
      <p>
        <b>Dashcam</b>
      </p>
      <p>Tijdens het onderzoek werden automobilisten onder meer gevraagd of ze eventueel in het bezit zijn van een dashcam, waarmee mogelijk beelden zijn gemaakt.</p>
      <p>
        <b>Vluchtauto nog spoorloos</b>
      </p>
      <p>Het onderzoek van vanochtend was er onder meer op gericht de <a href="https://www.rtvoost.nl/nieuws/321282/Aanslagplegers-advocaat-reden-in-een-sportieve-auto-met-opvallende-velgen-en-spoiler">vluchtauto</a> op te sporen. De wagen werd enkele minuten na de aanslag gefilmd door beveiligingscamera's.</p>
      <p>In het tv-programma Opsporing Verzocht werd hier vorige week ook al aandacht aan besteed. Ondanks <a href="https://www.rtvoost.nl/nieuws/321359/Politie-krijgt-23-tips-over-vluchtauto-aanslagplegers-advocaat-in-Gronau">23 tips</a> heeft het rechercheteam de wagen nog steeds niet kunnen traceren. Het gaat om een lichtzilvergrijze Volkswagen Polo die is gepimpt met een in het oog springende spoiler en opvallende sportvelgen. De recherche wil de Polo vooral in handen krijgen in de hoop dat de daders eventueel forensische sporen hebben achtergelaten.</p>
      <p>Omdat justitie er vanuit gaat dat het motief voor de aanslag in Nederland ligt, heeft de Nederlandse recherche het onderzoek intussen van de Duitse collega's <a href="https://www.rtvoost.nl/nieuws/321077/Nederlandse-politie-zet-speciaal-opsporingsteam-op-aanslag-advocaat-Schol">overgenomen</a>.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Passantenonderzoek%3a+getuigen+hebben+daders+en+vluchtwagen+aanslag+advocaat+gezien">06 - 57 03 33 33</a>.</aside>
      <related>
        <h4>Lees ook</h4>
        <a href="https://m.rtvoost.nl/nieuws/321667/Passantenonderzoek-bij-grens-met-Glane-na-aanslag-op-Enschedese-advocaat"/>
        <a href="https://m.rtvoost.nl/nieuws/321655/Enschedese-advocaat-beschoten-om-kwestie-in-Nederland"/>
        <a href="https://m.rtvoost.nl/nieuws/321282/Aanslagplegers-advocaat-reden-in-een-sportieve-auto-met-opvallende-velgen-en-spoiler"/>
        <a href="https://m.rtvoost.nl/nieuws/321277/Vluchtauto-daders-aanslag-Twentse-advocaat-blijkt-gefilmd-beelden-vanavond-in-Opsporing-Verzocht"/>
        <a href="https://m.rtvoost.nl/nieuws/321269/Neergeschoten-curator-Philippe-Schol-Het-gaat-weer-redelijk-met-mij"/>
        <a href="https://m.rtvoost.nl/nieuws/321106/Aanslag-op-advocaat-verandert-het-vak-voor-collega-s-Misschien-moet-ik-maar-leraar-worden"/>
        <a href="https://m.rtvoost.nl/nieuws/321078/Buurtonderzoek-in-Glane-na-aanslag-op-advocaat-Schol"/>
        <a href="https://m.rtvoost.nl/nieuws/321077/Nederlandse-politie-zet-speciaal-opsporingsteam-op-aanslag-advocaat-Schol"/>
        <a href="https://m.rtvoost.nl/nieuws/321049/Curatorenvereniging-over-neergeschoten-advocaat-Het-werk-is-gevaarlijker-geworden"/>
        <a href="https://m.rtvoost.nl/nieuws/321046/Duitse-politie-doet-opnieuw-onderzoek-in-Gronau-op-plek-waar-advocaat-werd-neergeschoten"/>
        <a href="https://m.rtvoost.nl/nieuws/321026/Neergeschoten-advocaat-Schol-aan-de-beterende-hand-hij-heeft-rechercheurs-gesproken"/>
        <a href="https://m.rtvoost.nl/nieuws/320985/Aanslag-op-advocaat-houdt-vermoedelijk-verband-met-zijn-werk-slachtoffer-kreeg-beveiliging"/>
        <a href="https://m.rtvoost.nl/nieuws/320986/Orde-van-Advocaten-na-liquidatiepoging-in-Gronau-Veiligheid-advocaten-verdient-serieuze-aandacht"/>
        <a href="https://m.rtvoost.nl/nieuws/320984/Buren-in-totale-paniek-na-zien-aanslag-op-advocaat-Schol-We-kunnen-het-niet-geloven"/>
        <a href="https://m.rtvoost.nl/nieuws/320978/Enschedese-advocaat-neergeschoten-vanuit-rijdende-auto"/>
      </related>
    </article>
  </body>
</html>