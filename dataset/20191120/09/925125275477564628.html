<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/oficialu-j-mourinho-stoja-prie-tottenham-vairo/73296"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-20T09:30:24+00:00"/>
    <meta property="og:title" content="Oficialu: J. Mourinho stoja prie &quot;Tottenham&quot; vairo"/>
    <meta property="og:description" content="Londono &quot;Tottenham&quot; trečiadienio rytą pranešė, kad naujuoju komandos treneriu oficialiai tapo Jose Mourinho. "/>
  </head>
  <body>
    <article>
      <h1>Oficialu: J. Mourinho stoja prie "Tottenham" vairo</h1>
      <address>
        <time datetime="2019-11-20T09:30:24+00:00">20 Nov 2019, 09:30</time>
      </address>
      <p>Londono "Tottenham" trečiadienio rytą pranešė, kad naujuoju komandos treneriu oficialiai tapo Jose Mourinho. </p>
      <p>Portugalas su Šiaurės Londono klubu pasirašė sutartį, kuri galios iki 2023 metų vasaros.</p>
      <p>J. Mourinho jokios komados netreniravo nuo praėjusių metų gruodžio mėnesio, kuomet buvo atleistas iš "Manchester United". Portugalas taip pat yra treniravęs tokius klubus kaip "Porto", "Real", "Chelsea" ar "Inter".</p>
      <p>Per ilgą savo karjerą strategas yra po tris kartus triumfavęs "Premier" be "La Liga" pirmenybėse, po du kartus į viršų kėlė Čempionų lygos bei "Serie A" trofėjus. Paskutinį savo titulą portugalas iškovojo "Man Utd" klube, kai 2017 metais triumfavo Europos lygoje.</p>
      <p>J. Mourinho taip pat net keturis kartus buvo pripažintas geriausiu metų treneriu pasaulyje.</p>
      <p>"Labai džiaugiuosi, kad galiu prisijungti prie klubo su tokia istorija bei puikiais fanais. Tiek pagrindinės komandos, tiek akademijos kokybė mane išties žavi. Labai norėjau dirbti su šiais žaidėjais", - po sutarties pasirašymo kalbėjo J. Mourinho.</p>
      <p>Portugalas "Tottenham" klube pakeitė Mauricio Pochettino, kuris buvo atleistas antradienį.</p>
      <figure>
        <iframe data-src="https://twitter.com/SpursOfficial/status/1197040181657784320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>