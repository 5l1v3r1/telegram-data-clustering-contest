<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2821770-kohanna-mikiti-liskova-otrimalo-nagorodu-v-pekini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T09:23:00+00:00"/>
    <meta property="og:title" content="“Кохання” Микити Лиськова отримало нагороду в Пекіні"/>
    <meta property="og:description" content="Анімаційний фільм “Кохання” Микити Лиськова взяв участь у конкурсній програмі Міжнародного Пекінського кінофестивалю Feinaki Beijing Animation Week і отримав нагороду “Вибір журі”."/>
  </head>
  <body>
    <article>
      <h1>“Кохання” Микити Лиськова отримало нагороду в Пекіні</h1>
      <h2>Анімаційний фільм “Кохання” Микити Лиськова взяв участь у конкурсній програмі Міжнародного Пекінського кінофестивалю Feinaki Beijing Animation Week і отримав нагороду “Вибір журі”.</h2>
      <address>
        <time datetime="2019-11-20T09:23:00+00:00">20 Nov 2019, 09:23</time>
      </address>
      <p>Про це повідомляє <a href="http://dergkino.gov.ua/ua/news/show/2272/strichka_mikiti_liskova_kohannya_otrimala_nagorodu_v_pekini.html">прес-служба Держкіно</a>, за підтримки якого створено фільм.</p>
      <p>“На черзі у “Кохання” - конкурсна програма міжнародного кінофестивалю класу “А” PÖFF | Tallinn Black Nights Film Festival (15 листопада - 1 грудня) та участь у конкурсі Міжнародного кінофестивалю Etiuda&amp;Anima у Кракові, Польща (19 - 24 листопада)”, - ідеться в повідомленні.</p>
      <p>Автор та режисер стрічки “Кохання” - Микита Лиськов. Музичне оформлення та звук — Антон Байбаков. Продюсер — Андрій Границя, компанія “Т.Т.М.”.</p>
      <p>Короткометражна анімаційна стрічка “Кохання” вже взяла участь у більш ніж 20 міжнародних фестивалях в Україні та за кордоном і отримала низку перемог. Світова прем’єра фільму відбулася на найпрестижнішому у світі фестивалі анімаційного кіно в Ансі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2811420-animacijnij-film-kohanna-vzav-zolotogo-goluba-na-dok-leipzig2019.html">Анімаційний фільм “Кохання” взяв “Золотого голуба” на Dok Leipzig-2019</a>
      </blockquote>
      <p>Стрічка розповідає історію кохання за допомогою символів: дотепна історія-роздум про стосунки між людьми розкривається через звуки.</p>
      <p>Фільм був створений компанією “Т.Т.М.” за стовідсоткової фінансової підтримки Державного агентства України з питань <a href="https://www.ukrinform.ua/tag-kino">кіно</a>.</p>
    </article>
  </body>
</html>