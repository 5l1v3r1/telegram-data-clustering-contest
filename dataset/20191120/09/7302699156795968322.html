<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/politics/detail/9620000111466"/>
    <meta property="og:site_name" content="MGR Online"/>
    <meta property="article:published_time" content="2019-11-20T09:46:00+00:00"/>
    <meta property="og:title" content="เลื่อนอันดับปาร์ตี้ลิสต์ ว่าที่ ส.ส.คนใหม่ของพรรคอนาคตใหม่ “มานพ คีรีภูวดล” จากเผ่าปกาเกอะญอ"/>
    <meta property="og:description" content="“มานพ คีรีภูวดล” ส.ส.บัญชีรายชื่อพรรคอนาคตใหม่ เป็นชาวเขาเผ่าปกาเกอะญอ ที่จะถูกเลื่อนรายชื่อขี้นมาเป็น ส.ส.แทนหลัง “ธนาธร” ถูกศาล รธน.ตัดสินให้พ้นสภาพ"/>
  </head>
  <body>
    <article>
      <h1>เลื่อนอันดับปาร์ตี้ลิสต์ ว่าที่ ส.ส.คนใหม่ของพรรคอนาคตใหม่ “มานพ คีรีภูวดล” จากเผ่าปกาเกอะญอ</h1>
      <address><time datetime="2019-11-20T09:46:00+00:00">20 Nov 2019, 09:46</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011533101.JPEG"/>
      </figure>
      <p><b>“มานพ คีรีภูวดล” ส.ส.บัญชีรายชื่อพรรคอนาคตใหม่ เป็นชาวเขาเผ่าปกาเกอะญอ ที่จะถูกเลื่อนรายชื่อขี้นมาเป็น ส.ส.แทน หลัง “ธนาธร” ถูกศาล รธน.ตัดสินให้พ้นสภาพ <br/></b><br/>วันนี้ (20 พ.ย.) ภายหลัง นายธนาธร จึงรุ่งเรืองกิจ สิ้นสภาพการเป็น ส.ส. เมื่อศาลรัฐธรรมนูญ ได้ออกนั่งบัลลังก์อ่านคำวินิจฉัย กรณีคณะกรรมการการเลือกตั้ง (กกต.) ขอให้ศาลรัฐธรรมนูญวินิจฉัย ตามรัฐธรรมนูญ มาตรา 82 ว่า สมาชิกภาพของสมาชิกสภาผู้แทนราษฎร (ส.ส.) ของ นายธนาธร จึงรุ่งเรืองกิจ สิ้นสุดลงตามรัฐธรรมนูญ มาตรา 101(6) ประกอบมาตรา 98(3) ทำให้ต้องมีการเลื่อนอันดับ ส.ส.บัญชีรายชื่อในลำดับถัดไปของพรรคอนาคตใหม่ ขึ้นมา ซึ่งพบว่า ว่าที่ ส.ส.บัญชีรายชื่อของพรรคอนาคตใหม่คนต่อไป ก็คือ นายมานพ คีรีภูวดล ชาวเขาเผ่าปกาเกอะญอ (กะเหรี่ยง) ที่ทำงานร่วมกับพื้นที่เรื่องรักษาป่ามาอย่างยาวนาน <br/><br/>ทั้งนี้ นายมานพ มีนโยบายสนับสนุนกลุ่มชาติพันธุ์ ทั้งโดยทางตรงและทางอ้อม ไม่ว่าจะเป็นนโยบายด้านการเกษตร และที่ดินในการปลดและปรับหนี้ ส่งเสริมราคาพืชผลให้สูงขึ้น หรือนโยบายที่จะให้ยุติการจับกุมและดำเนินคดีกับประชาชนที่อยู่ในพื้นที่ทับซ้อนกับเขตป่าชั่วคราว ยุติการไล่กลุ่มชาติพันธุ์ออกจากป่า ยุติข้อพิพาทระหว่างประชาชนตามป่ากับเจ้าหน้าที่เขตอุทยานฯไว้ชั่วคราว ออกเอกสารสิทธิในพื้นที่หมดสภาพป่า แก้กฎหมายที่ซ้ำซ้อนระหว่างส่วนกลางกับส่วนท้องถิ่นทั้งกฎหมายป่าและกฎหมายของกรมอุทยานฯ</p>
    </article>
  </body>
</html>