<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/jutjat-de-madrid-condemna-ryanair-cobrar-maleta-ma"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Un jutjat de Madrid condemna Ryanair per cobrar la maleta de mà a una passatgera"/>
    <meta property="og:description" content="El jutjat de Madrid considera que és una mesura &quot;abusiva&quot; que retalla els drets dels passatgers, ja que genera un &quot;greu desequilibri de prestacions entre les parts contractants en perjudici del consumidor&quot;."/>
  </head>
  <body>
    <article>
      <h1>Un jutjat de Madrid condemna Ryanair per cobrar la maleta de mà a una passatgera</h1>
      <h2>La magistrada considera "abusiva" la política d'equipatge de l'aerolínia i declara nul·la la clàusula que obliga a pagar per portar una maleta a la cabina</h2>
      <address><time datetime="2019-11-20T09:01:00+00:00">20 Nov 2019, 09:01</time> by <a rel="author">DLV</a></address>
      <p>MADRID (ACN). El jutjat mercantil 13 de Madrid ha condemnat Ryanair per haver cobrat l'equipatge de mà a una passatgera. L'aerolínia va fer pagar un suplement de 20 euros a la demandant perquè portava una maleta de mà quan no havia contractat la tarifa Priority, l'única amb què la companyia permet portar dues bosses a la cabina –una de xicotetes dimensions i una maleta de màxim 10 quilograms–. <br/><br/>El jutjat de Madrid considera que és una mesura "abusiva" que retalla els drets dels passatgers, ja que genera un "greu desequilibri de prestacions entre les parts contractants en perjudici del consumidor". La magistrada considera que la política comercial de Ryanair no està emparada pel reglament europeu d'explotació de serveis aeris i declara nul·la la clàusula que obliga a pagar per portar una maleta a la cabina.<br/><br/>Així doncs, en la sentència feta pública aquest dimecres la magistrada determina que aquesta condició s'ha de "desterrar" del contracte de Ryanair i obliga la companyia a tornar els 20 euros que va fer pagar a la passatgera, que viatjava de Madrid a Brussel·les, així com a pagar l'interés moratori legal des de la demanda, que va arribar al jutjat el 9 de maig del 2019.</p>
      <related>
        <h4>Les més llegides</h4>
        <a href="https://www.diarilaveu.com/esperanca-vida-valencians-situa-82-anys-segona-baixa-estat"/>
        <a href="https://www.diarilaveu.com/secretari-emt-deixa-carrec-manera-immediata"/>
        <a href="https://www.diarilaveu.com/erc-tambe-consultara-militancia-sentit-vot-investidura-sanchez"/>
        <a href="https://www.diarilaveu.com/campanya-generalitat-aconseguir-la-complicitat-dels-joves-25n-2019"/>
        <a href="https://www.diarilaveu.com/punta-lamazones-brasiler-dos-lluites-populars-territori-contra-mateix-model"/>
      </related>
    </article>
  </body>
</html>