<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959877"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T09:32:59+00:00"/>
    <meta property="og:title" content="మీరు రీల్‌ హీరో...రజనీపై అన్నాడీఎంకే మాటల దాడి"/>
    <meta property="og:description" content="ADVT"/>
  </head>
  <body>
    <article>
      <h1>మీరు రీల్‌ హీరో...రజనీపై అన్నాడీఎంకే మాటల దాడి</h1>
      <address>
        <time datetime="2019-11-20T09:32:59+00:00">20 Nov 2019, 09:32</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై, నవంబరు 19 (ఆంధ్రజ్యోతి):</b> ముఖ్యమంత్రి ఎడప్పాడి పళనిసామి సీఎం కావడం అద్భుతమంటూ సూపర్‌స్టార్‌ రజనీకాంత్‌ చేసిన వ్యాఖ్యలు దుమారం రేపుతున్నాయి. అన్నాడీఎంకే నేతలు రజనీపై మాటల దాడికి దిగుతున్నారు. అమెరికా పర్యటన ముగించుకుని చెన్నైకి తిరిగొచ్చిన ఉప ముఖ్యమంత్రి ఓ.పన్నీర్‌సెల్వం కూడా రజనీ వ్యాఖ్యలను తీవ్రంగా ఖండించారు. అంతేకాదు, అన్నాడీ ఎంకే పార్టీ పత్రిక ‘నమదు అమ్మ’లో కూడా రజనీ వ్యాఖ్యలను ఖండిస్తూ వ్యాసాన్ని ప్రచురిం చింది. అందులో ‘రీల్‌ హీరోలకు మధ్య ముఖ్యమంత్రి ఎడప్పాడి పళనిసామి రియల్‌ హీరో’ అని పేర్కొంది. ముఖ్యమంత్రి సీటు అనేది.. సినిమాల్లో మొదటి సన్నివే శంలో ఆశపడి, మూడవ సన్నివేశంలో పదవి దక్కించు కునే కల్పన కుర్చీ కాదని హితవు చెప్పే ధోరణిలో ఆ వ్యాసం సాగింది.</p>
      <p> </p>
      <p>సీఎం అవుతానని ఎడప్పాడి కలలో కూడా ఊహించరని రజనీ చేసిన వ్యాఖ్యలను ఉటంకిస్తూ.. ‘నిజమే అగ్రనటుడా! కండక్టర్‌గా జీవితాన్ని ప్రారంభించిన మీరు కూడా తమిళ గడ్డపై సూపర్‌స్టార్‌ అవుతారని కలలో కూడా ఊహించి వుండరుగా’ అని పేర్కొంది. కాలం ఇచ్చే అవకాశాలను సద్వినియోగం చేసుకుని కఠినమైన శ్రమతో వాటిని సాధించేవారే నాయకులుగా, మేధావులుగా కీర్తి గడించి చరిత్రలో నిలిచిపోతారని, ఆ కోవలోనే ఎడప్పాడి ఒక్కో మెట్టు ఎక్కుతూ ఈ స్థాయికి చేరుకు న్నారని వ్యాఖ్యానించింది. ఏదో ఒక సినిమాలో నటించేసి, మరో సినిమాలో నటించే అవకాశం వచ్చేలోపే ముఖ్య మంత్రి కావాలని ఆశపడే రీల్‌ హీరోలకు మధ్యలో ఎడప్పాడి రియల్‌ హీరో అని నొక్కి వక్కాణించింది.</p>
      <p> రజనీకి వ్యతిరేకంగా ప్రచురితమైన ఈ వ్యాసం చర్చనీ యాంశంగా మారింది. దీనిపై ఆయన అభిమానులు ఆగ్రహం వ్యక్తం చేస్తుంటే, సీఎం ఎడప్పాడిన విమర్శించిన రజనీకి సరైన బదులిచ్చారని అన్నాడీఎంకే శ్రేణులు వ్యాఖ్యానిస్తున్నాయి. కాగా, రాష్ట్ర మత్స్యశాఖ మంత్రి డి.జయకుమార్‌ స్పం దిస్తూ, ‘సినీనటులు రజనీకాంత్‌, కమల్‌హాసన్‌, విజయ్‌ ఎవరికైనా సరే సింహాసనం ఎక్కాలన్న ఆశ వుండడంలో తప్పులేదు. అయితే మా మీద రాళ్లు విసరాలనుకుంటే వారికే గాయాలవుతాయి. అనవ సర విమర్శలు చేస్తే అందుకు తగిన శాస్తి తప్పదు. వారు శాంతంగా వుంటే మేము కూడా శాంతంగా ఉంటాం’ అన్నారు.</p>
    </article>
  </body>
</html>