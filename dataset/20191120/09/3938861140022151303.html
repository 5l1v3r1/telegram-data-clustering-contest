<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_zinku-yaka-vigulyuvala-psa-poshmatuvav-kenguru/939011"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T09:59:00+00:00"/>
    <meta property="og:title" content="Жінку, яка вигулювала пса, пошматував кенгуру"/>
    <meta property="og:description" content="В Австралії жінці наклали 25 швів на обличчя, вона трохи не втратила око після того, як на неї напав кенгуру під час вигулу собаки. Напад стався поблизу популярної пішохідної стежки у місті Водонга, штат Вікторія. Діна, яка просить не називати своє ім'я, відпустила свого собаку з ..."/>
  </head>
  <body>
    <article>
      <h1>Жінку, яка вигулювала пса, пошматував кенгуру</h1>
      <address><time datetime="2019-11-20T09:59:00+00:00">20 Nov 2019, 09:59</time> by <a rel="author">Gazeta.ua</a></address>
      <slideshow>
        <figure>
          <img src="https://static2.gazeta.ua/img2/cache/gallery/939/939011_1_w_1000.jpg?v=0"/>
          <figcaption>В Австралії кенгуру напав на жінку, коли вона вигулювала собаку<cite>Фото: CNN</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939011_2_w_1000.jpg?v=0"/>
          <figcaption>В Австралії кенгуру напав на жінку, коли вона вигулювала собаку<cite>Фото: CNN</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939011_3_w_1000.jpg?v=0"/>
          <figcaption>В Австралії кенгуру напав на жінку, коли вона вигулювала собаку<cite>Фото: CNN</cite></figcaption>
        </figure>
      </slideshow>
      <p>В Австралії жінці наклали 25 швів на обличчя, вона трохи не втратила око після того, як на неї напав кенгуру під час вигулу собаки.</p>
      <p>Напад стався поблизу популярної пішохідної стежки у місті Водонга, штат Вікторія. Діна, яка просить не називати своє ім'я, відпустила свого собаку з повідка. Пес побачив та почав переслідувати великого кенгуру-самця. Діні довелося втрутитися.</p>
      <p>"Я підбігла на набережну, щоб спробувати забрати собаку, але не усвідомлюючи, що я наблизилася до кенгуру лише на три-чотири метри, - розповіла Діна. - І ось тоді я відчула, що кенгуру панікує, і подумала, що на мене нападають з усіх боків".</p>
      <p>Вона повернула праворуч, коли кенгуру напав ззаду, поваливши її на землю. Звір смикнув жінку за тильний бік ноги і почав шматувати. Кенгуру "стукав" і стрибав на ній. Діні довелося прикинутися мертвою, вона вирішила "просто почекати, поки все закінчиться".</p>
      <p>Врешті-решт це спрацювало, і кенгуру залишив її з кров'ю, що лилася з голови. Згодом, перехожий допоміг їй піднятися, перев'язати рани та відвіз до лікарні.</p>
      <figure>
        <img src="https://static2.gazeta.ua/img2/cache/gallery/939/939011_2_w_1200.jpg?v=0"/>
        <figcaption>В Австралії кенгуру напав на жінку, коли вона вигулювала собаку<cite>Автор: CNN</cite></figcaption>
      </figure>
      <p>Діні наклали 25 швів на обличчя, і вона рада, що вдалося не втратити око. Їй довелося перенести операцію на ногах, має подряпини й порізи по всій спині та руках. Учора жінку виписали з лікарні.</p>
      <p>Діна додала, що не звинувачує кенгуру, оскільки її пес переслідував дику тварину, провокуючи напад.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/science-life/_pidbirka-beznevinnih-z-viglyadu-tvarin-yaki-zaprosto-mozhut-vbiti-lyudinu/922154"/>
      </related>
      <p>"Напад був абсолютно не виною кенгуру. Це ми посягаємо на їх екологію. Я відчувала паніку бідної тварини",- вважає жінка.</p>
      <p>Природоохоронці та представники міської влади припускають, що кенгуру, ймовірно, підходять ближче до житлових районів людини через брак їжі та води у спекотне сухе літо.</p>
      <blockquote>У Полтаві правоохоронці врятували жінку, на яку <a href="https://gazeta.ua/articles/np/_zinku-led-ne-zagrizla-zgraya-sobak/932690">напала зграя собак</a>. Про агресивних тварин та їх жертву повідомила очевидиця.</blockquote>
    </article>
  </body>
</html>