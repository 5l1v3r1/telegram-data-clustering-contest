<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/son-dakika-egitim-dalisinda-kaybolan-astsubayin-cansiz-bedeni-bulundu-1389052"/>
    <meta property="og:site_name" content="Karar.com"/>
    <meta property="article:published_time" content="2019-11-20T09:59:00+00:00"/>
    <meta property="og:title" content="Son dakika! Eğitim dalışında kaybolan astsubayın cansız bedeni bulundu"/>
    <meta property="og:description" content="Son dakika haberi... Bartın’da eğitim dalışı için girdikleri mağaradan çıkarken, denizde kaybolan Sahil Güvenlik Batı Karadeniz Grup Komutanlığı personeli Astsubay Hakan Karataş’ın cansız bedenine ulaşıldı."/>
  </head>
  <body>
    <article>
      <h1>Son dakika! Eğitim dalışında kaybolan astsubayın cansız bedeni bulundu</h1>
      <address>
        <time datetime="2019-11-20T09:59:00+00:00">20 Nov 2019, 09:59</time>
      </address>
      <p>
        <b>Son dakika haberi... Bartın’da eğitim dalışı için girdikleri mağaradan çıkarken, denizde kaybolan Sahil Güvenlik Batı Karadeniz Grup Komutanlığı personeli Astsubay Hakan Karataş’ın cansız bedenine ulaşıldı.</b>
      </p>
      <p>Bartın Amasra İlçesine bağlı Tarlaağzı köyü açıklarında emrinde görevli iki uzman çavuş ile birlikte eğitim dalışı yapan 34 yaşındaki evli ve 1 çocuk babası Astsubay Hakan Karataş, girdikleri mağaradan çıkamadı.</p>
      <p>Dalış için görevli personelin haber vermesinin ardından olay yerine çok sayıda jandarma, sahil güvenlik ve AFAD personeli sevk edildi. Gece Sahil Güvenlik dalgıçları ve sivil dalgıçlar tarafından yapılan arama, kurtarma çalışmalarından sonuç alınamadı.</p>
      <figure>
        <img src="https://static.karar.com/img/article_detail/19-11/20/aw859958_03.jpg"/>
      </figure>
      <p>
        <b>BU SABAH CANSIZ BEDENİ BULUNDU</b>
      </p>
      <p>Sabahın erken saatlerinde takviye olarak gelen İstanbul Deniz Kuvvetleri Kurtarma ve Sualtı Komutanlığı’nda görevli 8 kişi Su altı arama kurtarma timi, İstanbul, İzmir ve Samsun Sahil Güvenlik Komutanlığı’ndan 20 kişilik dalgıç ekibi ile Samsun ve Sinop’tan gelen 8 kişilik polis dalgıç ekibi ile birlikte arama çalışmalarına yeniden başlanıldı.</p>
      <figure>
        <img src="https://static.karar.com/img/article_detail/19-11/20/aw859958_02.jpg"/>
      </figure>
      <p>Mağaranın içinde arama çalışmalarını yürüten ekipler Hakan Karataş'ın cenazesine ulaştı. Sudan çıkartılan Hakan Karataş cenazesi hücum bota alınarak sahile getiriliyor. </p>
      <p>
        <b>AJANSLAR</b>
      </p>
    </article>
  </body>
</html>