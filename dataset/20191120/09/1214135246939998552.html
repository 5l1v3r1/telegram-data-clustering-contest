<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/news/30210"/>
    <meta property="og:site_name" content="ערים"/>
    <meta property="article:published_time" content="2019-11-20T09:51:37+00:00"/>
    <meta property="og:title" content="זהר בלום התעקש וטקס מצטייני מערכת החינוך ברחובות יתקיים גם השנה"/>
    <meta property="og:description" content="בעקבות בעיות תקציביות, נשקלה האפשרות לוותר השנה על טקס מצטייני מערכת החינוך ברחובות שעלותו נאמדת בכ-70 אלף שקלים. בעקבות פנייתו של ממלא מקום ראש העיר ומחזיק תיק החינוך זהר בלום לראש העיר, הוחלט שלא לשבור את המסורת"/>
  </head>
  <body>
    <article>
      <h1>זהר בלום התעקש וטקס מצטייני מערכת החינוך ברחובות יתקיים גם השנה</h1>
      <h2>בעקבות בעיות תקציביות, נשקלה האפשרות לוותר השנה על טקס מצטייני מערכת החינוך ברחובות שעלותו נאמדת בכ-70 אלף שקלים. בעקבות פנייתו של ממלא מקום ראש העיר ומחזיק תיק החינוך זהר בלום לראש העיר, הוחלט שלא לשבור את המסורת</h2>
      <address><time datetime="2019-11-20T09:51:37+00:00">20 Nov 2019, 09:51</time> by <a rel="author">ארז שרווינטר</a></address>
      <p>בשנים האחרונות מתקיים ברחובות טקס מרשים ומכובד בהיכל התרבות, שבו מקבלים מצטייני מערכת החינוך המקומית הוקרה על פועלם. ל"ערים" נודע כי באחרונה מנכ"ל העירייה דורון מילברג הודיע לממלא מקום ראש העיר ומחזיק תיק החינוך זהר בלום על בעיות תקציביות בקיום הטקס, שעלותו נאמדת בכ-70 אלף שקלים.</p>
      <p>בלום התעקש, פנה בנושא לראש העיר רחמים מלול ובתום פגישה הוחלט לקיים את הטקס ולא לשבור את המסורת. בכך, גם השנה הטקס צפוי להיערך בסוף חודש ינואר.</p>
      <p>גורם בעירייה אמר ל"ערים": "ראש העיר וזהר בלום יודעים מה החשיבות של קיום הטקס, שבו כולם מוקירים ומעריכים את אנשי החינוך בעיר. בלום נעמד על הרגליים האחוריות ובזכות זה הטקס המכובד יתקיים גם השנה".</p>
      <figure>
        <img src="https://www.arimnews.co.il/wp-content/uploads/2019/03/6e5ab0482e842873b316d670c6aa9223.jpeg"/>
        <figcaption>זהר בלום</figcaption>
      </figure>
    </article>
  </body>
</html>