<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855325/eliminacje-euro-2020-polska-slowenia-i-cyk-do-kolekcji-kolejny-rekord-roberta-le"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T09:57:40+00:00"/>
    <meta property="og:title" content="Eliminacje Euro 2020. Polska - Słowenia. I cyk, do kolekcji. Kolejny rekord Roberta Lewandowskiego"/>
    <meta property="og:description" content="W trakcie meczu ze Słowenią (3:2) Robert Lewandowski pobił osiągnięcie Grzegorza Laty pod względem liczby minut rozegranych w drużynie narodowej. To 17. reprezentacyjny rekord w kolekcji &quot;Lewego&quot;."/>
  </head>
  <body>
    <article>
      <h1>Eliminacje Euro 2020. Polska - Słowenia. I cyk, do kolekcji. Kolejny rekord Roberta Lewandowskiego</h1>
      <address><time datetime="2019-11-20T09:57:40+00:00">20 Nov 2019, 09:57</time> by <a rel="author" href="https://sportowefakty.wp.pl/autor/maciej-kmita" target="_blank">Maciej Kmita</a></address>
      <h4>W trakcie meczu ze Słowenią (3:2) Robert Lewandowski pobił osiągnięcie Grzegorza Laty pod względem liczby minut rozegranych w drużynie narodowej. To 17. reprezentacyjny rekord w kolekcji "Lewego".</h4>
      <related>
        <a href="https://sportowefakty.wp.pl/pilka-nozna/855298/eliminacje-euro-2020-polska-slowenia-premier-mateusz-morawiecki-niech-sie-nas-bo"/>
      </related>
      <p> w koszulce z białym orłem na piersi rozegrał już łącznie 8612 minut -  dokładnie pół godziny więcej od , który na swój rekord pracował przez 13 lat (1971-1984).</p>
      <p>"Lewy" rozegrał dla drużyny narodowej już 144 godziny, co oznacza, że w meczach reprezentacji spędził na boisku blisko sześć dób. Pobicie rekordu Laty zajęło mu 11 lat, ale potrzebował do tego 112 występów w kadrze, podczas gdy król strzelców MŚ 1974 zagrał w drużynie narodowej 100 razy.</p>
      <p>W meczu ze Słowenią Lewandowski wyśrubował też kilka innych reprezentacyjnych rekordów. Wtorkowy występ był jego 112. w kadrze - drugiego pod tym względem <a href="https://sportowefakty.wp.pl/pilka-nozna/jakub-blaszczykowski">Jakuba Błaszczykowskiego</a> wyprzedza już o cztery. A o stawkę "Lewy" zagrał już po raz 62. - to też rekord.</p>
      <p>Gol strzelony Słowenii, był jego 61. w drużynie narodowej - to już 13 więcej od drugiego na liście <a href="https://sportowefakty.wp.pl/pilka-nozna/wlodzimierz-lubanski">Włodzimierza Lubańskiego</a>. Spośród aktywnych dziś na scenie reprezentacyjnej piłkarzy więcej bramek zdobyli jedynie <a href="https://sportowefakty.wp.pl/pilka-nozna/cristiano-ronaldo">Cristiano Ronaldo</a> (99), Sunil Chhetri (72) i <a href="https://sportowefakty.wp.pl/pilka-nozna/lionel-messi">Lionel Messi</a> (70), a tyle samo na koncie ma <a href="https://sportowefakty.wp.pl/pilka-nozna/neymar">Neymar</a>.</p>
      <p>
        <b>
          <a href="https://sportowefakty.wp.pl/pilka-nozna/855267/eliminacje-euro-2020-polska-slowenia-lewandowski-znowu-zaczarowal-stadion-narodo">Czytaj również -&gt; Show Lewandowskiego na Narodowym</a>
        </b>
      </p>
      <p>To też jego 42. trafienie dla kadry w meczach o stawkę, 36. przed własną publicznością i 22. w meczach eliminacji/finałów mistrzostw Europy. W pierwszej kategorii wyprzedza Lubańskiego o 18 bramek, a w drugiej o 3. Natomiast w trzeciej już dawno zdublował <a href="https://sportowefakty.wp.pl/pilka-nozna/euzebiusz-smolarek">Euzebiusza Smolarka</a> (9).</p>
      <p>
        <b>
          <a href="https://sportowefakty.wp.pl/pilka-nozna/855293/eliminacje-euro-2020-polska-slowenia-zbigniew-boniek-robert-lewandowski-to-najle">Czytaj również -&gt; Boniek: Lewandowski najlepszy na świecie</a>
        </b>
      </p>
      <p><b>Reprezentacyjne rekordy Roberta Lewandowskiego w pigułce:</b><br/>1. najwięcej występów - 112<br/>2. najwięcej rozegranych minut - 8612<br/>3. najwięcej bramek - 61<br/>4. najwięcej występów w meczach o stawkę - 62<br/>5. najwięcej bramek w meczach o stawkę - 42<br/>6. najwięcej bramek w meczach u siebie - 36<br/>7. najwięcej bramek w meczach na wyjeździe - 24<br/>8. najwięcej bramek w meczach eliminacji i finałów mistrzostw Europy - 22<br/>9. najwięcej bramek w meczach eliminacji i finałów mistrzostw świata - 21<br/>10. najwięcej bramek z rzutów karnych - 11<br/>11. najdłuższa seria występów z bramką - 7<br/>12. najwięcej hat-tricków - 6<br/>13. najszybszy hat-trick - 240 sekund<br/>14. najwięcej bramek na Stadionie Narodowym - 26<br/>15. najwięcej występów z bramką - 40<br/>16. najwięcej bramek prawą nogą - 37<br/>17. najwięcej bramek głową - 12<br/><br/><b><a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a></b></p>
      <p>WP SportoweFakty</p>
    </article>
  </body>
</html>