<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_normalna-robocha-obstanovka-razumkov-pro-konflikti-z-bogdanom/939010"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T09:17:00+00:00"/>
    <meta property="og:title" content="&quot;Нормальна робоча обстановка&quot; — Разумков про конфлікти з Богданом"/>
    <meta property="og:description" content="Спікер Верховної Ради Дмитро Разумков заперечив наявність конфлікту з головою Офісу президента Андрієм Богданом. Між ними бувають &quot;дискусії&quot;. Про це він заявив в інтерв'ю &quot;Українській правді&quot;. &quot;Різні бувають дискусії. Бувають достатньо жорсткі, і з Андрієм Йосиповичем так само. Це ..."/>
  </head>
  <body>
    <article>
      <h1>"Нормальна робоча обстановка" — Разумков про конфлікти з Богданом</h1>
      <address><time datetime="2019-11-20T09:17:00+00:00">20 Nov 2019, 09:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939010_w_300.jpg?v=0"/>
        <figcaption>"Ми достатньо регулярно спілкуємося з Андрієм Йосиповичем". ФОТО: LIGA.net</figcaption>
      </figure>
      <p>Спікер Верховної Ради <b>Дмитро Разумко</b>в заперечив наявність конфлікту з головою Офісу президента <b>Андрієм Богданом</b>. Між ними бувають "дискусії".</p>
      <p>Про це він заявив в інтерв'ю "<a href="https://www.pravda.com.ua/articles/2019/11/20/7232452/">Українській правді</a>".</p>
      <p>"Різні бувають дискусії. Бувають достатньо жорсткі, і з Андрієм Йосиповичем так само. Це нормальна життєва і робоча обстановка, я не бачу тут великих проблем", — сказав він.</p>
      <p>"Я не розумію, що таке конфлікт. Дискутуємо ми".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_bogdan-ne-vidmovlyatimetsya-vid-klubiv-ta-restoraniv/935498"/>
      </related>
      <p>За словами Разумкова, у нього немає установки "все, не візьму слухавку" від Богдана.</p>
      <p>"Дивіться, як би не відбувалося в цьому житті, які б дискусії між тими чи іншими політиками або чиновниками не мали місце, питання державницькі повинні бути на першому плані. Ми достатньо регулярно спілкуємося з Андрієм Йосиповичем".</p>
      <blockquote>Про свої "напружені стосунки" з Богданом <a href="https://gazeta.ua/articles/politics/_bogdana-treba-zvilniti-danilyuk/931240">повідомляв</a> екс-секретар РНБО Олександр Данилюк. На його думку, Богдана треба звільнити.</blockquote>
    </article>
  </body>
</html>