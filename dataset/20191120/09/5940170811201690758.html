<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/kalathosfaira/diethni-diorganwseis/nba/anepanalipto-rekor-apo-ton-lempron"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T09:37:00+00:00"/>
    <meta property="og:title" content="Ανεπανάληπτο ρεκόρ από τον ΛεΜπρον"/>
    <meta property="og:description" content="Ένα μοναδικό ρεκόρ πέτυχε σήμερα ο ΛεΜπρον Τζέιμς. Ο βασιλιάς στο παιχνίδι των Λέικερς με τους Θάντερ έκανε άλλο ένα τριπλ νταμπλ φτάνοντας έτσι σε μια πολύ μεγάλη επιτυχία."/>
  </head>
  <body>
    <article>
      <h1>Ανεπανάληπτο ρεκόρ από τον ΛεΜπρον</h1>
      <h2>Έγινε ο πρώτος παίκτης του ΝΒΑ που έχει πετύχει τριπλ-νταμπλ απέναντι σε όλες τις ομάδες</h2>
      <address>
        <time datetime="2019-11-20T09:37:00+00:00">20 Nov 2019, 09:37</time>
      </address>
      <p>
        <b>Ένα μοναδικό ρεκόρ πέτυχε σήμερα ο ΛεΜπρον Τζέιμς. Ο βασιλιάς στο παιχνίδι των Λέικερς με τους Θάντερ έκανε άλλο ένα τριπλ νταμπλ φτάνοντας έτσι σε μια πολύ μεγάλη επιτυχία.</b>
      </p>
      <p>Έγινε ο πρώτος παίκτης του ΝΒΑ που έχει πετύχει τριπλ-νταμπλ απέναντι σε όλες τις ομάδες του πρωταθλήματος, και στις 30, σύμφωνα με το Elias Sports Bureau.</p>
      <p>Αυτό ήταν το πέμπτο τριπλ νταμπλ στην εφετινή σεζόν για τον μεγάλο άσο των Λέικερς και το τρίτο στη σειρά.</p>
      <p>Ωστόσο στο ρεκόρ βρίσκεται πολύ κοντά άλλος ένας παίκτης του ΝΒΑ. Ο Ράσελ Γουέστμπρουκ. Ο άσος των Χιούστον Ρόκετς οφείλει ένα τριπλ νταμπλ για να πετύχει το ίδιο ρεκόρ απέναντι στους Θάντερ, δηλαδή την ομάδα που αγωνιζόταν όλα τα χρόνια της παρουσίας του στο NBA μέχρι και φέτος που μεταπήδησε στο Χιούστον.</p>
      <p>Ο Τζέισον Κιντ έχει τριπλ νταμπλ σε 28 ομάδες και βρίσκεται στην 3η θέση της λίστας αυτής και ακολουθεί ο Λάρι Μπερντ απέναντι σε 25 ομάδες και ο Μάτζικ με 24.</p>
      <p>Συνολικά ο Λεμπρόν Τζέιμς έχει 86 τριπλ-νταμπλ στην καριέρα του, επίδοση που τον φέρνει στην 5η θέση.</p>
    </article>
  </body>
</html>