<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-constable-result-2019-up-police-49568-sipahi-bharti-result-cut-off-merit-list-to-be-declared-by-upprpb-on-this-date-check-latest-details-2859373.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T09:24:36+00:00"/>
    <meta property="og:title" content="UP Police constable Result 2019: जारी हुआ यूपी पुलिस कांस्टेबल रिजल्ट, 123921 उम्मीदवार पास"/>
    <meta property="og:description" content="UP Police result 2019: UP Police constable Result 2019: उत्तर प्रदेश पुलिस भर्ती एवं प्रोन्नति बोर्ड ने पुलिस एवं पीएसी में सिपाही के 49568 पदों पर भर्ती के लिए कराई गई लिखित परीक्षा का परिणाम बुधवार..."/>
  </head>
  <body>
    <article>
      <h1>UP Police constable Result 2019: जारी हुआ यूपी पुलिस कांस्टेबल रिजल्ट, 123921 उम्मीदवार पास</h1>
      <address><time datetime="2019-11-20T09:24:36+00:00">20 Nov 2019, 09:24</time> by <a rel="author">लाइव हिन्दुस्तान टीम,नई दिल्ली</a></address>
      <p>UP Police result 2019: UP Police constable Result 2019: उत्तर प्रदेश पुलिस भर्ती एवं प्रोन्नति बोर्ड ने पुलिस एवं पीएसी में सिपाही के 49568 पदों पर भर्ती के लिए कराई गई लिखित परीक्षा का परिणाम बुधवार देर शाम् घोषित कर दिया। बोर्ड ने 16 नवंबर 2018 को कराई गई लिखित परीक्षा में सफल पाए गए अभ्यर्थियों में से कुल रिक्तियों की संख्या को देखते हुए मेरिट के आधार पर 2.5 गुना ज्यादा यानी 1,23,921 अभ्यर्थियों को शैक्षिक एवं अन्य अभिलेखों की जांच और शारीरिक मानक परीक्षण के लिए बुलाया है। यदि अपेक्षित संख्या में अभ्यर्थी सफल नहीं होते हैं तो मेरिट के आधार पर अन्य अभ्यर्थियों को भी अभिलेखों की जांच एवं शारीरिक मानक परीक्षण के लिए बुलाया जाएगा। कुल पदों में से 31360 पद नागरिक पुलिस में सिपाही एवं 18208 पद पीएसी में सिपाही के हैं। यूपी पुलिस कांस्टेबल रिजल्ट वेबसाइट uppbpb.gov.in पर जाकर देखा जा सकता है।</p>
      <p>इससे पहले उम्मीदवारों को उम्मीद थी कि रिजल्ट मंगलवार को जारी हो जाएगा। लेकिन यह जारी नहीं हुआ। इससे पहले OMR शीट की क्रॉस चेकिंग का काम चला। उत्तर प्रदेश पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को लिखित परीक्षा आयोजित कराई गई थी। इससे पहले यूपीपीआरपी की बैठक में तमाम विषयों पर चर्चा हुई। बैठक में बोर्ड चेयरमैन आरके विश्वकर्मा के साथ ही अन्य विभागीय अधिकारी मौजूद रहे।</p>
      <p>पास उम्मीदवार दिसंबर में शारीरिक दक्षता परीक्षा शुरू होगी जिसमें सफल अभ्यर्थी भाग ले सकेंगे। अभ्यर्थियों के शैक्षिक प्रमाणपत्रों का सत्यापन, शारीरिक मानक परीक्षण और दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा।</p>
      <p><b>कुल 19 लाख से ज्यादा ने दिया था आवेदन</b><br/>यूपी पुलिस भर्ती बोर्ड (यूपीपीआरपीबी) से मिली जानकारी के अनुसार, नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे।</p>
    </article>
  </body>
</html>