<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/seriozen-interes-ot-angliq-i-germaniq-kym-naj-mladiq-kapitan-v-istoriqta-na-cska-1407943.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T09:30:00+00:00"/>
    <meta property="og:title" content="Сериозен интерес от Англия и Германия към най-младия капитан в историята на ЦСКА"/>
    <meta property="og:description" content="19-годишният талант на ЦСКА Валентин Антов се радва на все по-добри игри с фланелката на тима Това неминуемо води до интерес от страна на европейски отбори, като Тема спорт съобщава, че представители на тимове с традиции от Англия, Германия и Русия следят Антов и изявите му"/>
  </head>
  <body>
    <article>
      <h1>Сериозен интерес от Англия и Германия към най-младия капитан в историята на ЦСКА</h1>
      <address><time datetime="2019-11-20T09:30:00+00:00">20 Nov 2019, 09:30</time> by <a rel="author">Sportlive.bg</a></address>
      <p>19-годишният талант на <b><a href="https://www.sportlive.bg/tags/1692">ЦСКА</a></b> Валентин Антов се радва на все по-добри игри с фланелката на тима. Това неминуемо води до интерес от страна на европейски отбори, като "Тема спорт" съобщава, че представители на тимове с традиции от Англия, Германия и Русия следят Антов и изявите му.</p>
      <p>Най-младият капитан в историята на "армейския" клуб не получаваше особено много шансове под ръководството на Люпко Петрович, но това се промени с идването на Милош Крушчич, при когото той е неизменен титуляр. Освен с клубната фланелка, представянето му с младежкия национален отбор също е на висота.</p>
      <p>До голяма степен решаващ ще е двубоят срещу Лудогорец на 1 декември от 18:00 часа, когато ще бъде зорко наблюдаван от представителите на 3-те клуба, а британският емисар ще заеме специално място във ВИП ложата на "Българска армия".</p>
      <p>"Червените" вече се отхвърлили оферти за Антов, като нямат намерение да се разделят с него и през зимната пауза, но това може да се промени, ако постъпи значително сериозно предложение. <b>Припомняме, че неотдавна, тогавашният треньор на ЦСКА Люпко Петрович смело заяви, че Антов може да играе за един от водещите 6 отбора в Англия. Кой е той, както и цялото изказване на сърбина -<a href="https://www.sportlive.bg/bgfootball/cska/Lyupko-posochi-futbolist-na-cSKA-kojto-mozhe-da-otide-v-Manchestyr--1378539.html"> вижте в този материал на SportLive. </a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Ahmedov-zapochva-s-cSKA-prez-qnuari-chervenite-se-razdelqt-s-taran-1407597.html"/>
        <a href="https://www.sportlive.bg/bgfootball/cska/Kontuzen-half-se-zavyrna-v-lagera-na-cSKA-1407513.html"/>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/cska/Aris-udari-blediq-cSKA-v-Solun-1406885.html"/>
        <a href="https://www.sportlive.bg/bgfootball/cska/cSKA-e-sred-20-te-otbora-v-Evropa-koito-igraqt-naj-dominirasht-futbol-1407697.html"/>
      </related>
    </article>
  </body>
</html>