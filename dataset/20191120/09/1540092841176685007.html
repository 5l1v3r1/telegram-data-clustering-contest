<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/style/psyxagogia/story/197744/oi-tainies-tis-evdomadas-21-11-27-11-trailers"/>
    <meta property="og:site_name" content="CNN.gr"/>
    <meta property="article:published_time" content="2019-11-20T09:03:13+00:00"/>
    <meta property="og:title" content="Οι ταινίες της εβδομάδας 21/11 - 27/11 (trailers)"/>
    <meta property="og:description" content="Ενδιαφέρουσα κινηματογραφική εβδομάδα, με μόλις πέντε νέες ταινίες, και σαφές προβάδισμα στο The Irishman, την πολυσυζητημένη και πολυαναμενόμενη επική ταινία τ"/>
  </head>
  <body>
    <article>
      <h1>Οι ταινίες της εβδομάδας 21/11 - 27/11 (trailers)</h1>
      <h2>Ενδιαφέρουσα κινηματογραφική εβδομάδα, με μόλις πέντε νέες ταινίες, και σαφές προβάδισμα στο The Irishman, την πολυσυζητημένη και πολυαναμενόμενη επική ταινία του Μάρτιν Σκορσέζε. </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 11:03 , 20 November 2019</p>
      <h3>Ο Ιρλανδός (The Irishman), Μάρτιν Σκορσέζε</h3>
      <figure>
        <iframe src="https://www.youtube.com/embed/zy4BaS-JEOE" width="607" height="390" data-service="Youtube" scrolling="no"/>
      </figure>
      <p>Mια ιστορία για το οργανωμένο έγκλημα στη μεταπολεμική Αμερική, όπως την αφηγείται ένας δολοφόνος. Η ταινία είναι βασισμένη στο βιβλίο του Τσαρλς Μπραντ «I Heard You Paint Houses», με τον Ρόμπερτ Ντε Νίρο να ερμηνεύει τον ρόλο του Φρανκ Σίραν – βετεράνου του Β’ Παγκόσμιου πολέμου και εκτελεστή της μαφίας. Η πολυαναμενόμενη ταινία του Μάρτιν Σκορσέζε, με τους Ρόμπερτ Ντε Νίρο, Τζο Πέσι και Αλ Πατσίνο στους πρωταγωνιστικους ρόλους. </p>
      <h3>To Θαύμα της Θάλασσας των Σαργασσών, Σύλλας Τζουμέρκας</h3>
      <figure>
        <iframe src="https://www.youtube.com/embed/lN-gviNYo8E" width="560" height="315" data-service="Youtube" scrolling="no"/>
      </figure>
      <p>Η ταινία παρακολουθεί δύο γυναίκες, μια αστυνομικό και μια εργάτρια σε εργοστάσιο παραγωγής χελιών, που ζουν σε μια επαρχιακή πόλη στη Δυτική Ελλάδα. Οταν μια μυστηριώδης αυτοκτονία θα φέρει τα πάνω-κάτω στη μικρή πόλη και θα πυροδοτήσει έναν άγριο κύκλο βίας, οι ζωές των δύο γυναικών που μέχρι χθες αγνοούσαν η μία την ύπαρξη της άλλης, αρχίζουν να συγκλίνουν. Δεν το ξέρουν ακόμη, αλλά από τη συνάντησή τους μπορεί να κρέμεται η σωτηρία τους. Η νέα ταινία του Σύλλα Τζουμέρκα που έκανε την παγκόσμια πρεμιέρα της στη Berlinale. </p>
      <h3>Υπάρχει Θεός, Το Ονομά της Είναι Πετρούνια (God Exists, Her Name Is Petrunija), Τεόνα Στρούγκαρ Μιτέφσκα</h3>
      <figure>
        <iframe src="https://www.youtube.com/embed/02ZUefyD9AQ" width="607" height="390" data-service="Youtube" scrolling="no"/>
      </figure>
      <p>Θεοφάνεια. Σε μια μικρή πόλη, κάπου στη Βόρεια Μακεδονία, ο αγιασμός των υδάτων είναι από τις πιο σημαντικές στιγμές για την κοινότητα, καθώς επικρατεί η πεποίθηση πως το πρόσωπο που πιάνει τον σταυρό θα έχει ευλογία και καλή τύχη στη ζωή του. Τη μεγάλη μέρα, κόντρα σε ό,τι ορίζει η παράδοση, μια άνεργη ανύπαντρη γυναίκα βουτάει στο νερό και πιάνει τον σταυρό. Εξοργισμένοι που έμειναν με άδεια χέρια, οι άντρες την κατηγορούν για ασέβεια. Η γυναίκα, όμως, αρνείται να παραδώσει τον σταυρό. Διότι είναι πια έτοιμη να αντισταθεί στα έμφυλα στερεότυπα ενός κόσμου συντηρητικού. Η σάτιρα της Τεόνα Στρουγκάρ Μιτέβσκα απο τη Βόρεια Μακεδονία, τα βάζει με την πατριαρχία, την εξουσία και τη λατρεία του Μεγάλου Αλεξάνδρου. Βραβείο Οικουμενικής Επιτροπής Φεστιβάλ Βερολίνου 2019.\</p>
      <h3>RBG: Μια Ζωη για τη Δικαιοσύνη (RBG), Τζούλι Κόεν, Μπέτσι Γουέστ</h3>
      <figure>
        <iframe src="https://www.youtube.com/embed/VazsuXq01KI" width="607" height="390" data-service="Youtube" scrolling="no"/>
      </figure>
      <p>Η Ρουθ Μπέιντερ Γκίνσμπεργκ, είναι η δεύτερη γυναίκα αντιπρόεδρο του Ανωτάτου Δικαστηρίου των ΗΠΑ και η πρώτη δικαστίνα που έγινε pop culture φαινόμενο. H Ρουθ Μπέιντερ Γκίνσμπεργκ, η οποία κυκλοφορεί σε κούπα, σε τατουάζ και σε meme, είναι 85 χρονών και έχει αλλάξει τη θέση της γυναίκας στην Αμερική αλλά και σε ολόκληρο τον κόσμο. Γνωστή και ως η περιβόητη RBG, έχει καταφερθεί ανοιχτά ενάντια στον Τραμπ και έχει κερδίσει υποθέσεις που επέτρεψαν στις γυναίκες να στέκονται ισότιμα απέναντι στους άντρες συναδέλφους τους στη δουλειά αλλά και στο σπίτι. Το υποψήφιο για Όσκαρ ντοκιμαντέρ για την τεράστια ιστορία της μιικροσκοπικής Ρουθ Μπέιντερ Γκίνσμπεργκ. </p>
      <h3>Οι Αγγελοι του Τσάρλι (Charlie's Angels), Ελίζαμπεθ Μπανκς</h3>
      <figure>
        <iframe src="https://www.youtube.com/embed/UMqnBL6PIps" width="607" height="390" data-service="Youtube" scrolling="no"/>
      </figure>
      <p>Τέσσερις δυναμικοί Άγγελοι δουλεύουν για τον μυστηριώδη κύριο Τσάρλς Τάουνσεντ. Έχοντας συγκεντρώσει τις πιο έξυπνες, πιο γενναίες και εξαιρετικά εκπαιδευμένες γυναίκες ανά τον κόσμο, τώρα υπάρχουν διάφορες ομάδες Αγγέλων καθοδηγούμενες από διαφορετικά αφεντικά στις πιο απαιτητικές αποστολές. Ένα ακόμα reboot για τους «Άγγελους του Τσάρλι».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/style/psyxagogia/story/198006/32o-panorama-eyropaikoy-kinimatografoy-stin-athina-14-meres-60-monadikes-tainies-olo-to-programma">32ο Πανόραμα Ευρωπαϊκού Κινηματογράφου στην Αθήνα: 14 μέρες, 60 μοναδικές ταινίες - Όλο το πρόγραμμα</a>
        </li>
        <li>
          <a href="https://www.cnn.gr/style/psyxagogia/story/197097/oi-tainies-tis-evdomadas-14-11-20-11-trailers">Οι ταινίες της εβδομάδας 14/11 - 20/11 (trailers)</a>
        </li>
        <li>
          <a href="https://www.cnn.gr/style/psyxagogia/story/196586/o-tzeims-ntin-molis-pire-ton-tetarto-rolo-tis-karieras-toy-h-texnologia-kai-nekroys-anastainei">O Τζέιμς Ντιν θα παίξει στην τέταρτη ταινία της καριέρας του: Η τεχνολογία και νεκρούς ανασταίνει</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17347/tainies">ΤΑΙΝΙΕΣ</a>
        </li>
        <li>
          <a href="https://www.cnn.gr/eidhseis/tag/7423/premieres">ΠΡΕΜΙΕΡΕΣ</a>
        </li>
        <li>
          <a href="https://www.cnn.gr/eidhseis/tag/1212/kinimatografos">ΚΙΝΗΜΑΤΟΓΡΑΦΟΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198058/snapshot/414569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198076/snapshot/apodrasi-kakopoiou-kypselis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198049/snapshot/2761754.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
    </article>
  </body>
</html>