<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-zelenskyj-posmertno-nagorodyv-komandyra-128-yi-okremoyi-brygady-zsu-korostelova/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T09:53:22+00:00"/>
    <meta property="og:title" content="Зеленський посмертно нагородив командира 128-ї окремої бригади ЗСУ Коростельова"/>
    <meta property="og:description" content="Президент Володимир Зеленський нагородив посмертно орденом Богдана Хмельницького ІІ ступеня командира 128-ї окремої гірсько-штурмової Закарпатської бригади Збройних сил України полковника Євгена Коростельова."/>
  </head>
  <body>
    <article>
      <h1>Зеленський посмертно нагородив командира 128-ї окремої бригади ЗСУ Коростельова</h1>
      <address>
        <time datetime="2019-11-20T09:53:22+00:00">20 Nov 2019, 09:53</time>
      </address>
      <p>Президент Володимир Зеленський нагородив посмертно орденом Богдана Хмельницького ІІ ступеня командира 128-ї окремої гірсько-штурмової Закарпатської бригади Збройних сил України полковника Євгена Коростельова.</p>
      <p>Володимир Зеленський підписав <a href="https://www.president.gov.ua/documents/8532019-30593">указ № 853/2019</a>, де посмертно нагородив командира 128-ї окремої бригади ЗСУ Євгена Коростельова</p>
      <blockquote>– За особисті заслуги у захисті державного суверенітету і територіальної цілісності України, самовіддане служіння українському народові постановляю: нагородити орденом Богдана Хмельницького ІІ ступеня Коростельова Євгена Володимировича – полковника (посмертно), – йдеться в указі.</blockquote>
      <p><b>Читайте:</b> <a href="https://fakty.com.ua/ua/ukraine/20191119-nastav-chas-rosiyi-vykonuvaty-svoyi-zobov-yazannya-shhodo-donbasu-maas/">Настав час Росії виконувати свої зобов’язання щодо Донбасу – Маас</a></p>
      <p>19 листопада у Харкові <b>помер</b> поранений внаслідок підриву на вибуховому пристрої <b>командир 128-ї окремої гірсько-штурмової Закарпатської бригади</b> полковник Коростельов.</p>
      <p>Нагадаємо, мінно-вибухові травми він та ще один військовослужбовець 128-ї окремої гірсько-штурмової бригади отримали 12 листопада під час <a href="https://fakty.com.ua/ua/ukraine/20191113-na-donbasi-dvoye-vijskovyh-pidirvalysya-na-mini-sered-nyh-komandyr-brygady-korostelov/">виконання завдань у районі Новотроїцького</a> в зоні проведення Операції об’єднаних сил.</p>
    </article>
  </body>
</html>