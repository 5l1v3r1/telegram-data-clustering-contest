<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391433-%d7%95%d7%a2%d7%93%d7%aa-%d7%94%d7%9b%d7%a1%d7%a4%d7%99%d7%9d-%d7%91%d7%91%d7%a9%d7%95%d7%a8%d7%94-%d7%9c%d7%9e%d7%a1%d7%a2%d7%93%d7%a0%d7%99%d7%9d-%d7%91%d7%a2%d7%95%d7%98%d7%a3-%d7%a2%d7%96%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-20T09:12:37+00:00"/>
    <meta property="og:title" content="ועדת הכספים מצילה את המסעדות בעוטף עזה"/>
    <meta property="og:description" content="ועדת הכספים של הכנסת, אישרה היום פה אחד את התיקון לתקנות הפיצויים, לפיהם בעלי עסקים בתחום המסעדות ואולמות האירועים יזכו לפיצוי כבר מהיום הראשון ולא רק אחרי"/>
  </head>
  <body>
    <article>
      <h1>ועדת הכספים מצילה את המסעדות בעוטף עזה</h1>
      <h2>ועדת הכספים של הכנסת, אישרה היום פה אחד את התיקון לתקנות הפיצויים, לפיהם בעלי עסקים בתחום המסעדות ואולמות האירועים יזכו לפיצוי כבר מהיום הראשון ולא רק אחרי שבוע</h2>
      <address><time datetime="2019-11-20T09:12:37+00:00">20 Nov 2019, 09:12</time> by <a rel="author">חדשות סרוגים</a></address>
      <p>ועדת הכספים של הכנסת, אישרה היום פה אחד את התיקון לתקנות הפיצויים, שהעבירו לוועדה שר האוצר משה כחלון ורשות המסים.</p>
      <p>רק בשבוע שעבר התוודענו לעשרות חתונות שבוטלו עקב סבב ההסלמה בעוטף עזה, אך לא רבים יודעים כי בעלי אולמות השמחה, ובעלי המסעדות נאלצו לספוג את ההפסדים על גבם, כשהם עושים זאת 10 שנים לפחות.</p>
      <figure>
        <img src="https://www.srugim.co.il/i/wp-content/uploads/2019/11/WhatsApp-Image-2019-11-13-at-21.12.43__w1980.jpeg"/>
      </figure>
      <h4>עוד באותו נושא</h4>
      <h4>למרות הכל: חתונה הלילה בבית כנסת בנתיבות • צפו</h4>
      <p>לכתבה המלאה בסרוגים &gt;<br/>4</p>
      <p>התיקון כולל מתווה פיצויים לעסקים העוסקים במסעדנות ואירועים, ולמעשה מעניק להם פיצויים על נזקים הנגרמים בעקבות המצב הבטחוני. עד כה נדרש שבוע של איסור פעילות, לפני שהמדינה הייתה מפצה את בעלי העסקים, כלומר, אירוע כמו בשבוע שעבר בו שותקה המדינה ל-3 ימים, לא היה מעניק פיצוי. כעת לאחר האישום שהתקבל היום, התקצר הזמן ל-24 שעות של איסור פעילות.</p>
      <h3>הסעיפים שאושרו היום מעניקים</h3>
      <p>פיצויים לאולמות שמחות, גני אירועים ומוסדות תרבות ופנאי ביישובי ספר, יינתנו בגין נזק ממשי שנגרם בשל ביטול של אירוע או פעילות אצלם, בשל הגבלות של פיקוד העורף וכן בגין נזק ממשי שנגרם להם עקב הפסקת פעילות של למעלה מ-24 שעות.</p>
      <p>פיצויים לבתי אוכל ביישובי ספר יינתנו לאחר הפסקת פעילות של 24 שעות ולגבי חומרי גלם שהתקלקלו בעקבות המצב הביטחוני לא תידרש הפסקת פעילות.</p>
      <p>ברשות המסים אומרים: "לאור פניות, קרן הפיצויים מבהירה, כי עובדים המתגוררים באזור הדרום 0-40 ק"מ מרצועת עזה, שנעדרו באירוע ההסלמה האחרון ממקום עבודתם באזור זה, בשל הנחיות פיקוד העורף על סגירת מקום העבודה, זכאים לשכר עבור ימי עבודה אלו והמעסיקים רשאים לדרוש פיצויים מהקרן בגין השכר לעובדים.</p>
    </article>
  </body>
</html>