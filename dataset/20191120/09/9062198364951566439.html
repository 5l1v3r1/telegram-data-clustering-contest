<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381046/euro-2020ye-bilet-alan-son-takim-da-belli-oldu"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T09:32:00+00:00"/>
    <meta property="og:title" content="EURO 2020'ye bilet alan son takım da belli oldu"/>
    <meta property="og:description" content="Avrupa Futbol Şampiyonası E Grubu'nda Macaristan'ı 2-0 yenen Galler, EURO 2020'ye bilet alan 20. takım oldu."/>
  </head>
  <body>
    <article>
      <h1>EURO 2020'ye bilet alan son takım da belli oldu</h1>
      <h2>Avrupa Futbol Şampiyonası E Grubu'nda Macaristan'ı 2-0 yenen Galler, EURO 2020'ye bilet alan 20. takım oldu.</h2>
      <address>
        <time datetime="2019-11-20T09:32:00+00:00">20 Nov 2019, 09:32</time>
      </address>
      <p>2020 Avrupa Futbol Şampiyonası (EURO 2020) Elemeleri, dört grupta oynanan son hafta maçlarıyla tamamlandı.</p>
      <p>Avrupa futbolunun milli takımlar düzeyindeki en prestijli organizasyonu EURO 2020'nin elemelerinde C, E, G ve I gruplarında 10 karşılaşma yapıldı.</p>
      <p>C Grubu'nda sahasında Kuzey İrlanda'yı 6-1 yenen Almanya 21 puanla lider olarak elemeleri tamamladı. Serge Gnabry'nin "hat-trick" yaptığı maçta, Türk asıllı futbolcular İlkay Gündoğan ve Emre Can 90 dakika sahada kaldı.</p>
      <p>Estonya'yı 5-0 gibi farklı skorla geçen Hollanda 19 puanla grubu ikinci sırada bitirdi.</p>
      <p>Gecenin öne çıkan E Grubu maçında, Galler ile Macaristan karşı karşıya geldi. Sahasında Macaristan'ı 2-0 mağlup eden Galler, şampiyonaya bilet alan 20. takım oldu.</p>
      <p>G Grubu'nda Polonya ve Avusturya, I Grubu'nda da Belçika ve Rusya, gruplarını ilk iki sırada tamamladı.</p>
      <p>20 takım belli oldu<br/>Eleme maçlarının tamamlanmasının ardından gruplarında ilk iki sırayı alarak şampiyonaya gitme hakkı kazanan takımlar belli oldu.</p>
      <p>Şampiyonada Türkiye'nin yanı sıra İngiltere, Çekya, Ukrayna, Portekiz, Almanya, Hollanda, İsviçre, Danimarka, Hırvatistan, Galler, İspanya, İsveç, Polonya, Avusturya, Fransa, Belçika, Rusya, İtalya ve Finlandiya EURO 2020 bileti aldı.</p>
      <p>Eleme grubu maçlarını ikinci sırada tamamlayan ay-yıldızlı ekip, EURO 2020 kura çekimine 3. torbadan girecek.</p>
      <p>Gruplarda alınan sonuçlar şöyle:</p>
      <p>- C Grubu<br/>Hollanda-Estonya: 5-0</p>
      <p>Almanya-Kuzey İrlanda: 6-1<br/>- E Grubu<br/>Galler-Macaristan: 2-0</p>
      <p>Slovakya-Azerbaycan: 2-0<br/>- G Grubu<br/>Polonya-Slovenya: 3-2</p>
      <p>Letonya-Avusturya: 1-0</p>
      <p>Kuzey Makedonya-İsrail: 1-0<br/>- I Grubu<br/>Belçika-Kıbrıs Rum Kesimi: 6-1</p>
      <p>San Marino-Rusya: 0-5</p>
      <p>İskoçya-Kazakistan: 3-1</p>
    </article>
  </body>
</html>