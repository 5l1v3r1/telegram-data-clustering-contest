<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/kena-mobile-si-affida-alle-offerte-economiche-per-conquistare-i-clienti-625447"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T09:25:56+00:00"/>
    <meta property="og:title" content="Kena Mobile sfida Iliad: arrivano 70 giga a 5.99 euro al mese"/>
    <meta property="og:description" content="Chi volesse cambiare operatore, può consultare le due offerte low cost di Kena Mobile denominate Kena 5.99 Flash e Kena 8.99."/>
  </head>
  <body>
    <article>
      <h1>Kena Mobile sfida Iliad: arrivano 70 giga a 5.99 euro al mese</h1>
      <h2>Chi volesse cambiare operatore, può consultare le due offerte low cost di Kena Mobile denominate Kena 5.99 Flash e Kena 8.99.</h2>
      <address><time datetime="2019-11-20T09:25:56+00:00">20 Nov 2019, 09:25</time> by <a rel="author">gianmarco</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/08/Dimensioni-originali-700px-%C3%97-400px-%E2%80%93-Progetto-senza-titolo-9-4.png"/>
      </figure>
      <p>L’operatore virtuale di maggior rilievo in questo momento è sicuramente Kena Mobile, il quale riesce a coinvolgere tanti clienti grazie alle proprie strategie commerciali. Chi volesse cambiare operatore, può consultare le due offerte low cost denominate<b> Kena 5.99 Flash</b> e <b>Kena 8.99</b>.</p>
      <p>Entrambe le offerte sono attivabili in versione operator attack attraverso la seguente <a href="https://www.kenamobile.it/">pagina ufficiale</a>. Per chi non fosse informato, il termine ‘operator attack’ sta ad indicare una strategia commerciale volta a soddisfare alcuni clienti. Infatti, non tutti i consumatori possono eseguire l’attivazione, soltanto coloro che rientrano nel target previsto.</p>
      <p>Andiamo a vedere di seguito le caratteristiche fondamentali di queste due offerte.</p>
      <h3>Clienti MVNO sono avvisati: 2 offerte a loro dedicate</h3>
      <p>L’offerta <b>Kena 5.99 Flash</b> è rivolta ai clienti che fanno parte attualmente dell’operatore <a href="https://www.tecnoandroid.it/telefonia/operatori-telefonici/iliad">Iliad</a>, PosteMobile o altri operatori virtuali, ad eccezione di ho.mobile. Invece, l’offerta <b>Kena 8.99</b> è aperta esclusivamente ai clienti provenienti da ho.mobile.</p>
      <p>Un dettaglio che accomuna le<a href="https://www.tecnoandroid.it/2019/11/08/ho-mobile-sorprende-la-concorrenza-con-queste-due-offerte-imperdibili-621196"> due offerte</a> e che risulta essere quello più interessante all’occhio dei consumatori è il seguente: ampia disponibilità di minuti, sms e giga a prezzi bassi. Non a caso, l’offerta <b>Kena 5.99 Flash</b> prevede minuti illimitati per stare in contatto con qualsiasi tipologia di numero mobile-fisso nazionale, sms illimitati verso tutti i numeri mobili nazionali e ben<b> 70 giga</b> in 4G. Il costo mensile è di soli <b>5,99 Euro</b>. Invece, l’offerta <b>Kena 8.99</b> propone un prezzo mensile pari a <b>8,99 Euro</b>. Quest’ultima prevede sempre minuti illimitati verso tutti, sms illimitati verso tutti e <b>50 giga</b> di traffico dati in velocità 4G.</p>
      <p>In questi due casi, l’operatore virtuale non chiede soldi extra riguardanti l’acquisto della sim e contributo di attivazione.</p>
    </article>
  </body>
</html>