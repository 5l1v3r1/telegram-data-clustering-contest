<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ilfattoalimentare.it/listeria-lombate-maiale-rasff-46.html"/>
    <meta property="og:site_name" content="Il Fatto Alimentare"/>
    <meta property="article:published_time" content="2019-11-20T09:50:16+00:00"/>
    <meta property="og:title" content="Listeria in lombate di maiale dalla Spagna e aflatossine in mais dalla Serbia… Ritirati dal mercato europeo 83 prodotti"/>
    <meta property="og:description" content="Nella settimana n°46 del 2019 le segnalazioni diffuse dal Sistema rapido di allerta europeo per alim"/>
  </head>
  <body>
    <article>
      <h1>Listeria in lombate di maiale dalla Spagna e aflatossine in mais dalla Serbia… Ritirati dal mercato europeo 83 prodotti</h1>
      <address><time datetime="2019-11-20T09:50:16+00:00">20 Nov 2019, 09:50</time> by <a rel="author" href="https://ilfattoalimentare.it/author/valeria-nardi" target="_blank">Valeria Nardi</a></address>
      <figure>
        <img src="https://ilfattoalimentare.it/wp-content/uploads/2014/07/maiale-carne-iStock_000015634706_Small.jpg"/>
      </figure>
      <p><b>Nella settimana n°46 del 2019</b> le segnalazioni diffuse dal Sistema rapido di allerta europeo per alimenti e mangimi (<a href="https://webgate.ec.europa.eu/rasff-window/portal/index.cfm?event=searchResultList&amp;NewSearch=true%A5tYear=2010&amp;WeekSwitcher=other&amp;NotifWeek=46&amp;NotifYear=2019">Rasff</a>) sono state 83 (8 quelle inviate dal Ministero della salute italiano).</p>
      <p><b>L’elenco</b> dei prodotti distribuiti in Italia oggetto di allerta comprende tre casi: presenza di Listeria monocytogenes in lombate di maiale, stagionate, dalla Spagna; aflatossine (B1) in mais dalla Serbia; presenza di Salmonella enterica (ser. Enteritidis e ser. Infantis) in carne di pollo refrigerata, dalla Polonia.</p>
      <p><b>Nella lista</b> delle informative sui prodotti diffusi in Italia che non implicano un intervento urgente troviamo: presenza di DNA di ruminanti in alimenti per pesci, provenienti dalla Germania; infestazione parassitaria in sgombro (Scomber scombrus), dai Paesi Bassi; presenza di Salmonella in cosce di pollo halal, congelate, provenienti dal Belgio.</p>
      <p><b>Tra i lotti</b> respinti alle frontiere od oggetto di informazione, l’Italia segnala: contenuto troppo elevato di colorante (E120 – cocciniglia) in succo di frutta di guava proveniente dall’Egitto; presenza di istamina in filetti di sgombro in olio d’oliva, in scatola, dalla Spagna; uso non autorizzato del colorante E 110 – Giallo tramonto FCF, in snack dallo Sri Lanka; contenuto troppo elevato di solfiti in banane essiccate dal Sudafrica.</p>
      <p> </p>
      <related>
        <h4>Articoli collegati</h4>
        <a href="https://ilfattoalimentare.it/omogeneizzato-plastica-rasff.html"/>
        <a href="https://ilfattoalimentare.it/salmonella-pollo-rasff-44.html"/>
        <a href="https://ilfattoalimentare.it/sesamo-praline-rasff-43.html"/>
      </related>
    </article>
  </body>
</html>