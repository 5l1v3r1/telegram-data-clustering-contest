<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/izticha-srokat-za-nominirane-na-kandidati-za-shef-na-kpkonpi.html"/>
    <meta property="og:site_name" content="News.bg"/>
    <meta property="article:published_time" content="2019-11-20T09:47:00+00:00"/>
    <meta property="og:title" content="Изтича срокът за номиниране на кандидати за шеф на КПКОНПИ"/>
    <meta property="og:description" content="Кандидатите са двама - Сотир Цацаров и Симеон Найденов"/>
  </head>
  <body>
    <article>
      <h1>Изтича срокът за номиниране на кандидати за шеф на КПКОНПИ</h1>
      <address>
        <time datetime="2019-11-20T09:47:00+00:00">20 Nov 2019, 09:47</time>
      </address>
      <p>Днес <b>изтича срокът за номиниране на кандидатите за поста председател на Комисията за противодействие на корупцията</b> и за отнемане на незаконно придобитото имущество (КПКОНПИ), съобщи БНР.</p>
      <p>Припомняме, че до сега номинираните за поста са двама. Вчера, <a href="https://news.bg/politics/gerb-i-obedineni-patrioti-izlachvat-tsatsarov-za-shef-na-kpkonpi.html"><b>ГЕРБ и "Обединени патриоти" излъчиха Сотир Цацаров</b></a> за шеф на Антикорупционната комисия, а от <a href="https://news.bg/politics/volya-predlaga-simeon-naydenov-za-shef-na-kpkonpi.html"><b>"Воля" предложиха депутатът от парламентарната им група Симеон Найденов</b></a>.</p>
      <p>Новият председател <b>трябва да приключи мандата на Пламен Георгиев,</b> който <a href="https://news.bg/politics/plamen-georgiev-podade-ostavka.html"><b>подаде оставка</b> </a>в края на месец юли, <b>заради скандала с недекларираната тераса на жилището му.</b></p>
      <p>Депутатът от "Воля" <b>Симеон Найденов, заяви, че има качествата да оглави антикорупционния орган</b> и да се състезава с издигнатия от управляващите Сотир Цацаров.</p>
      <p>За шансовете си той подчерта, че <b>това зависи от гласуването на народните представители.</b></p>
    </article>
  </body>
</html>