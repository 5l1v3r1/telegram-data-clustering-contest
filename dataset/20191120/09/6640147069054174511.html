<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-freebuds-3-lesaltazione-dello-streaming-audio-video/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T09:30:00+00:00"/>
    <meta property="og:title" content="Huawei FreeBuds 3, l'esaltazione dello streaming audio/video | MobileLabs"/>
    <meta property="og:description" content="Grazie alla cancellazione attiva del rumore e al Bluetooth 5.1, i Huawei FreeBuds 3 sono ideali da utilizzare con le applicazioni di streaming."/>
  </head>
  <body>
    <article>
      <h1>Huawei FreeBuds 3, l'esaltazione dello streaming audio/video | MobileLabs</h1>
      <address>
        <time datetime="2019-11-20T09:30:00+00:00">20 Nov 2019, 09:30</time>
      </address>
      <p>Ascoltare un po’ di musica su Spotify o godersi la propria serie TV su Netflix sono due tra le operazioni più comuni compiute con smartphone e tablet. Funzionalità che vengono sfruttate nei luoghi più disparati: in pausa pranzo a lavoro, sugli aerei, sui mezzi pubblici, mentre si fa sport. Ambiti in cui occorre necessariamente servirsi di cuffie, motivo per il quale, tra le tante ragioni, <b>gli auricolari true wireless stanno riscuotendo un enorme successo commerciale.</b></p>
      <p>Lo sa bene Huawei che non a caso ha riposto una particolare attenzione <b>all’esperienza audio offerta dai FreeBuds 3.</b> Vi abbiamo già parlato di questi auricolari true wireless all’interno <a href="http://www.tomshw.it/smartphone/huawei-freebuds-3-recensione/">della nostra recensione completa. </a>Siamo di fronte a uno dei migliori modelli offerti da questo particolare segmento che integra, inoltre, una serie di soluzioni che esalta proprio l’esperienza utente con servizi come Netflix e Spotify. Un vantaggio non da poco per un accessorio che, al di là dei gusti personali, è oggi tra i più ricercati da abbinare a smartphone e tablet.</p>
      <figure>
        <img src="https://www.tomshw.it/images/images/2019/09/freebuds-3-50364.768x432.jpg"/>
      </figure>
      <p>La ragione di queste particolari performance audio risiede, innanzitutto, nella parte hardware. I FreeBuds 3 sono infatti basati sul chip Kirin A1, <b>che mette a disposizione la connettività Bluetooth 5.1.</b> In particolare, si tratta del primo SoC dual-mode certificato BT/BLE, che tra l’altro sfrutta la tecnologia di trasmissione Isochronous Dual Channel e il processore audio di prima categoria da 365 MHz. Concretamente tutto questo elimina quel fastidioso fenomeno di asincronia tra parte audio e parte video, che spesso compromette la visione di un contenuto attraverso le piattaforme di streaming come YouTube, Prime Video e, appunto, Netflix.</p>
      <p>In più il Bluetooth 5.1 abilita una banda di trasmissione particolarmente larga. Questo significa che i FreeBuds 3, nel momento in cui devono veicolare il suono, lo comprimono il minimo indispensabile. In questa maniera <b>la qualità audio rimane elevata</b>, pur trattandosi di auricolari wireless e non cablati, restituendo un’esperienza con servizi come Spotify che, in questa categoria, ha pochi eguali. La linea sonora appare infatti ricca di tonalità medie e alte, con bassi caratterizzati da una grande spazialità.</p>
      <figure>
        <img src="https://www.tomshw.it/images/images/2019/11/freebuds-3-61540.768x432.jpg"/>
      </figure>
      <p>Merito certamente del Bluetooth 5.1, <b>ma anche dei driver dinamici da 14,2 mm</b> integrati da Huawei in ciascun auricolare. Inoltre, tutto è esaltato dal sistema di cancellazione attiva del rumore. Questa funzionalità, che rappresenta un unicum negli auricolari true wireless al di sotto dei 200 euro, è in grado di dare risultati concreti in stanze con rumore fino a 15 dB (Decibel). Una volta attivata (può essere gestita direttamente dai FreeBuds 3 con un doppio tocco o attraverso l’applicazione proprietaria AI Life), ci si può immergere completamente in ciò che si sta ascoltando (o guardando).</p>
      <p>In più servendosi appunto dell’applicazione proprietaria AI Life, <b>è possibile calibrare la cancellazione del rumore.</b> In questo modo i FreeBuds 3 intercetteranno precisamente le frequenze da eliminare, aumentando ulteriormente l’isolamento, per un’esperienza audio pulita e senza disturbi. Ovviamente, nessuno vieta di disattivare questa funzionalità, qualora si voglia comunque percepire ciò che accade attorno a noi, magari mentre si sta ascoltando musica in un luogo pubblico.</p>
      <figure>
        <img src="https://www.tomshw.it/images/images/2019/11/freebuds-3-61541.768x432.jpg"/>
      </figure>
      <p><b>Un’esperienza utente completa a 360°</b>, che certifica l’eccellente lavoro svolto da Huawei con questi auricolari. La logica dell’azienda cinese è stata quella di concentrarsi soprattutto sulle funzionalità che, inevitabilmente, intervengono nell’utilizzo quotidiano di dispositivi come i FreeBuds 3. Non solo attenzione al design dunque, come spesso accade con alcuni brand concorrenti, ma anche tantissima sostanza nella parte audio.</p>
      <blockquote>I nuovi Huawei FreeBuds 3 sono disponibili attraverso lo store ufficiale dell’azienda cinese. Li trovate a <a href="https://toms.it/oWfHK">questo link.</a></blockquote>
    </article>
  </body>
</html>