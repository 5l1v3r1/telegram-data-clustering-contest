<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598232/eftasan-stin-kypro-me-3924-xapia-stis-aposkeves-tous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T09:28:00+00:00"/>
    <meta property="og:title" content="Έφτασαν στην Κύπρο με 3.924 χάπια στις αποσκευές τους"/>
    <meta property="og:description" content="Δύο πρόσωπα, συνελήφθησαν χθες, δυνάμει δικαστικών ενταλμάτων, για διευκόλυνση των ανακρίσεων σχετικά με διερευνώμενη υπόθεση παράνομης προμήθειας,..."/>
  </head>
  <body>
    <article>
      <h1>Έφτασαν στην Κύπρο με 3.924 χάπια στις αποσκευές τους</h1>
      <address><time datetime="2019-11-20T09:28:00+00:00">20 Nov 2019, 09:28</time> by <a rel="author">SigmaLive</a></address>
      <p><b>Δύο πρόσωπα, συνελήφθησαν χθες, δυνάμει δικαστικών ενταλμάτων, για διευκόλυνση των ανακρίσεων σχετικά με διερευνώμενη υπόθεση παράνομης προμήθειας, εισαγωγής και κατοχής ελεγχόμενου φαρμάκου. <br/></b> <br/>Πρόκειται για 36χρονο και 29χρονο, οι οποίοι έφθασαν χθες στο αεροδρόμιο Λάρνακας, από χώρα του εξωτερικού. Κατά τον έλεγχο των αποσκευών τους, εντοπίστηκαν στις αποσκευές του 36χρονου τρεις συσκευασίες, που περιείχαν συνολικά 2.925 χάπια, τα οποία πιστεύεται ότι πρόκειται για φάρμακα, που εντάσσονται στην κατηγορία των ελεγχόμενων φαρμάκων. Επίσης, στις αποσκευές του 29χρονου, εντοπίστηκαν και κατασχέθηκαν 998 παρόμοια χάπια. <br/> <br/>Εναντίον των δύο εκδόθηκαν δικαστικά εντάλματα σύλληψης, δυνάμει των οποίων συνελήφθησαν και τέθηκαν υπό κράτηση για διευκόλυνση των ανακρίσεων. <br/>Η ΥΚΑΝ (Επαρχιακό Κλιμάκιο Λάρνακας) διερευνά την υπόθεση.<br/> </p>
    </article>
  </body>
</html>