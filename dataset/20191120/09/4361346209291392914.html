<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sokan-a-csodajara-jarnak-a-guinness-rekorder-szerencsi-fenyszannak/186944"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T09:30:00+00:00"/>
    <meta property="og:title" content="Sokan a csodájára járnak a Guinness-rekorder szerencsi fényszánnak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sokan a csodájára járnak a Guinness-rekorder szerencsi fényszánnak</mark>
      </h1>
      <address><time datetime="2019-11-20T09:30:00+00:00">20 Nov 2019, 09:30</time> by <a rel="author">R. K.</a></address>
      <p>
        <b>Hasonló csodaszán nincs még egy a világon: a 41 rénszarvas által „vontatott” Mikulás-járművet több mint  96 ezer izzó világítja meg. </b>
        <b>Hasonló csodaszán nincs még egy a világon: a 41 rénszarvas által „vontatott” Mikulás-járművet több mint  96 ezer izzó világítja meg.</b>
      </p>
      <p>Sosem látott még a világ olyan nagy rénszarvasszánt, mint amilyen a borsodi Szerencsen készült.</p>
      <p>
        <b>A településen kiállított szán elé összesen 41 rénszarvas van befogva, amelyek egyenként 2 és fél méter magasak. Maga a szán 56 méter hosszú: 64 620 égő világítja meg, ami a környezetével együtt egészen pontosan 96 437 darabra egészül ki.</b>
      </p>
      <figure>
        <img src="http://media.borsonline.hu/cikk/20/192549/big-lead/650x360/2028986_szarvasfogat-3-mti1.jpg"/>
        <figcaption>A Mikulás is büszke az 56 méteres csodaszánjára © MTI</figcaption>
      </figure>
      <p>Édesapám, Kretovics István anno Finnországban járt a Mikulásnál. A szakállas öregnek egy három szánból álló járműve volt, amit látva elhatározta: mi lenne, ha ő is készítene egyet, ámde sokkal nagyobbat? <b>– újságolja a Borsnak Kretovics Kata.</b></p>
      <figure>
        <img src="http://media.borsonline.hu/cikk/20/192549/gallery-picture/645w/2028995_szarvasfogat-8-mti1.jpg"/>
        <figcaption>© MTI</figcaption>
      </figure>
      <p>– Bele is vágott idén januárban, és azt kell mondjuk, hogy mindannyian büszkék lehetünk rá. Kétség sem férhet hozzá: a sötétben pazar látványt nyújt a szerencsi csodaszán. Mi több: <b>Guinness-rekordot is döntött, amit közjegyző hitelesített is.</b></p>
    </article>
  </body>
</html>