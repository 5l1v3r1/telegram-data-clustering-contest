<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103258/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T09:44:47+00:00"/>
    <meta property="og:title" content="Посол ЄС дав обіцянку за рік досконало вивчити українську"/>
    <meta property="og:description" content="Посол ЄС в Україні Матті Маазікас пообіцяв вивчити українську мову на такому рівні, щоб виступати нею вільно вже за рік."/>
  </head>
  <body>
    <article>
      <h1>Посол ЄС дав обіцянку за рік досконало вивчити українську</h1>
      <address>
        <time datetime="2019-11-20T09:44:47+00:00">20 Nov 2019, 09:44</time>
      </address>
      <p>Посол ЄС в Україні Матті Маазікас пообіцяв вивчити українську мову на такому рівні, щоб виступати нею вільно вже за рік.</p>
      <p>Як повідомляє кореспондент "Європейської правди", про це естонський дипломат сказав, почавши свій виступ на засіданні уряду в середу.</p>
      <p>"Для мене велика честь сьогодні виступати тут", - почав посол промову українською мовою.</p>
      <p>"Продовжу англійською, але обіцяю: якщо запросите мене наступного року також, буду говорити по-українськи", - пообіцяв Матті Маазікас.</p>
      <p>Матті Маазікас офіційно <b><a href="https://www.eurointegration.com.ua/news/2019/11/7/7102784/">вступив</a></b> на посаду посла Євросоюзу в Україні 7 листопада.</p>
      <p>Маазікас з 2011-го по 2016 рік очолював представництво Естонії в ЄС, потім повернувся до Таллінна на посаду заступника міністра з європейських питань.</p>
      <p>У 2005 році його призначили послом у РФ, проте до Москви дипломат не потрапив через призначення генеральним секретарем у МЗС Естонії.</p>
      <p>
        <b>Детальніше про Маазікаса читайте у статті: <a href="https://www.eurointegration.com.ua/articles/2019/06/19/7097492/">"Естонець, історик, марафонець: знайомтеся, новий посол Євросоюзу в Україні"</a></b>
      </p>
      <related>
        <a href="https://www.eurointegration.com.ua/news/2019/11/1/7102537/"/>
      </related>
    </article>
  </body>
</html>