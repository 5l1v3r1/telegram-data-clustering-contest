<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/featured/anoigei-amesa-i-platforma-gia-to-epidoma-thermansis/"/>
    <meta property="og:site_name" content="ert.gr"/>
    <meta property="article:published_time" content="2019-11-20T09:21:30+00:00"/>
    <meta property="og:title" content="Η πλατφόρμα για το φετινό επίδομα θέρμανσης"/>
    <meta property="og:description" content="Με την ενεργοποίηση της πλατφόρμας μέσω ΑΑΔΕ, οι δικαιούχοι μπορούν πλέον να υποβάλουν τις αιτήσεις τους για το φετινό επίδομα θέρμανσης. Οι όροι και οι προϋποθέσεις για τη χορήγηση δημοσιεύτηκαν στο Φύλλο της Κυβέρνησης. Το επίδομα ξεκινάει από τα 80 ευρώ και φθάνει τα 350 ευρώ ανάλογα με τη σύνθεση του νοικοκυριού και τη γεωγραφική ζώνη. Τα εισοδηματικά και περιουσιακά κριτήρια παραμένουν τα ίδια με πέρυσι."/>
  </head>
  <body>
    <article>
      <h1>Η πλατφόρμα για το φετινό επίδομα θέρμανσης</h1>
      <address><time datetime="2019-11-20T09:21:30+00:00">20 Nov 2019, 09:21</time> by <a rel="author">Βιβή Παπαστεφάνου</a></address>
      <p>Με την <b><a href="https://www.aade.gr/polites/epidomata/epidoma-petrelaioy-thermansis">ενεργοποίηση της πλατφόρμας</a></b> μέσω ΑΑΔΕ, οι δικαιούχοι μπορούν πλέον να υποβάλουν τις αιτήσεις τους για το φετινό επίδομα θέρμανσης. Οι όροι και οι προϋποθέσεις για τη χορήγηση δημοσιεύτηκαν στο Φύλλο της Κυβέρνησης. Το επίδομα ξεκινάει από τα <b>80 ευρώ</b> και φθάνει τα <b>350 ευρώ</b> ανάλογα με τη σύνθεση του νοικοκυριού και τη γεωγραφική ζώνη. Τα εισοδηματικά και περιουσιακά κριτήρια παραμένουν τα ίδια με πέρυσι.</p>
      <p>Οι δικαιούχοι που πληρούν τα εισοδηματικά κριτήρια, θα λάβουν όλη την επιδότηση <b>άμεσα</b>, μέχρι το τέλος Δεκεμβρίου, πολύ νωρίτερα από πέρυσι και με την αγορά μικρότερων ποσοτήτων πετρελαίου θέρμανσης σε σχέση με πέρυσι, όπως προβλέπεται στη σχετική απόφαση του υπουργείου Οικονομικών.</p>
      <p>Τέσσερις είναι οι γεωγραφικές ζώνες:</p>
      <ul>
        <li>Ζώνη Α (Καστοριάς, Κοζάνης, Φλώρινας κ.ά.): 250 ευρώ</li>
        <li>Ζώνη Β (Θεσσαλονίκης, Καβάλας, Καρδίτσας κ.ά.): 180 ευρώ</li>
        <li>Ζώνη Γ (Αττικής, Αχαΐας, Ηλείας κ.ά.): 110 ευρώ</li>
        <li>Ζώνη Δ (Κυκλάδων, Μεσσηνίας, Λακωνίας κ.ά.): 80 ευρώ</li>
      </ul>
      <p>Ανάλογα με τη ζώνη το επίδομα κυμαίνεται από 80 έως 250 ευρώ, προσαυξανόμενο κατά 10% για κάθε τέκνο. Το ποσό θα καταβληθεί στους δικαιούχους μέχρι το τέλος του έτους, εφόσον στο διάστημα αυτό πραγματοποιήσουν αγορές πετρελαίου, αξίας τουλάχιστον διπλάσιας από το ύψος του επιδόματος.</p>
      <p>Το <b>ετήσιο εισόδημα</b> δεν πρέπει να ξεπερνά τις <b>12.000 ευρώ</b> για τον <b>άγαμο</b> και τις <b>20.000</b> ευρώ για τον <b>έγγαμο</b> και η αξία της περιουσίας να μην υπερβαίνει τις <b>130.000 ευρώ</b> για τον άγαμο και τις <b>250.000 ευρώ για τα ζευγάρια</b>.<br/>Για να εισπράξουν οι δικαιούχοι το επίδομα θέρμανσης, θα πρέπει να συμπληρώσουν και να υποβάλουν την αίτηση στην ηλεκτρονική εφαρμογή του <b>Taxis</b> έως τις <b>20 Δεκεμβρίου 2019.</b></p>
      <p>Σχετική είδηση: <a href="https://www.ert.gr/eidiseis/ellada/kinonia/epidoma-thermansis-dimosieytike-i-apofasi-gia-ton-kathorismo-toy/">Επίδομα θέρμανσης: Δημοσιεύτηκε η απόφαση-Τα κριτήρια (video)</a></p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/featured/chorigisi-epidomatos-petrelaioy-thermansis-gia-to-cheimona/"/>
        <a href="https://www.ert.gr/eidiseis/ellada/politiki/th-skylakakis-ton-dekemvrio-i-pliromi-toy-epidomatos-thermansis-video/"/>
        <a href="https://www.ert.gr/eidiseis/oikonomia/elladaoikonomia/kata-11-chamiloteri-i-timi-toy-petrelaioy-thermansis-stin-premiera/"/>
        <a href="https://www.ert.gr/perifereiakoi-stathmoi/florina/florina-ayxisi-toy-epidomatos-petrelaioy-thermansis/"/>
        <a href="https://www.ert.gr/eidiseis/ellada/kinonia/stis-1510-xekina-i-diathesi-toy-petrelaioy-thermansis-meiomeni-kata-11-i-timi/"/>
        <a href="https://www.ert.gr/perifereiakoi-stathmoi/tripoli/erotisi-od-konstantinopoyloy-gia-petrelaio-thermansis-kai-foro-petrelaioy-kinisis/"/>
      </related>
    </article>
  </body>
</html>