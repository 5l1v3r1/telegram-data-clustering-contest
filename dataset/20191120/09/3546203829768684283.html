<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1929326595_Obyasneno_Koy_kade_i_koga_za_Bulgaria_na_barajite_za_Evro_2020"/>
    <meta property="og:site_name" content="webcafé"/>
    <meta property="article:published_time" content="2019-11-20T09:28:00+00:00"/>
    <meta property="og:title" content="Обяснено: Кой, къде и кога за България на баражите за Евро 2020?"/>
    <meta property="og:description" content="Жребият е в петък по обяд"/>
  </head>
  <body>
    <article>
      <h1>Обяснено: Кой, къде и кога за България на баражите за Евро 2020?</h1>
      <address><time datetime="2019-11-20T09:28:00+00:00">20 Nov 2019, 09:28</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/03/22/bulgaria/1170x780.jpg"/>
        <figcaption>Нашите са на два мача от Евро 2020.</figcaption>
      </figure>
      <p>
        <b>Странно нещо е съвременният футбол. Българският национален отбор затвори поредния си неубедителен квалификационен цикъл, но "лъвовете" все още имат шансове за класиране за Евро 2020.</b>
      </p>
      <p>След като пресявките в групите официално приключиха с мачовете във вторник, картината започва да се изяснява.</p>
      <p>20 тима вече си гарантираха места на шампионата на Стария континент, а останалите четири (сред които сме и ние) ще се надяват да си пробият път до първенството чрез плейофите на Лигата на нациите.</p>
      <p>България е в група от общо четири отбора, които си извоюваха втори шанс от новия турнир на УЕФА. С нашите са още Израел, Унгария и Румъния.</p>
      <p>Един от тези отбори, ще отиде в поток C (Шотландия, Норвегия, Сърбия), а останалите три - в поток A (Исландия).</p>
      <p><b>Да приемем, че България е единственият тим, който отива в C, това автоматично означава, че на полуфиналите гостуваме на Шотландия на 26 март. </b>На 31 март победителят от Глазгоу пък ще се изправи срещу спечелилия другия мач в потока Норвегия - Сърбия, като мястото ще бъде определено с допълнителен жребий.</p>
      <p><b>Ако не сме изтегленият отбор, който да попълни карето на Шотландия, Норвегия и Сърбия, значи отиваме в поток А. </b>Спрямо коефициента от Лигата на нациите там ще заемем второ място в групата и това ни гарантира домакинство на полуфинала срещу отбора на трета позиция.</p>
      <p>
        <b>Нещата в поток А ще изглеждат така:</b>
      </p>
      <p>1. Исландия</p>
      <p>2. България</p>
      <p>3. Израел или Унгария</p>
      <p>4. Унгария или Румъния (според който от четирите е отишъл в поток С).</p>
      <p>Румъния със сигурност отпада като вариант, тъй като северните ни съседи ще се на четвърта позиция, независимо в кой от потоците бъдат изтеглени. Така за полуфиналите вариантите са ни Израел или Унгария.</p>
      <p>Финалът на 31 март, ако победим пет дни по-рано, ще е срещу Норвегия/Сърбия (ако сме минали през шотландците в поток С) или спечелилия битката между Исландия и Унгария/Румъния (ако сме минали през поток A).</p>
      <p>Жребият е в петък, 22 ноември, в Нион.</p>
      <h3>Вариантите</h3>
      <p><b>Вариант 1</b><br/><br/>Ако ние сме изтегленият тим за С, мястото ни е №4 там, като той ще изглежда така:<br/><br/>1. Шотландия<br/>2. Норвегия<br/>3. Сърбия<br/>4. България.<br/><br/><b>Вариант 2</b><br/><br/>Не сме изтегленият тим за поток С и, заедно с още два от предварителната четворка, отиваме в поток А.<br/><br/><b>Там картината става:</b><br/><br/>1. Исландия<br/>2. България<br/>3. Израел или Унгария<br/>4. Унгария или Румъния (според който от четирите е отишъл в поток С).</p>
    </article>
  </body>
</html>