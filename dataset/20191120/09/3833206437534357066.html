<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kostadin-Peltekov-prizna-za-ubiistvoto-na-sina-si-915312"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T09:22:00+00:00"/>
    <meta property="og:title" content="Костадин Пелтеков призна за убийството на сина си!"/>
    <meta property="og:description" content="В 5 зала на Окръжен съд Пловдив днес се гледа делото срещу подсъдимия Костадин Пелтеков, предаде реп..."/>
  </head>
  <body>
    <article>
      <h1>Костадин Пелтеков призна за убийството на сина си!</h1>
      <address>
        <time datetime="2019-11-20T09:22:00+00:00">20 Nov 2019, 09:22</time>
      </address>
      <p>В 5 зала на Окръжен съд Пловдив днес се гледа делото срещу подсъдимия Костадин Пелтеков, предаде репортер на <b>Plovdiv24.bg</b>. Срещу него е повдигнато обвинение в това, че:</p>
      <p>- на 23 септември 2017 г. във вилен имот, находящ се в местността Сай дере на гр. Куклен, умишлено е умъртвил другиго – рождения си син Стоян, на 35 години,  </p>
      <p>като убийството е извършено в състояние на силно раздразнение, предизвикано от пострадалия с тежка обида "Да, бе! Да, бе! Ти все ще се самоубиваш! Все аз те унищожавам! Ако продължаваш да се моташ, ще ти покажа какво е унищожение!“ и с друго противозаконно действие – принуждаване на обвиняемия да го подпомогне в инкриминираното придобиване на високорискови наркотични вещества – престъпление по чл. 354а ал.3 т.1 от НК, от което е било възможно да настъпят тежки последици за виновния К. П. – престъпление по чл. 118 пр.2 и пр. 4 вр. чл. 116 ал.1 т.3 вр. чл.115 от НК. </p>
      <p>- в периода от есента на 2016 г. до 23 септември 2017 г. във вилен имот, находящ се в местността Сай дере на Куклен, като е държал огнестрелно оръжие – 1 броя пистолет марка "Валтер“ модел П-22 и 66 броя боеприпаси за огнестрелно оръжие, не е взел необходимите мерки за сигурност и особено мерките, предвидени в чл. 98 ал.1 от Закона за оръжията, боеприпасите, взривните вещества и пиротехническите изделия – престъпление по чл. 338 ал.1 от НК. </p>
      <p>- на 23 септември 2017 г. във вилен имот, находящ се в местността "Сай дере" на Куклен, е държал 22 броя боеприпаси за огнестрелно оръжие, без да има за това надлежно разрешение по смисъла на чл. 6 ал. 3 т. 1 от Закона за оръжията, боеприпасите, взривните вещества и пиротехническите изделия – престъпление по чл. 339 ал.1 от НК. По време на днешното заседание Костадин призна вината си, в момента се разпитва съпругата му, като делото се гледа по съкратената процедура.</p>
    </article>
  </body>
</html>