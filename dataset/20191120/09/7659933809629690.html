<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2000246/afganistan%E2%80%99da-helikopter-d%C3%BC%C5%9Ft%C3%BC-2-abd-askeri-%C3%B6ld%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-20T09:45:00+00:00"/>
    <meta property="og:title" content="Afganistan’da helikopter düştü: 2 ABD askeri öldü"/>
    <meta property="og:description" content="ABD ordusundan yapılan açıklamada, Afganistan’da ABD birliklerine ait bir askeri helikopterin düştüğü ve 2 ABD askerinin öldüğü belirtildi. Afganistan’da ABD’ye ait bir helikopterin düştüğü bildirildi. Açıklamada, kaza sonucu 2 ABD askerinin de hayat"/>
  </head>
  <body>
    <article>
      <h1>Afganistan’da helikopter düştü: 2 ABD askeri öldü</h1>
      <address>
        <time datetime="2019-11-20T09:45:00+00:00">20 Nov 2019, 09:45</time>
      </address>
      <p>ABD ordusundan yapılan açıklamada, Afganistan’da ABD birliklerine ait bir askeri helikopterin düştüğü ve 2 ABD askerinin öldüğü belirtildi.<br/><br/>Afganistan’da ABD’ye ait bir helikopterin düştüğü bildirildi. Açıklamada, kaza sonucu 2 ABD askerinin de hayatını kaybettiği ifade edildi. Kazayla ilgili soruşturma başlatıldığı kaydedilen açıklamada, ön raporlara göre kazanın düşman ateşinden kaynaklanmadığı aktarıldı.<br/><br/>Taliban tarafından yapılan açıklamada ise "Taliban mevzilerine yönelik operasyon düzenleme girişiminde bulunan Chinook tipi helikopter, Logar vilayetinin Çarh ilçesinde dün gece Taliban tarafından düşürüldü" denildi.<br/><br/>Afgan Savunma Bakanlığı Sözcüsü Fawad Aman da Taliban’ın iddialarını reddederek, “Helikopter kazasının düşman ateşiyle bağlantısı yok. Afgan güvenlik güçleri mensuplarına zarar gelmedi” dedi.</p>
    </article>
  </body>
</html>