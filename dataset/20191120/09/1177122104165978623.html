<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/daniel-ionita-finantarea-din-partea-romaniei-este-condiionata-de-reforme--vorbele-nu-mai-sunt-suficiente-ateptam-i-fapte-148705.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="Daniel Ioniță: Finanțarea din partea României este condiționată de REFORME. Vorbele nu mai sunt suficiente, așteptăm și FAPTE"/>
    <meta property="og:description" content="Asistența financiară din partea României pentru Republica Moldova, este strict condiționată de reformele asumate, susține Ambasadorul României în Republica Moldova, Daniel Ioniță. Declarația a fost făcută în cadrul emisiunii on-line PRO BCE, scrie today.md."/>
  </head>
  <body>
    <article>
      <h1>Daniel Ioniță: Finanțarea din partea României este condiționată de REFORME. Vorbele nu mai sunt suficiente, așteptăm și FAPTE</h1>
      <address>
        <time datetime="2019-11-20T09:40:00+00:00">20 Nov 2019, 09:40</time>
      </address>
      <p>
        <b>Asistența financiară din partea României pentru Republica Moldova, este strict condiționată de reformele asumate, susține Ambasadorul României în Republica Moldova, Daniel Ioniță. Declarația a fost făcută în cadrul emisiunii on-line PRO BCE, scrie today.md.</b>
      </p>
      <p>“Suntem în faza în care declamarea, afirmarea doar a acelor reforme asumate nu este suficientă. Suntem în faza în care vorbele nu mai sunt suficiente, așteptăm și fapte. Iar aceste fapte trebuie să fie în deplină consonanță pe de o parte cu angajamentele pe care Republica Moldova, prin înalții săi reprezentanți, și le-a luat față de UE și partenerii europeni și, pe de altă parte, angajamente care sunt în deplină consonanță cu așteptările cetățenilor din Republica Moldova”, a declarat Daniel Ioniță, potrivit sursei citate.</p>
      <p>Menționăm că în R.Moldova a fost instalat pe 14 noiembrie Guvernul condus de Ion Chicu, la doar două zile de la demiterea prin moțiune de cenzură a Guvernului Sandu. Ambele evenimente au avut loc datorită voturilor acordate de deputații PSRM și PD.</p>
    </article>
  </body>
</html>