<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175965/gratis-shoppen-in-meubilair-gemeentehuis"/>
    <meta property="og:site_name" content="omroep flevoland"/>
    <meta property="article:published_time" content="2019-11-20T09:21:00+00:00"/>
    <meta property="og:title" content="Gratis shoppen in meubilair gemeentehuis"/>
    <meta property="og:description" content="Maatschappelijke organisaties in Dronten mogen gratis meubels en kantoorartikelen uitzoeken van het gemeentehuis. Het gaat om kasten, stoelen en bureau's die de gemeente na de renovatie niet meer nodig heeft. Het gemeentehuis staat nu leeg in verband met de werkzaamheden, maar als de medewerkers terugkeren krijgen ze flexibele werkplekken. Daarom is er minder meubilair nodig."/>
  </head>
  <body>
    <article>
      <h1>Gratis shoppen in meubilair gemeentehuis</h1>
      <address>
        <time datetime="2019-11-20T09:21:00+00:00">20 Nov 2019, 09:21</time>
      </address>
      <p>
        <b>Maatschappelijke organisaties in Dronten mogen gratis meubels en kantoorartikelen uitzoeken van het gemeentehuis. Het gaat om kasten, stoelen en bureau's die de gemeente na de renovatie niet meer nodig heeft. Het gemeentehuis staat nu leeg in verband met de werkzaamheden, maar als de medewerkers terugkeren krijgen ze flexibele werkplekken. Daarom is er minder meubilair nodig.</b>
      </p>
      <p>Alle spullen zijn gratis, op voorwaarde dat de instellingen het zelf gaan gebruiken en niet doorverkopen.</p>
      <p>De maatschappelijke organisaties die bij de gemeente bekend zijn, krijgen een uitnodiging voor kijkdagen op 3 en 4 december. De instellingen die niet automatisch uitgenodigd zijn, kunnen zich bij de gemeente melden voor de kijkdagen.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>