<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/qol/detail/9620000111463"/>
    <meta property="og:site_name" content="MGR Online"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="CEO ซีพี รับโล่เชิดชูเกียรติ “ผู้มีคุณูปการต่อการศึกษาไทย” ในฐานะหัวหน้าโครงการสานอนาคตการศึกษา CONNEXT ED"/>
    <meta property="og:description" content="ซีอีโอ เครือเจริญโภคภัณฑ์ รับโล่เชิดชูเกียรติ “ผู้มีคุณูปการต่อการศึกษาไทย” ในฐานะหัวหน้าคณะทำงานภาคเอกชน โครงการสานอนาคตการศึกษา คอนเน็กซ์ อีดี CONNEXT ED"/>
  </head>
  <body>
    <article>
      <h1>CEO ซีพี รับโล่เชิดชูเกียรติ “ผู้มีคุณูปการต่อการศึกษาไทย” ในฐานะหัวหน้าโครงการสานอนาคตการศึกษา CONNEXT ED</h1>
      <address><time datetime="2019-11-20T09:40:00+00:00">20 Nov 2019, 09:40</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011532901.JPEG"/>
      </figure>
      <p><b>ซีอีโอ เครือเจริญโภคภัณฑ์ รับโล่เชิดชูเกียรติ “ผู้มีคุณูปการต่อการศึกษาไทย” ในฐานะหัวหน้าคณะทำงานภาคเอกชน โครงการสานอนาคตการศึกษา คอนเน็กซ์ อีดี CONNEXT ED </b><br/><br/>นายณัฏฐพล ทีปสุวรรณ รัฐมนตรีว่าการกระทรวงศึกษาธิการ มอบโล่ประกาศเกียรติคุณ “ผู้มีคุณูปการต่อการศึกษาไทย” แก่ นายศุภชัย เจียรวนนท์ ประธานคณะผู้บริหาร เครือเจริญโภคภัณฑ์ ในฐานะผู้ทำคุณประโยชน์ต่อการศึกษาของชาติ จากการปฏิบัติภารกิจ เป็นหัวหน้าคณะทำงานภาคเอกชน โครงการสานอนาคตการศึกษาคอนเน็กซ์ อีดี CONNEXT ED ที่ภาครัฐ ภาคประชาสังคม และภาคเอกชน ได้ผนึกกำลังสร้างวัฒนธรรมการมีส่วนร่วมด้านการศึกษา <br/><br/>นายศุภชัย เจียรวนนท์ เป็นผู้มีบทบาทสำคัญในการขับเคลื่อนให้เกิดโครงการสานอนาคตการศึกษา คอนเน็กซ์ อีดี CONNEXT ED ที่เป็นการรวมตัวของ 12 องค์กรเอกชนผู้ร่วมก่อตั้งในช่วงแรก และขยายเครือข่ายพันธมิตรใหม่อีก 21 องค์กร รวมเป็น 33 องค์กรในปัจจุบัน ซึ่งภาคเอกชนได้สนับสนุนทั้งด้านงบประมาณ องค์ความรู้ และพนักงานจิตอาสาเพื่อทำหน้าที่ผู้นำรุ่นใหม่ (School Partner) ลงพื้นที่ปฏิบัติงานจริงและร่วมผลักดันยุทธศาสตร์การดำเนินงาน ไปสู่โรงเรียนประชารัฐทั่วประเทศ ในพิธีเปิดการอบรมเชิงปฏิบัติการโครงการผู้นำเพื่อการพัฒนาการศึกษาที่ยั่งยืน ประจำปี 2562 (CONNEXT ED WORKSHOP 2019) ณ โรงแรมเซ็นทาราแกรนด์ แอท เซ็นทรัลพลาซ่าลาดพร้าว กรุงเทพฯ<br/><br/>ทั้งนี้ การอบรมเชิงปฏิบัติการดังกล่าว จัดขึ้นเพื่อต่อยอดความสำเร็จในความร่วมมือของทั้ง 3 ภาคส่วนในการจัดการการศึกษาในโรงเรียนประชารัฐตามแนวทาง 5 ยุทธศาสตร์หลัก ซึ่งได้สะท้อนอย่างเป็นรูปธรรมแล้วจากผลสัมฤทธิ์ทางการเรียน โดยคะแนน O-Net ปีที่ผ่านมาสูงขึ้นกว่าปี 2560 และสูงกว่าคะแนนเฉลี่ยของประเทศ พร้อมประกาศเดินหน้าสร้างวัฒนธรรมการมีส่วนร่วมด้านการศึกษาอย่างต่อเนื่อง สู่ระยะที่ 3 ตลอดจนเสริมแกร่งผู้นำรุ่นใหม่ (School Partner) ซึ่งเป็นหนึ่งในพลังสำคัญที่เป็นตัวเชื่อมโยงกับผู้บริหารและครูในโรงเรียนประชารัฐ จัดเต็มเวิร์คช้อป 2 วัน เพื่อเตรียมความพร้อมรอบด้านแก่เหล่าผู้นำรุ่นใหม่กว่า 900 คน ก่อนลงพื้นที่ปฏิบัติงานและร่วมผลักดันยุทธศาสตร์การดำเนินงานสู่โรงเรียนประชารัฐกว่า 4,700 แห่งทั่วประเทศต่อไป</p>
    </article>
  </body>
</html>