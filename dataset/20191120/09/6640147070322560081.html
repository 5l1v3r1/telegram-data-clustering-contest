<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/kate-welch-svela-qualche-dettaglio-su-dungeons-dragons-vs-rick-and-morty/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T09:52:00+00:00"/>
    <meta property="og:title" content="Kate Welch svela qualche dettaglio su Dungeons &amp; Dragons vs Rick and Morty | Cultura Pop"/>
    <meta property="og:description" content="Kate Welch ha svelato alcuni dettagli su The Lost Dungeon of Rickedness, l'avventura del set Dungeons &amp; Dragons vs Rick and Morty."/>
  </head>
  <body>
    <article>
      <h1>Kate Welch svela qualche dettaglio su Dungeons &amp; Dragons vs Rick and Morty | Cultura Pop</h1>
      <address>
        <time datetime="2019-11-20T09:52:00+00:00">20 Nov 2019, 09:52</time>
      </address>
      <p>Torniamo a parlare di <a href="https://www.tomshw.it/culturapop/rick-and-morty-dungeons-dragons-starter-set-dd-secondo-rick-e-morty/"><b>Dungeons &amp; Dragons vs Rick and Morty</b></a>, la scatola speciale di <a href="https://www.tomshw.it/culturapop/manuale-del-giocatore-dd-5-edizione-il-ritorno-del-re/"><b>D&amp;D</b></a> dedicata all’irriverente cartoon per adulti di Adult Swim.</p>
      <p>Dungeons &amp; Dragons vs Rick and Morty contiene un modulo avventura ed il regolamento base di D&amp;D, oltre a schede precompilate ed un set di dadi speciali. In occasione del lancio sul mercato la game designer di D&amp;D <b>Kate Welch</b> ha raccontato al sito comicbook.com alcuni dettagli di questo set speciale, con un’attenzione particolare verso il modulo avventura. Potete leggere l’articolo originale, in inglese, a <a href="https://comicbook.com/gaming/2019/11/19/dungeons-and-dragons-vs-rick-and-morty-interview-kate-welch/">questo link</a>.</p>
      <figure>
        <img src="https://www.tomshw.it/images/images/2019/11/rick-and-morty-dungeons-dragons-starter-62447.jpg"/>
      </figure>
      <p><b>The Lost Dungeon of Rickedness</b>, l’avventura contenuta all’interno del set, sarà effettivamente un’avventura scritta da <b>Rick Sanchez</b>, ideata con l’intento di coinvolgere in una sessione di D&amp;D Morty, Summer, Jerry e Beth.<br/>L’avventura, di cui Rick è estremamente orgoglioso, sarà ambientata in una dimensione completamente originale, ideata appositamente per il set, dove oltre al cast di comprimari classici troveremo anche un <b>nuovo personaggio</b>: Meatface il guerriero.</p>
      <figure>
        <img src="https://www.tomshw.it/images/images/2019/11/rick-and-morty-dungeons-dragons-starter-set-64092.jpg"/>
      </figure>
      <p>Il dungeon ideato da Rick Sanchez avrà un totale di <b>39 stanze</b>, che richiederanno, a seconda dei ritmi di gioco del party, <b>circa 4 sessioni</b> di gioco per essere esplorate a fondo. Il tema del dungeon sarà in linea con le <b>situazioni surreali e sopra le righe</b> della serie. Ogni stanza metterà alla prova il party con <b>prove demenziali</b> che andranno affrontate in stile Rick e Morty.<br/>Dungeons &amp; Dragons vs Rick and Morty conterrà diversi <b>riferimenti diretti</b> alla serie, in grado di generare diverse citazioni e battute per chi conosce bene il cartone animato, tuttavia Welch assicura che il set potrà essere fruito anche da chi non segue lo show; lo spirito di Rick e Morty è stato trasposto in maniera così efficace da permettere a chi non conosce questi personaggi di immergersi nello spirito della serie.</p>
      <blockquote>Trovate il set Dungeons &amp; Dragons vs Rick and Morty in vendita su Amazon a <a href="https://toms.it/zkFQ6">questo link</a>.</blockquote>
    </article>
  </body>
</html>