<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197987/to-kyvernitiko-sxedio-gia-to-prosfygiko-telos-i-moria-kleista-kentra-se-pente-nisia"/>
    <meta property="og:site_name" content="CNN.gr"/>
    <meta property="article:published_time" content="2019-11-20T09:33:19+00:00"/>
    <meta property="og:title" content="To κυβερνητικό σχέδιο για το προσφυγικό: «Τέλος» η Μόρια, κλειστά κέντρα σε πέντε νησιά"/>
    <meta property="og:description" content="LIVE: Η κυβέρνηση ανακοινώνει το σχέδιο αντιμετώπισης του προσφυγικού"/>
  </head>
  <body>
    <article>
      <h1>To κυβερνητικό σχέδιο για το προσφυγικό: «Τέλος» η Μόρια, κλειστά κέντρα σε πέντε νησιά</h1>
      <h2>Τη δημιουργία κλειστών κέντρων φιλοξενίας προσφύγων και μεταναστών σε πέντε νησιά και συγκεκριμένα σε Μυτιλήνη, Χίο, Σάμο, Κω και Λέρο, προβλέπει το εθνικό σχέδιο της κυβέρνησης για την αντιμετώπιση του προσφυγικού, το οποίο ανακοίνωσαν την Τετάρτη σε συνέντευξη Τύπου ο κυβερνητικός εκπρόσωπος, Στέλιος Πέτσας και ο υφυπουργός Άμυνας, Αλκιβιάδης Στεφανής. </h2>
      <slideshow>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-1.png"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-4.JPG"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-5.jpg"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-8.JPG"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-7.jpg"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/20/19344/photos/full/sxediokyvernisis-6.jpg"/>
          <figcaption>Προσφυγικό: Πώς θα είναι οι κλειστές δομές φιλοξενίας</figcaption>
        </figure>
      </slideshow>
      <slideshow>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917907.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917909.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917910.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917911.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917912.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917913.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2019/11/20/19345/photos/full/21917914.JPG"/>
          <figcaption>Ο υφυπουργός Εθνικής Άμυνας Α. Στεφανής παρουσιάζει το σχέδιο της κυβέρνησης για το μεταναστευτικό/προσφυγικό - Πηγή: ΑΠΕ-ΜΠΕ/ ΑΛΕΞΑΝΔΡΟΣ ΒΛΑΧΟΣ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 11:33 , 20 November 2019 - 12:52</p>
      <p>Σύμφωνα με το σχέδιο της κυβέρνησης, προβλέπεται σταδιακά το κλείσιμο των υπαρχουσών δομών φιλοξενίας στη Μόρια (Μυτιλήνη), στη ΒΙΑΛ (Χίος) και στο Βαθύ (Σάμος) και η δημιουργία αντίστοιχα στις περιοχές αυτές <b>κλειστών</b> <b>δομών</b>, που θα χρησιμοποιούνται ως Προαναχωρησιακά Κέντρα και Κέντρα Υποδοχής και Ταυτοποίησης (ΚΥΤ), χωρητικότητας 5.000+ ατόμων η καθεμία. </p>
      <p><b>Στόχος</b> είναι η μεταφορά 20.000 ανθρώπων από τα νησιά του <b>Αιγαίου</b> μέχρι τις αρχές του 2020 ενώ παράλληλα προβλέπονται και ανταποδοτικά μέτρα ενίσχυσης των τοπικών κοινωνιών που θα φιλοξενήσουν <b>πρόσφυγες</b> και <b>μετανάστες</b>.</p>
      <p>Όπως ανακοίνωσε ο κ. <b>Στεφανής</b>, ο κυβερνητικός σχεδιασμός για το <a href="https://www.cnn.gr/eidhseis/tag/496/prosfgiko"><b>προσφυγικό</b></a> κινείται σε <b>τέσσερις βασικούς άξονες</b>:</p>
      <ul>
        <li>Φύλαξη των συνόρων με τη διαδικασία δημιουργίας ενός ενιαίου φορέα επιτήρησης συνόρων</li>
        <li>Επιτάχυνση των διαδικασιών χορήγησης ασύλου</li>
        <li>Δημιουργία κλειστών προαναχωρησιακών κέντρων σε νησιά και</li>
        <li>Άμεσες επιστροφές</li>
      </ul>
      <h3>Οι 5+1 δράσεις της κυβέρνησης</h3>
      <p>Σύμφωνα με τον υφυπουργό Άμυνας, η <b>αποσυμφόρηση των νησιών αποτελεί προτεραιότητα για την κυβέρνηση</b>.</p>
      <p>To κυβερνητικό σχέδιο περιλαμβάνει δύο φάσεις υλοποίησης: <b>Βραχυπρόθεσμα</b>, επαναφέρεται ο έλεγχος ως προς την ασφάλεια των περιοχών που πλήττονται από την κρίση, ενώ <b>μεσοπρόθεσμα</b> εκπονούνται στοχευμένες δράσεις για την αποσυμφόρηση των νησιών.</p>
      <p>
        <b>Σε βραχυπρόθεσμο στάδιο:</b>
      </p>
      <ul>
        <li>Προβλέπεται η αποσυμφόρηση των νησιών του ανατολικού Αιγαίου, με μεταφορά 5.000 μεταναστών σε ξενοδοχεία και μεταφορά 15.000 μεταναστών σε ήδη υπάρχουσες δομές και σε νέες που δημιουργούνται τώρα. Στόχος είναι η μεταφορά 20.000 μεταναστών από τα νησιά του Αιγαίου μέχρι τις αρχές του 2020.</li>
      </ul>
      <p><b>Σε μεσοπρόθεσμο στάδιο, </b>όπως επισήμανε ο κ. Στεφανής, η κυβέρνηση έχει προγραμματίσει<b> 5+1 δράσεις:</b> <br/><b><br/>Δράση 1η:</b> Αφορά στα ασυνόδευτα παιδιά: Σήμερα την παγκόσμια ημέρα για τα δικαιώματα του παιδιού, ανακοινώνεται μια ειδική δράση. Καθορίζεται Εθνικός Συντονιστής μέσω της Προεδρίας της Κυβέρνησης, σε συνεργασία με το Υπουργείο Εργασίας και το Υπουργείο Προστασίας του Πολίτη.<br/><b>Δράση 2η:</b> Αφορά στις ΜΚΟ: Καθορισμός πλαισίου υποχρεώσεών τους και συγκεκριμένων κριτηρίων που απαιτείται να έχουν. Παραμονή και λειτουργία στη χώρα, μόνο όσων πληρούν τις προϋποθέσεις.<br/><b>Δράση 3η:</b> Άσυλο και Επιστροφές: Η ψήφιση του νέου νόμου, παρέχει το πλαίσιο που απαιτείται ώστε, να επιταχυνθούν οι διαδικασίες και είτε να εγκριθεί το άσυλο, είτε να επιστρέψουν όσοι δεν πληρούν τις προϋποθέσεις, στη χώρα προέλευσης ή εισόδου. Παράλληλα, είναι σε εξέλιξη η πρόσληψη 500 ατόμων, τα οποία θα ενισχύσουν τις Υπηρεσίες Ασύλου.<br/><b>Δράση 4η:</b> Κατασκευή και Επέκταση Κλειστών Δομών σε Νησιά - Ως προς τη δράση αυτή, ο κυβερνητικός σχεδιασμός προβλέπει τα εξής: </p>
      <blockquote><b>Μυτιλήνη</b>: Στη Μυτιλήνη, θα κλείσει σταδιακά η υπάρχουσα Δομή στη Μόρια, ενώ θα δημιουργηθεί νέα κλειστή Δομή, η οποία θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+<br/><b>Χίος</b>: Στη Χίο, θα κλείσει η υπάρχουσα Δομή στη ΒΙΑΛ (κοντά στο χ. Χαλκείο), ενώ θα δημιουργηθεί νέα κλειστή Δομή, η οποία θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+<br/><b>Σάμος</b>: Στη Σάμο, θα κλείσει η υπάρχουσα Δομή – ΚΥΤ, στο Βαθύ, ενώ η υπό κατασκευή Δομή, θα επεκταθεί και θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+<br/><b>Κως</b>: Στην Κω, θα μετατραπεί η υπάρχουσα Δομή σε Κλειστή, ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 2.000+<br/><b>Λέρος</b>: Στην Λέρο, θα μετατραπεί η υπάρχουσα Δομή σε Κλειστή, ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 1.000+</blockquote>
      <p><b>Δράση 5η: Ανταποδοτικά μέτρα ενίσχυσης τοπικών κοινωνιών</b> - Η Κυβέρνηση προχωρά στις εξής ενέργειες:</p>
      <blockquote>1. Στην παράταση - έως 31.12.2020 - των<b> μειωμένων κατά 30% συντελεστών ΦΠΑ</b> για τα νησιά <b>Λέρο, Μυτιλήνη, Κω, Σάμο, Χίο</b>.<br/>2. Στη<b> βελτίωση των δομών Υγείας, Παιδείας, Κοινής Ωφέλειας και Τουρισμού</b> στις περιοχές που <b>υποδέχονται μετανάστες και πρόσφυγες</b>. Επίσης, η κυβέρνηση δεσμεύεται να αξιοποιήσει στο μέγιστο προς όφελος των τοπικών κοινωνιών τις <b>Δομές/ΚΥΤ</b> όταν θα έχει ολοκληρωθεί η αντιμετώπιση του ζητήματος.<br/>3. Επίσης, η κυβέρνηση δεσμεύεται να λάβει υπόψη την <b>εντοπιότητα κατά τις αναγκαίες προσλήψεις στις Δομές/ΚΥΤ</b>.<br/>4. Τέλος, κατ’ εντολή του Πρωθυπουργού, δημιουργείται <b>Ειδικό Ταμείο που προικίζεται με 50 εκατομμύρια ευρώ για το 2020</b>, το οποίο θα χρηματοδοτήσει το «Πρόγραμμα Αλληλεγγύη» που θα υλοποιήσει το Υπουργείο Εσωτερικών για την στήριξη των Δήμων που θα επιβαρυνθούν από τη φιλοξενία προσφύγων και μεταναστών.</blockquote>
      <h3>Συγκροτείται και Ενιαίος Φορέας Επιτήρησης Συνόρων</h3>
      <p>Όπως ανέφερε, εξάλλου, ο κ. Στεφανής, η συγκεκριμένη <b>επιπρόσθετη δράση</b> αφορά στην<b> Εξασφάλιση – Στεγανοποίηση των διόδων των μεταναστών</b>, με την συγκρότηση ενός <b>Ενιαίου Φορέα Επιτήρησης Συνόρων</b>. Δυνάμεις και μέσα, σε ένα ενιαίο σύνολο, υπό ενιαία διοίκηση και με εφαρμογή κοινών διαδικασιών, και στο πλαίσιο ενός κοινού επιχειρησιακού σχεδίου, θα υλοποιήσουν τη δράση.</p>
      <p>Αναφέρονται ορισμένες από τις πτυχές της δράσης:</p>
      <p>Το νομικό πλαίσιο είναι σε εξέλιξη, η ενίσχυση σε προσωπικό έχει προγραμματιστεί <b>με την πρόσληψη 400 συνοριοφυλάκων για τον Έβρο και 800 για τα νησιά</b>, έχουν ήδη διατεθεί (την 08 Νοε 19)<b> 14 εκατ. ευρώ για την επίλυση άμεσων αναγκών</b>, έχουν επιταχυνθεί οι διαδικασίες για την απεμπλοκή του Εθνικού Συστήματος Ολοκληρωμένης Θαλάσσιας Επιτήρησης (ΕΣΟΘΕ) (το έργο ξεκίνησε το 2014 και η αρχική πρόβλεψη είναι να ολοκληρωθεί τον Αύγουστο 2022, κάτι που δεν είναι αποδεκτό), ενώ με προσωπική παρέμβαση του πρωθυπουργού, η ένωση εφοπλιστών προσφέρει, <b>10 σύγχρονα ταχέα σκάφη στο Λιμενικό Σώμα</b>, τα οποία πληρούν τις απαιτούμενες προδιαγραφές για την εκπλήρωση της αποστολής τους, ενώ η παράδοση τους θα πραγματοποιηθεί στους επόμενους μήνες, και πολλά άλλα.</p>
      <blockquote>«Σύμφωνα με την υφιστάμενη σχεδίαση, <b>κάθε δράση ενώ υλοποιείται ανεξάρτητα</b>, διαλειτουργεί συνεχώς με τις υπόλοιπες μέσα στο πολύπλοκο περιβάλλον που έχει δημιουργηθεί, με σκοπό την επίτευξη της μέγιστης αποτελεσματικότητας. Ενώ προτεραιότητα στην παρούσα φάση αποτελεί η αποσυμφόρηση των νήσων, το σύνολο των δράσεων έχει σχεδιασθεί με σκοπό να καταδείξει τη δυναμική και την αποφασιστικότητα που μας διακατέχει στην αντιμετώπιση του μεταναστευτικής – προσφυγικής κρίσης», υπογράμμισε ο Αλκιβιάδης Στεφανής.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198100/pros-paraitisi-o-dimarxos-samoy-gia-to-kleisto-kentro-filoxenias-sto-nisi">Προς παραίτηση ο δήμαρχος Σάμου για το κλειστό κέντρο φιλοξενίας στο νησί</a>
        </li>
        <li>
          <a href="https://www.cnn.gr/news/kosmos/story/198094/toyrkiko-ypex-avasimes-kai-atyxeis-oi-diloseis-mitsotaki-gia-to-prosfygiko">Τουρκικό ΥΠΕΞ: Αβάσιμες και ατυχείς οι δηλώσεις Μητσοτάκη για το προσφυγικό</a>
        </li>
        <li>
          <a href="https://www.cnn.gr/news/kosmos/story/197904/proskynitis-enas-terastios-karxarias-apokalyptei-ena-taxidi-4-600-xiliometron-ston-atlantiko">Προσκυνητής: Ένας τεράστιος καρχαρίας αποκαλύπτει ένα ταξίδι 4.600 χιλιομέτρων στον Ατλαντικό</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/435/kyvernisi">ΚΥΒΕΡΝΗΣΗ</a>
        </li>
        <li>
          <a href="https://www.cnn.gr/eidhseis/tag/496/prosfgiko">ΠΡΟΣΦΥΓΙΚΟ</a>
        </li>
        <li>
          <a href="https://www.cnn.gr/eidhseis/tag/4704/metanasteytiko">ΜΕΤΑΝΑΣΤΕΥΤΙΚΟ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/69655/stelios-petsas">ΣΤΕΛΙΟΣ ΠΕΤΣΑΣ</a>
        </li>
        <li>
          <a href="https://www.cnn.gr/eidhseis/tag/39034/alkiviadhs-stefanhs">ΑΛΚΙΒΙΑΔΗΣ ΣΤΕΦΑΝΗΣ</a>
        </li>
        <li>
          <a href="https://www.cnn.gr/eidhseis/tag/82523/kleista-kentra">ΚΛΕΙΣΤΑ ΚΕΝΤΡΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198107/snapshot/77396096_831659363958559_2308796559438905344_n.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198105/snapshot/2613919-1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198082/snapshot/1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198086/snapshot/2754193.jpg"/>
      </figure>
    </article>
  </body>
</html>