<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103257/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T09:30:43+00:00"/>
    <meta property="og:title" content="До польського терміналу прибуло судно з американським СПГ для України"/>
    <meta property="og:description" content="До польського СПГ-терміналу у Свіноуйсьце у вівторок прибуло судно, що перевозило американський скраплений природний газ для України."/>
  </head>
  <body>
    <article>
      <h1>До польського терміналу прибуло судно з американським СПГ для України</h1>
      <address>
        <time datetime="2019-11-20T09:30:43+00:00">20 Nov 2019, 09:30</time>
      </address>
      <p>До польського СПГ-терміналу у Свіноуйсьце<i> </i>у вівторок прибуло судно, що перевозило американський скраплений природний газ для України.</p>
      <p>Про це повідомляє "Європейська правда" з посиланням на пресслужбу посольства США в Україні.<br/><br/>"Американському скрапленому природному газу (СПГ) в Україні бути! Судно, що перевозило СПГ для України, вчора прибуло до термінала СПГ Свіноуйсьце (Польща) у Балтійському морі - це ще один крок у наданні допомоги Україні для досягнення нею енергетичної незалежності", - сказано в повідомленні посольства США в Україні в Twitter у середу.</p>
      <p>Нагадаємо, Україна, Польща і США нещодавно <b><a href="https://www.eurointegration.com.ua/news/2019/08/30/7100236/">підписали </a></b>меморандум про співпрацю в газовій сфері.</p>
      <p>Тристороння угода передбачає розвиток постачань американського скрапленого природного газу в Польщу і Україну, використання українських підземних газових сховищ (ПСГ) та облаштування газової інфраструктури.</p>
      <related>
        <a href="https://www.eurointegration.com.ua/experts/2019/09/19/7100904/"/>
      </related>
    </article>
  </body>
</html>