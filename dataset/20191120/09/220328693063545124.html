<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/ademov-falshivi-bolnichni-ne-se-boryat-s-proba-greshka-407166.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T09:06:00+00:00"/>
    <meta property="og:title" content="Адемов:Фалшиви болнични не се борят с проба-грешка"/>
    <meta property="og:description" content="Според него контролът на държавните институции не е ефективен, но той не може да се замени с отнемане на правата на хората"/>
  </head>
  <body>
    <article>
      <h1>Адемов:Фалшиви болнични не се борят с проба-грешка</h1>
      <address><time datetime="2019-11-20T09:06:00+00:00">20 Nov 2019, 09:06</time> by <a rel="author">Редактори, кадър БНТ</a></address>
      <p>ГЕРБ отново използваха механизма "проба-грешка" и създадоха огромно напрежение в обществото, заяви председателят на социалната комисия в НС и депутат от ДПС Хасан Адемов в коментар на намерението да не се плаща първият ден от болничните.</p>
      <p>Предложението не е било разгледано нито в Националния съвет за тристранно сътрудничество, нито при обсъждането на бюджета на първо четене, каза Адемов.</p>
      <p>Според него контролът на държавните институции не е ефективен, но той не може да се замени с отнемане на правата на хората. Фалшивите болнични обаче трябва да бъдат пресечени.</p>
      <p>"Проблемът в момента е свързан с това, че няколко институции са ангажирани в тази тема. Националната агенция за приходите събира осигурителните вноски, медицинската експертиза е на МЗ, а НОИ плаща. Тези три структури създават среда за липсата на ефективен контрол. Трябва задължително тези, които са ангажирани в рамките на НСТС да разгледат всички аспекти на проблема и да предложат работещи решения, които да има възможност да бъдат контролирани", каза Хасан Адемов.</p>
    </article>
  </body>
</html>