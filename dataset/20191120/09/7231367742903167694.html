<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/bonus-zanzariere-sconti-del-50-perche-non-tutti-ne-potranno-usufruire/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T09:59:27+00:00"/>
    <meta property="og:title" content="Bonus zanzariere, sconti del 50%: perché non tutti ne potranno usufruire?"/>
    <meta property="og:description" content="Riconfermato, in Legge di Bilancio 2020, il cosiddetto “bonus schermature solari”, in cui rientra l’acquisto di alcuni tipi di zanzariere. Vediamo quali."/>
  </head>
  <body>
    <article>
      <h1>Bonus zanzariere, sconti del 50%: perché non tutti ne potranno usufruire?</h1>
      <h2>Riconfermato, in Legge di Bilancio 2020, il cosiddetto “bonus schermature solari”, in cui rientra l’acquisto di alcuni tipi di zanzariere. Vediamo quali.</h2>
      <address><time datetime="2019-11-20T09:59:27+00:00">20 Nov 2019, 09:59</time> by <a rel="author" href="https://www.investireoggi.it/fisco/author/pietrop/" target="_blank">Pietro Pisello</a></address>
      <p>Come funziona il <b>bonus zanzariere</b>? L’agevolazione “schermature solari” consiste in una detrazione del 50% dall’Irpef o dall’Ires ed è concessa quando si eseguono interventi che aumentano il livello d’efficienza energetica degli edifici esistenti. Le detrazioni sono riconosciute anche per l’acquisto di <b>alcuni tipi di zanzariere</b>, vediamo quali e <b>a chi spetta questo bonus</b>.</p>
      <h3>A chi spetta il bonus zanzariere?</h3>
      <p>In generale, possono usufruire della detrazione tutti i contribuenti residenti e non residenti, persone fisiche e titolari di reddito d’impresa, che possono vantare un qualsiasi diritto reale sull’immobile oggetto di intervento.</p>
      <p>In particolare, come espressamente indicato dall’Agenzia delle Entrate sul suo sito, sono ammessi all’agevolazione:</p>
      <ul>
        <li>
          <i>Le persone fisiche, compresi gli esercenti arti e professioni;</i>
        </li>
        <li>
          <i>I contribuenti titolari di reddito d’impresa (persone fisiche, società di persone, società di capitali);</i>
        </li>
        <li>
          <i>Le associazioni tra professionisti;</i>
        </li>
        <li><i>Gli enti pubblici e privati che non svolgono attività commerciale</i>.</li>
      </ul>
      <p>
        <i>I titolari di reddito d’impresa possono fruire della detrazione solo con riferimento ai fabbricati strumentali da essi utilizzati nell’esercizio della loro attività imprenditoriale.</i>
      </p>
      <p><i>Tra le persone fisiche possono fruire dell’agevolazione anche i titolari di un diritto reale sull’immobile, i condòmini, per gli interventi sulle parti comuni condominiali, gli inquilini, coloro che hanno l’immobile in comodato</i>.</p>
      <h3>Quali tipi di zanzariere permettono di usufruire del bonus?</h3>
      <p>Le zanzariere acquistate devono rispettare i seguenti requisiti:</p>
      <ul>
        <li>Devono avere certificazione CE;</li>
        <li>Devono avere un valore Gtot inferiore a 0,35. Lo stesso deve essere certificato da un organismo autorizzato.</li>
        <li>Devono essere applicate ad una vetrata;</li>
        <li>Devono essere mobili;</li>
      </ul>
      <p>Per poter usufruire del bonus, dunque, le zanzariere devono permettere una schermatura dai raggi solari secondo quanto riportato sopra, in modo da ridurre l’uso di climatizzatori e condizionatori.</p>
      <p>Il parametro stabilito (Gtot minore di 0,35) non è comune a tutte le zanzariere. Per questo motivo, il bonus è molto difficile da ottenere.</p>
      <p>Ricordiamo, infine, che, Come per tutte le altre agevolazioni aventi ad oggetto interventi di miglioramento dell’efficienza energetica degli immobili, è possibile ottenere uno sconto del 50% direttamente in fattura, cedendo il credito al fornitore.</p>
      <p>Potrebbe anche interessarti: “<a href="https://www.investireoggi.it/fisco/ecobonus-e-bonus-casa-lo-sconto-arriva-direttamente-in-fattura/">Ecobonus e bonus casa: lo sconto arriva direttamente in fattura</a>”.</p>
    </article>
  </body>
</html>