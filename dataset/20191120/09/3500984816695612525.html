<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/vyhoda-elektricke-motorky-jezdi-i-pod-vodou"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-20T09:17:51+00:00"/>
    <meta property="og:title" content="Výhoda elektrické motorky? Jezdí i pod vodou"/>
    <meta property="og:description" content="Oproti spalovákům mají samozřejmě elektrické motory, krom často zmiňovaných nevýhod, i celou řadu vlastností, ve kterých mají navrch. Jednou z nich je možnost fungovat bez přístupu vzduchu."/>
  </head>
  <body>
    <article>
      <h1>Výhoda elektrické motorky? Jezdí i pod vodou</h1>
      <address><time datetime="2019-11-20T09:17:51+00:00">20 Nov 2019, 09:17</time> by <a rel="author">Jakub Mokříš</a></address>
      <p>
        <b>Oproti spalovákům mají samozřejmě elektrické motory, krom často zmiňovaných nevýhod, i celou řadu vlastností, ve kterých mají navrch. Jednou z nich je možnost fungovat bez přístupu vzduchu.</b>
      </p>
      <figure>
        <img src="https://elektrickevozy.cz/wp-content/uploads/2019/11/sm-250.png"/>
      </figure>
      <p>Tip: <a href="https://elektrickevozy.cz/clanky/retro-elektricky-motocykl-regent-no-1-prijde-pristi-rok">Retro elektrický motocykl Regent NO. 1 přijde příští rok</a></p>
      <p>Expediční vozidla, určená do terénu, kde se předpokládá i brodění, mají často vytažený ze sání jakýsi komín, který zajišťuje přístup vzduchu pro motor. Problém nastává v okamžiku, kdy se stroj se spalovákem potopí celý a motor si “cucne” vody. To je téměř s jistotou konečná.</p>
      <figure>
        <iframe src="https://www.youtube.com/embed/dgo6QOYTQuQ" width="660" height="371" data-service="Youtube" scrolling="no"/>
      </figure>
      <p>U elektromotorů voda až tak nevadí, za předpokladu, že je elektronika patřičně utěsněna. Pak může takový stroj pracovat i pod vodou. Své o tom ví jezdec z videa. Předvádí schopnosti elektrického motocyklu Milandr SM-250. Po jízdě v terénu se vydá do vody, kde motorku utopí několikrát prakticky celou. Ta si to nechá líbit a bez problémů funguje dál. Jediným limitem je bahno ze dna, které stroj dokáže zastavit. Pak nezbývá, než si přivolat pomoc a vytáhnout motorku na laně. SM-250 ovšem dál bez problémů funguje a je plně pojízdná.</p>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/vyhoda-tesly-je-podle-vw-v-tom-ze-nema-auta-se-spalovaky">Výhoda Tesly je podle VW v tom, že nemá spalovací auta</a>
        </li>
        <li>
          <a href="https://elektrickevozy.cz/clanky/waveflyer-je-zvlastni-vodni-skutr-na-baterky-ktery-leta-nad-vodou">WaveFlyer je zvláštní vodní skútr na baterky, který létá nad vodou</a>
        </li>
        <li>
          <a href="https://elektrickevozy.cz/clanky/opravdu-jezdi-hybridy-od-toyoty-prevazne-na-elektrinu">Opravdu jezdí hybridy od Toyoty převážně na elektřinu?</a>
        </li>
      </ol>
    </article>
  </body>
</html>