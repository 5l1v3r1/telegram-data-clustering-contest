<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/svitovij-bank-zaohochu%d1%94-ukra%d1%97nsku-vladu-do-skasuvannya-zemelnogo-moratoriyu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-20T09:00:00+00:00"/>
    <meta property="og:title" content="Світовий банк заохочує українську владу до скасування земельного мораторію"/>
    <meta property="og:description" content="Зняття мораторію на продаж землі сільгосппризначення і створення прозорого та ефективного ринку має потенціал прискорити економічне зростання в Україні на"/>
  </head>
  <body>
    <article>
      <h1>Світовий банк заохочує українську владу до скасування земельного мораторію</h1>
      <address>
        <time datetime="2019-11-20T09:00:00+00:00">20 Nov 2019, 09:00</time>
      </address>
      <figure>
        <img src="https://infoindustria.com.ua/wp-content/uploads/2019/11/polya.jpg"/>
      </figure>
      <p>
        <b>Зняття мораторію на продаж землі сільгосппризначення і створення прозорого та ефективного ринку має потенціал прискорити економічне зростання в Україні на 0,5-1,5% на рік протягом наступних 5 років. Про це йдеться у заяві Світового банку.</b>
      </p>
      <p>«Україна має найбільші площі сільськогосподарських земель в Європі, однак продуктивність сільського господарства складає лише мізерну частину від тієї, яку мають інші європейські країни.</p>
      <p>Мораторій на продаж земель сільськогосподарського призначення є найбільшою перешкодою для залучення необхідних інвестицій та збільшення продуктивності сектору. Відсутність ринку землі не створює належної ринкової мотивації для найбільш ефективного використання землі та інвестицій, які б могли допомогти збільшити продуктивність», — наголосили у Світовому банку.</p>
      <p>«Проєкт закону про ринок землі, ухвалений минулого тижня парламентом у першому читанні, є важливим історичним проривом», — зазначив Фарук Кхан, провідний економіст Світового банку у справах Білорусі, Молдови та України.</p>
      <p>«Ухвалення цього закону разом із іншим законодавством, що створює необхідні запобіжники для забезпечення прозорості та ефективності у сфері земельних відносин, буде важливим фундаментом для покращення перспектив економічного зростання України у майбутньому», — додав він.</p>
      <p>ІЦ УАК</p>
      <p>
        <b>Інфоіндустрія</b>
      </p>
    </article>
  </body>
</html>