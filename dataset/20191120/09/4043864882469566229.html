<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232490/"/>
    <meta property="og:site_name" content="Українська правда"/>
    <meta property="article:published_time" content="2019-11-20T09:11:32+00:00"/>
    <meta property="og:title" content="Зеленський нагородив орденом загиблого командира Коростельова"/>
    <meta property="og:description" content="Президент Володимир Зеленський посмертного нагородив орденом Богдана Хмельницького ІІ ступеня загиблого на Донбасі командира 128-ї окремої гірсько-штурмової бригади полковника Євгена Коростельова."/>
  </head>
  <body>
    <article>
      <h1>Зеленський нагородив орденом загиблого командира Коростельова</h1>
      <address>
        <time datetime="2019-11-20T09:11:32+00:00">20 Nov 2019, 09:11</time>
      </address>
      <p>Президент Володимир Зеленський посмертного нагородив орденом Богдана Хмельницького ІІ ступеня загиблого на Донбасі командира 128-ї окремої гірсько-штурмової бригади полковника Євгена Коростельова.</p>
      <p><b>Джерело:</b> <a href="https://www.president.gov.ua/documents/8532019-30593">указ </a>глави держави</p>
      <p><b>Дослівно:</b> "За особисті заслуги у захисті державного суверенітету та територіальної цілісності України, самовіддане служіння Українському народові постановляю:</p>
      <p>Нагородити орденом Богдана Хмельницького ІІ ступеня Коростельова Євгена Володимировича – полковника (посмертно)".</p>
      <p><b>Деталі:</b> За даними на сайті президента, указ датовано 19 листопада.</p>
      <p><b>Що передувало:</b> 38-річний Євген Коростельов був поранений 12 листопада біля Новотроїцького під час обходу передових позицій, а зранку 19 листопада<a href="https://www.pravda.com.ua/news/2019/11/19/7232372/"> помер у лікарні</a>.</p>
      <p><b>Чому це важливо:</b>  Неабияке обурення в соцмережах викликало мовчання президента Зеленського стосовно цієї втрати. Зокрема критики глави держави зазначали, що він знайшов час пожартувати щодо переходу лідерки "Батьківщини" Юлії Тимошенко, але не висловив співчуття щодо загибелі комбрига.</p>
      <p>
        <b>Передісторія:</b>
      </p>
      <ul>
        <li>Коростельов став командиром 128-ї бригади вересні 2019 року. До того він служив у 25-й десантній бригаді, де був начальником артилерії і заступником командира.</li>
        <li>У 2015 році п’ятий президент України Петро <a href="https://zakon.rada.gov.ua/laws/show/446/2015">Порошенко нагородив Коростельова</a> орденом Богдана Хмельницького ІІІ ступеня за особисту мужність і високий професіоналізм, виявлені у захисті державного суверенітету та територіальної цілісності України.</li>
      </ul>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/19/7232446/"/>
        <a href="https://www.pravda.com.ua/columns/2019/11/19/7232406/"/>
        <a href="https://www.pravda.com.ua/news/2019/11/19/7232372/"/>
      </related>
    </article>
  </body>
</html>