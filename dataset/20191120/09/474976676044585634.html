<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121037/onet-pis-wycofa-jedna-kandydature-do-trybunalu-konstytucyjnego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T09:54:00+00:00"/>
    <meta property="og:title" content="Onet: PiS wycofa jedną kandydaturę do Trybunału Konstytucyjnego"/>
    <meta property="og:description" content="PiS chce wycofać kandydaturę Roberta Jastrzębskiego do Trybunału Konstytucyjnego – poinformował dziennikarz Onetu Kamil Dziubka"/>
  </head>
  <body>
    <article>
      <h1>Onet: PiS wycofa jedną kandydaturę do Trybunału Konstytucyjnego</h1>
      <address>
        <time datetime="2019-11-20T09:54:00+00:00">20 Nov 2019, 09:54</time>
      </address>
      <h4>PiS chce wycofać kandydaturę Roberta Jastrzębskiego do Trybunału Konstytucyjnego – poinformował dziennikarz Onetu Kamil Dziubka</h4>
      <p>3 grudnia skończy się kadencja trzech sędziów Trybunału Konstytucyjnego, których wybrano jeszcze w czasach rządów koalicji PO-PSL. Chodzi o Marka Zubika, Piotra Tulei i Stanisława Rymara.</p>
      <p>Na początku listopada szef klubu parlamentarnego PiS Ryszard Terlecki podał, że partia rządząca zaproponuje na sędziów Trybunału Krystynę Pawłowicz, Stanisława Piotrowicza i Elżbietę Chojną-Duch. Dwie pierwsze kandydatury wzbudziły wiele kontrowersji. Media spekulowały, że propozycja Piotrowicza jako sędziego TK zostanie przez to wycofana.</p>
      <p>Kilka dni temu jednak PiS zgłosiło oficjalnie swoje kandydatury do TK i wymieniło jedną osobę. Nie była to ani Krystyna Pawłowicz, ani Stanisław Piotrowicz – wymieniono Elżbietę Chojnę-Duch na Roberta Jastrzębskiego.</p>
      <p>Teraz portal Onet informuje, że także i ta kandydatura może zostać wycofana.</p>
      <p>"To prawda, ale nie wiem, skąd taka decyzja" – przekazał w rozmowie z portalem szef sejmowej komisji sprawiedliwości Marek Ast. Politycy PiS mają namawiać osoby, które podpisały się pod wnioskiem o zgłoszenie Jastrzębskiego do zmiany zdania i wycofania poparcia - twierdzi Onet.</p>
      <p>Dziś o 17 ma się odbyć przesłuchanie kandydatów do Trybunału Konstytucyjnego przed Komisją Praw Człowieka i Sprawiedliwości.</p>
      <footer>/ Źródło: <a href="http://onet.pl/">Onet.pl<br/></a>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/kraj/120613/pis-zglosilo-oficjalne-kandydatury-do-tk-jedna-osobe-wymieniono.html"/>
        <a href="https://www.dorzeczy.pl/kraj/120931/ziobro-o-wyroku-tsue-wielka-porazka-nadzwyczajnej-kasty.html"/>
      </related>
    </article>
  </body>
</html>