<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/bukovinskih-ryatuvalnikiv-nagorodili-medalyami-geroy-ryativnik-380566"/>
    <meta property="og:site_name" content="Погляд"/>
    <meta property="article:published_time" content="2019-11-20T09:08:00+00:00"/>
    <meta property="og:title" content="Буковинських рятувальників нагородили медалями Герой-рятівник"/>
    <meta property="og:description" content="14 листопада 2019 року у Центрі культури і мистецтв Львівського державного університету безпеки життєдіяльності відбувся IV етап патріотичної акції «Естафета поколінь» 2019 року"/>
  </head>
  <body>
    <article>
      <h1>Буковинських рятувальників нагородили медалями Герой-рятівник</h1>
      <h2>Відбувся IV етап патріотичної акції «Естафета поколінь» 2019 року</h2>
      <address>
        <time datetime="2019-11-20T09:08:00+00:00">20 Nov 2019, 09:08</time>
      </address>
      <p>14 листопада 2019 року у Центрі культури і мистецтв Львівського державного університету безпеки життєдіяльності відбувся IV етап патріотичної акції «Естафета поколінь» 2019 року.</p>
      <p>У рамках проведення акції щорічно проводиться нагородження відзнаками Всеукраїнської асоціації ветеранів війни та служби цивільного захисту кращих працівників територіальних органів і підрозділів цивільного захисту за особисту мужність і героїзм, самовідданість і високий професіоналізм, виявлені в зоні проведення АТО та під час ліквідації наслідків надзвичайних ситуацій, а також за результатами службової діяльності.</p>
      <p>Традиційно, серед нагороджених були й працівники Управління ДСНС України у Чернівецькій області. Зокрема, відзнаки Асоціації – медаль «Герой-рятівник» – отримали лейтенант служби цивільного захисту, заступник начальника групи рятувальних та висотно-верхолазних робіт Аварійно-рятувального загону спеціального призначення Управління Іван Фрунчак – за порятунок 25 травня 2019 року літньої жінки, яка знепритомніла вдома та тривалий час не приходила до тями. Оскільки помешкання жінки було закритим зсередини, рятувальники вирішили увійти у квартиру через балкон. Іван Фрунчак за допомогою рятувальної мотузки спустився з п’ятого на четвертий поверх, увійшов у помешкання, оглянув жінку та надав їй домедичну допомогу.</p>
      <p>Ще одну відзнаку отримав старший прапорщик служби цивільного захисту, командир відділення караулу 12 державної пожежно-рятувальної частини м. Сторожинець Руслан Собко, який 30 березня 2019 року під час пожежі у м. Сторожинець врятував господаря квартири, де виникло загорання. Про це повідомляє управління ДСНС України у Чернівецькій області.</p>
      <figure>
        <img src="https://media.pogliad.ua/news/article/2019/11/20/380566/img-427e6989c58254ceaf5f061af118cfd7-v.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/bukovina/vnochi-na-hotinschini-goriv-budinok-gospodar-otrimav-opiki-ruk-golovi-spini-380182"/>
        <a href="https://pogliad.ua/news/bukovina/pid-chas-pozhezhi-u-beregometi-vogneborci-vryatuvali-zhittya-bukovincyu-380124"/>
        <a href="https://pogliad.ua/news/bukovina/u-gliboci-na-bukovini-goriv-zhitloviy-budinok-380088"/>
        <a href="https://pogliad.ua/news/bukovina/cherez-uteplyuvach-dimarya-na-bukovini-led-ne-zgorili-zhitloviy-budinok-ta-gospodarska-budivlya-379999"/>
      </related>
    </article>
  </body>
</html>