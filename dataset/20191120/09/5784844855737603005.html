<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prva-graficna-kartica-amd-navi-za-delovne-postaje.html?RSScbb12ec73d0e20f411a048f62a17d6b8"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Prva grafična kartica AMD Navi za delovne postaje!"/>
    <meta property="og:description" content="AMD je pred nekaj meseci predstavil novo družino grafičnih kartic, ki temeljijo na osnovi najnovejšega grafičnega procesorja Navi. Ta je sedaj na voljo tudi za delovne postaje."/>
  </head>
  <body>
    <article>
      <h1>Prva grafična kartica AMD Navi za delovne postaje!</h1>
      <address>
        <time datetime="2019-11-20T09:01:00+00:00">20 Nov 2019, 09:01</time>
      </address>
      <p>Podjetje AMD je pred nekaj meseci predstavil novo družino grafičnih kartic, ki temeljijo na osnovi najnovejšega grafičnega procesorja Navi. Medtem ko so bile te grafične kartice na voljo le za namizne in prenosne računalnike, je sedaj na voljo tudi prva grafična kartica namenjena delovnim postajam. Novosti bodo zagotovo veseli najzahtevnejši uporabniki, saj gre tu za grafično sredico izdelano s pomočjo 7-nanometrske tehnologije, ki prinaša do 25 odstotkov večjo zmogljivost in 41 odstotno večjo energetsko učinkovitost v primerjavi s prejšnjo generacijo grafičnih kartic AMD.</p>
      <p>Grafična kartica AMD za delovne postaje Radeon Pro W5700 je kot nalašč za področje grafičnega oblikovanja ter za razvoj programske opreme, znanstvene raziskave, finančne operacije in celo na področju energetike. Ta namreč ponuja zmogljivost do 8.89 teraflopov, pri čemer ima na voljo osem gigabajtov grafičnega pomnilnika GDDR6 pasovne širine 448 gigabajtov na sekundo. Tu je zagotovljena podpora za šest video izhodov in podpora za zaslone ločljivosti 8K.</p>
      <p>Zmogljivost nove grafične kartice AMD za delovne postaje Radeon Pro W5700 naj bi bila primerljiva z grafično kartico Nvidia Quadro RTX 4000, ki prav tako razpolaga z osmimi gigabajti sistemskega pomnilnika. Podjetje AMD bo novost ponudilo v prodajo kmalu, njena maloprodajna cena pa ne bo ravno nizka. Zanjo bo namreč v prosti prodaji v Združenih državah Amerike treba odšteti kar preračunanih 722 evrov. To je sicer precej manj od maloprodajne cene grafične kartice Quadro RTX 4.000, ki jo ameriški trgovci vrednotijo na kar preračunanih 900 evrov.</p>
      <figure>
        <iframe src="https://www.youtube.com/embed/NlzzAexgdJ4" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.amd.com/en">AMD</a></footer>
    </article>
  </body>
</html>