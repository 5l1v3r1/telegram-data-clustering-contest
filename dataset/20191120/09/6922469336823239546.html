<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614393/investimenti-leuropa-preferisce-tenere-i-soldi-sul-conto-corrente"/>
    <meta property="og:site_name" content="bluerating"/>
    <meta property="article:published_time" content="2019-11-20T09:22:27+00:00"/>
    <meta property="og:title" content="Investimenti, l’Europa preferisce tenere i soldi sul conto corrente"/>
    <meta property="og:description" content="Una cifra monstre da 10 mila miliardi di euro. A tanto ammonta la liquidità sui conti correnti degli europei, tra privati cittadini e imprese."/>
  </head>
  <body>
    <article>
      <h1>Investimenti, l’Europa preferisce tenere i soldi sul conto corrente</h1>
      <address><time datetime="2019-11-20T09:22:27+00:00">20 Nov 2019, 09:22</time> by <a rel="author">Redazione</a></address>
      <p>Una cifra monstre da 10 mila miliardi di euro. A tanto ammonta la liquidità sui conti correnti degli europei, tra privati cittadini e imprese, secondo un rapporto dell’European banking authority. Due terzi del pil complessivo. Lo riporta <i>Il Sole 24 Ore</i>, che sottolinea come questa montagna di contanti sia rimasta parcheggiata in attesa di schiarite nell’era dei tassi negativi. Segno tangibile – scrive il quotidiano salmonato – di come ci sia bisogno di più sicurezza da parte dei risparmiatori che, dal 2005 a oggi, hanno raddoppiato questa montagna di denaro sui loro conti correnti.</p>
      <p>Solo in Italia, infatti, i depositi a vista ora superano i 1.400 miliardi di euro, pari all’80% del Pil del Paese. Prima ancora c’è la Germania con quasi 3 mila miliardi sui conti (87% del Pil) e quindi la Francia con 2,2 miliardi (92% del Pil). Sono i segni di un periodo caratterizzato da tassi negativi, politiche monetarie espansive e difficoltà nel trovare rendimenti sui mercati. Ma anche da timori per una recessione globale, alimentati dal rallentamento economico in atto da diversi mesi.</p>
      <related>
        <a href="https://www.bluerating.com/banche-e-reti/614296/consulenti-la-gioventu-che-non-avanza"/>
        <a href="https://www.bluerating.com/banche-e-reti/613927/deutsche-bank-fa-15-nuovi-consulenti-per-ruggiu"/>
        <a href="https://www.bluerating.com/fondi-e-polizze/613824/investimenti-ecco-perche-le-sri-funzionano-ma-non-ancora-abbastanza"/>
      </related>
    </article>
  </body>
</html>