<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/literature/news/591929/%E0%A6%90%E0%A6%B9%E0%A6%BF%E0%A6%95-%E0%A6%AE%E0%A7%88%E0%A6%A4%E0%A7%8D%E0%A6%B0%E0%A7%80-%E0%A6%B8%E0%A6%AE%E0%A7%8D%E0%A6%AE%E0%A6%BE%E0%A6%A8%E0%A6%A8%E0%A6%BE-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%95%E0%A6%AC%E0%A6%BF-%E0%A6%9C%E0%A7%81%E0%A7%9F%E0%A7%87%E0%A6%B2-%E0%A6%AE%E0%A6%BE%E0%A6%9C%E0%A6%B9%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T09:25:00+00:00"/>
    <meta property="og:title" content="ঐহিক মৈত্রী সম্মাননা পেলেন কবি জুয়েল মাজহার"/>
    <meta property="og:description" content="বাংলা ভাষা ও সাহিত্যে অবদানের স্বীকৃতি স্বরূপ &amp;lsquo;ঐহিক মৈত্রী সম্মাননা-২০২০&amp;rsquo;-এ ভূষিত হলেন কবি জুয়েল মাজহার। গতকাল দুপুরে তাকে এ সম্মাননার প্রস্তাব দেন ঐহিকের সম্পাদক তমাল রায়। তমাল রায়ের সঙ্গে এসময় উপস্থিত ছিলেন &amp;lsquo;ঐহিক বাংলাদেশ&amp;rsquo;-এর সম্পাদক কবি মেঘ অদিতি ও..."/>
  </head>
  <body>
    <article>
      <h1>ঐহিক মৈত্রী সম্মাননা পেলেন কবি জুয়েল মাজহার</h1>
      <address><time datetime="2019-11-20T09:25:00+00:00">20 Nov 2019, 09:25</time> by <a rel="author">সাহিত্য ডেস্ক</a></address>
      <p> </p>
      <figure>
        <img src="http://cdn.banglatribune.com/contents/cache/images/1000x0x1/uploads/media/2019/11/20/ba567fbcfb3bd636c697e5c8d85ddd8c-5dd506e721e02.jpg"/>
      </figure>
      <p>বাংলা ভাষা ও সাহিত্যে অবদানের স্বীকৃতি স্বরূপ ‘ঐহিক মৈত্রী সম্মাননা-২০২০’-এ ভূষিত হলেন কবি জুয়েল মাজহার। গতকাল দুপুরে তাকে এ সম্মাননার প্রস্তাব দেন ঐহিকের সম্পাদক তমাল রায়।</p>
      <p>তমাল রায়ের সঙ্গে এসময় উপস্থিত ছিলেন ‘ঐহিক বাংলাদেশ’-এর সম্পাদক কবি মেঘ অদিতি ও পশ্চিমবঙ্গের কবি সুব্রত সরকার।</p>
      <p>তমাল রায় বলেন, কবি জুয়েল মাজহারকে সম্মান জানাতে পেরে ঐহিক পরিবার আনন্দিত ও সম্মানিত।</p>
      <p>জুয়েল মাজহার ছাড়াও ‘ঐহিক মৈত্রী সম্মাননা-২০২০’ পেয়েছেন বাংলাদশের আরেক কবি আশরাফ আহমেদ। পশ্চিমবঙ্গের সাহিত্যপত্রিকা ‘ঐহিক’ এই সম্মাননা প্রদান করে থাকে।</p>
      <p>২০২০ সালের ৬ ও ৭ ফেব্রুয়ারি কলকাতা বইমেলার মিডিয়া সেন্টারে জুয়েল মাজহার ও আশরাফ আহমেদের হাতে সম্মাননা উপলক্ষে বিশেষ স্মারক ও উত্তরীয় প্রদান করা হবে।</p>
      <p>এছাড়া ফেব্রুয়ারির ১১ ও ১২ তারিখ ঐহিক আয়োজিত দুই দিনব্যাপী সাহিত্য সম্মেলনে সম্মাননাপ্রাপ্ত কবিদের নিয়ে বিশেষ অধিবেশনের আয়োজন করা হবে। পাশাপাশি ঐহিকের প্রকাশনা বিভাগ সম্মাননাপ্রাপ্তদের নির্বাচিত কবিতার বই প্রকাশ করবে।</p>
      <p>১৯৬২ সালে নেত্রকোনার কেন্দুয়া উপজেলায় জন্মগ্রহণ করেন কবি জুয়েল মাজহার। আশির দশক থেকে শুরু করে সুদীর্ঘ চার দশক ধরে একনিষ্ঠভাবে সাহিত্য সাধনা করে চলেছেন এ কবি। তিনি একাধারে অনুবাদক ও অনলাইন নিউজপোর্টাল বাংলানিউজটোয়েন্টিফোর.কমে’র সম্পাদক।</p>
      <footer>//জেডএস//</footer>
    </article>
  </body>
</html>