<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562402/loyxemboyrgo-o-gioynker-katathetei-sti-diki-gia-tis-ypoklopes"/>
    <meta property="og:site_name" content="NOOZ."/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Λουξεμβούργο: Ο Γιούνκερ καταθέτει στη δίκη για τις υποκλοπές"/>
    <meta property="og:description" content="Να καταθέσει στη δίκη τριών στελεχών της υπηρεσίας Πληροφοριών του Λουξεμβούργου θα κληθεί να καταθέσει ο Ζαν Κλοντ Γιούνκερ στο διάστημα από την 3η ως τη 13η Μαρτίου 2020, σύμφωνα με δικαστική πηγή."/>
  </head>
  <body>
    <article>
      <h1>Λουξεμβούργο: Ο Γιούνκερ καταθέτει στη δίκη για τις υποκλοπές</h1>
      <address>
        <time datetime="2019-11-20T09:01:00+00:00">20 Nov 2019, 09:01</time>
      </address>
      <p>
        <b>Να καταθέσει στη δίκη τριών στελεχών της υπηρεσίας Πληροφοριών του Λουξεμβούργου θα κληθεί να καταθέσει ο Ζαν Κλοντ Γιούνκερ στο διάστημα από την 3η ως τη 13η Μαρτίου 2020, σύμφωνα με δικαστική πηγή.</b>
      </p>
      <p>Η εισαγγελία του Λουξεμβούργου ανακοίνωσε ότι η δίκη θα γίνει τελικά σε οκτώ ακροαματικές διαδικασίες, μετά την αναβολή της στα τέλη Οκτωβρίου εξαιτίας επέμβασης στην οποία υπεβλήθη ο Γιούνκερ για «αορτικό ανεύρυσμα».</p>
      <p>Η δίκη τριών πρώην πρακτόρων της κρατικής υπηρεσίας πληροφοριών του Λουξεμβούργου (Service de Renseignement de l'Etat Luxembourgeois, SREL) για παράνομες υποκλοπές αναμενόταν να αρχίσει τη 19η Νοεμβρίου και να διαρκέσει ως την 6η Δεκεμβρίου.</p>
      <p>Η δίκη τυπικά θα άρχιζε τον Νοέμβριο του 2017, όμως χρονικοί περιορισμοί περιέπλεξαν το έργο της λουξεμβουργιανής εισαγγελίας.</p>
      <p>Ενόσω βρισκόταν στο αξίωμα του πρωθυπουργού του Λουξεμβούργου (1995-2013), ο Γιούνκερ ήταν υπεύθυνος για τη δράση της SREL.</p>
      <p>Ένας από τους κατηγορούμενος, ο Μάρκο Μιλ, ο διευθυντής της SREL από το 2003 ως το 2010, διατείνεται ότι ο Γιούνκερ είχε εγκρίνει τις παράνομες υποκλοπές, πράγμα που ο συντηρητικός πρώην πρωθυπουργός διέψευσε το 2012 ενώπιον επιτροπής που διενεργούσε έρευνα για τις δυσλειτουργίες της υπηρεσίας πληροφοριών.</p>
      <p>Η υπόθεση αυτή οδήγησε στην προκήρυξη πρόωρων εκλογών στο Μεγάλο Δουκάτο το 2013 και στοίχισε την απώλεια της εξουσίας στους Χριστιανοδημοκράτες (CSV), το κόμμα του Γιούνκερ. Ο πρώην πρωθυπουργός εξελέγη έναν χρόνο αργότερα στην προεδρία της Ευρωπαϊκής Επιτροπής.</p>
    </article>
  </body>
</html>