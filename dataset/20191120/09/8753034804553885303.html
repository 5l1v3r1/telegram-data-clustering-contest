<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/LAXy1P/ane-brun-og-todd-terje-paa-tiaarets-50-beste-album-liste"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T09:04:07+00:00"/>
    <meta property="og:title" content="Ane Brun og Todd Terje på tiårets 50 beste album-liste"/>
    <meta property="og:description" content="Den britiske avisen The Independent har listet opp tiårets 50 beste album. Ane Brun er inne i varmen."/>
  </head>
  <body>
    <article>
      <h1>Ane Brun og Todd Terje på tiårets 50 beste album-liste</h1>
      <h2>Den britiske avisen The Independent har listet opp tiårets 50 beste album. Ane Brun er inne i varmen.</h2>
      <address><time datetime="2019-11-20T09:04:07+00:00">20 Nov 2019, 09:04</time> by <a rel="author">NTB</a></address>
      <p>Ane Brun innehar nemlig plass 36 på listen med sitt «When I’m Free»-album, fra 2015.</p>
      <p>Hun er ikke det eneste norske innslaget. På 42. plass finner vi nemlig Todd Terje med «It's Album Time» (2014).</p>
      <p>Topp 10 ser slik ut – i rekkefølgen fra 10. til 1.-plass: Robyn – «Body Talk» fra 2010, etterfulgt av A Tribe Called Quest-albumet «We Got It From Here … Thank you 4 Your Service» (2016).</p>
      <p>På åttendeplass følger Lorde med «Melodrama»-albumet fra 2017. Sjuendeplassen har Kendrick Lamar fått med sitt «DAMN»-album (207), mens D’Angelos «Black Messiah» (2014) har fått sjetteplassen.</p>
      <p>Beyoncés «Lemonade» (2016) ligger på femteplass, mens Frank Ocean tar fjerdeplassen med «Channel Orange» (2012).</p>
      <p>Så gjenstår topp tre der Lana Del Reys «Born to Die» er inne (2012). Solanges «A Seat at the Table» (2016) inntar andreplassen – mens Kendrick Lamar, og hans «To Pimp a Butterfly» (2015), går til topps.</p>
    </article>
  </body>
</html>