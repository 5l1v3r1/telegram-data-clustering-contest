<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/eb-selejtezok/a-walesiek-duplazoja-rengeteget-jelentett-a-tapasztalat-a-kapusukat-is-kiemelte"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T09:44:12+00:00"/>
    <meta property="og:title" content="A walesiek duplázója: “Rengeteget jelentett a tapasztalat” – a kapusukat is kiemelte"/>
    <meta property="og:description" content="A Juventus két gólt szerző középpályása már az első csoportmeccs után tudta, hogy nehéz lesz kijutniuk az Eb-re, míg a Manchester United játékosa úgy látta, a második góljuk után eldőlt a találkozó."/>
  </head>
  <body>
    <article>
      <h1>A walesiek duplázója: “Rengeteget jelentett a tapasztalat” – a kapusukat is kiemelte</h1>
      <address><time datetime="2019-11-20T09:44:12+00:00">20 Nov 2019, 09:44</time> by <a rel="author">csakfoci.hu</a></address>
      <p>
        <b>
          <b>A Juventus két gólt szerző középpályása már az első csoportmeccs után tudta, hogy nehéz lesz kijutniuk az Eb-re, míg a Manchester United játékosa úgy látta, a második góljuk után eldőlt a találkozó.</b>
        </b>
      </p>
      <p><i>– Különleges este volt. Az egyik legszebb nap az életemben. A nyári vereségek után visszajöttünk és kijutottunk az Eb-re. Ezen a meccsen elszántak voltunk, nem lehetett hibázni és nem is hibáztunk”</i> – idézi <b>Ryan Giggs</b> szövetségi kapitányt az MTI, a walesiek szakvezetője külön kiemelte a duplázó <b>Aaron Ramseyt</b>, aki sérülései miatt először kezdett a sorozatban, emiatt nagyon hiányzott a csapatából.</p>
      <p>A Juventus két gólt szerző középpályása a lefújást követően kiemelte, a keddi este után megérte eddig várni az első válogatottbeli duplázására.</p>
      <hr/>
      <p><i>– Nagyon büszke és izgatott vagyok, hogy mehetünk újra az Eb-re, ez rengeteget jelent azok után, hogy nem jutottunk ki a világbajnokságra. Nagyon szerettünk volna megtenni mindent az Eb érdekében, le a kalappal a srácok előtt, hogy ez sikerült. Tudtuk, hogy szoros csoport lesz, már az első meccset megelőzően is és tudtuk, hogy csak a végén fog eldőlni. A társaim tapasztalata rengeteget jelentett, ráadásul volt néhány tehetséges fiatalunk is, nagyon büszkék vagyunk. Fantasztikusak voltak a drukkerek, nagyon büszkék vagyunk arra, hogy képviselhetjük őket, és hogy megint tudunk egy ilyen nagy élményt adni a számukra az Eb-kijutással. Legutóbb is kiválóan érezték magukat a kontinenstornán, remélhetőleg most is így lesz és hasonló élményben lesz részük </i>– nyilatkozta <b>Aaron Ramsey.</b></p>
      <hr/>
      <p>A Manchester United középpályása, <b>Daniel James</b> számára óriási érzés az Eb-kvalifikáció, főleg ha eszébe jut, négy éve milyen jól teljesítettek, ezért most is nagyok az elvárások.</p>
      <p><i>– Akkor a négy közé jutottunk, szeretnénk most is hasonlóan teljesíteni. Hihetetlen, szenzációs volt az egész sorozaton keresztül a hangulat, a 12. ember volt a szurkolótábor, reméljük találkozhatunk velük jövő nyáron is. Óriási jelentősége volt Hennessey, hogy az első félidőben annál a helyzetnél duplán tudott védeni, ennek köszönhetően mentünk 1-0-val a szünetre. Megvolt az eligazítás a félidőben, aztán pedig sikerült a második játékrészt is góllal nyitni, onnantól kezdve pedig már nem volt olyan nehéz</i> – zárta a Manchester United játékosa.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/potselejtezos-a-magyar-valogatott-ellenuk-jatszhatunk-az-eb-reszvetelert"><pic src="http://www.csakfoci.hu/wp-content/uploads/2019/11/9147-1280x640.jpg"/><br/></a><b><a href="http://www.csakfoci.hu/magyar-foci/valogatott/potselejtezos-a-magyar-valogatott-ellenuk-jatszhatunk-az-eb-reszvetelert">EB 2020: Pótselejtezős a magyar válogatott az NL-ben – ők lehetnek az ellenfelek<br/></a></b>A magyar labdarúgó-válogatott márciusban pótselejtezőre kényszerül, az ellenfél kilétére a november 22-i, délben kezdődő sorsoláson derül fény.</td>
        </tr>
      </table>
    </article>
  </body>
</html>