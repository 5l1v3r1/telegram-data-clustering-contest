<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-punta-di-scorta-idea-pinamonti-scambio-con-politano-323541"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T09:04:29+00:00"/>
    <meta property="og:title" content="TS - Punta di scorta: idea Pinamonti. Scambio con Politano?"/>
    <meta property="og:description" content="Tuttosport anche oggi stila la solita lunghissima lista di nomi accostati al mercato dell'Inter. In particolare, dando seguito all'indiscrezione raccolta dal Secolo XIX, il quotidiano torinese..."/>
  </head>
  <body>
    <article>
      <h1>TS - Punta di scorta: idea Pinamonti. Scambio con Politano?</h1>
      <address><time datetime="2019-11-20T09:04:29+00:00">20 Nov 2019, 09:04</time> by <a rel="author">Alessandro Cavasinni</a></address>
      <p><i>Tuttosport </i>anche oggi stila la solita lunghissima lista di nomi accostati al mercato dell'Inter. In particolare, dando seguito all'indiscrezione raccolta dal <i>Secolo XIX</i>, il quotidiano torinese rilancia la candidatura di <b>Andrea Pinamonti </b>come attaccante di scorta. Si potrebbe prefigurare, infatti, uno scambio con <b>Matteo Politano</b>. "Politano non sta trovando grande spazio con Conte e nelle gerarchie interiste ha perso un po’ di terreno dopo le recenti prove, che hanno messo in luce come le sue caratteristiche più da attaccante esterno facciano fatica a rendere nel 3-5-2 di quanto lo facessero la scorsa stagione in un attacco a 3 - si lege -. Pinamonti, invece, è stato ceduto al Genoa per 18 milioni la scorsa estate: un sacrificio che serviva per raggiungere entro il 30 giugno i 45 milioni di plusvalenza che servivano per chiudere alla pari i bilanci. Nell’accordo stipulato con il Genoa, però, c’è la possibilità per l’Inter di poter riportare il giocatore a Milano dopo 1/2 stagioni. Del resto, Pinamonti piace a <b>Conte</b>, che lo avrebbe voluto portare con sé in ritiro, ma ha dovuto avallare la cessione in nome della matematica finanziaria. Pinamonti a Genova ha finora segnato 2 gol in campionato su 10 presenze: deve ancora affermarsi, ma può diventare un giocatore importante. Soprattutto perché i rossoblù nelle scorse settimane hanno perso Kouamé: l’indisponibilità dell’ivoriano, però, farà sì che il Genoa cerchi soluzioni sul mercato, una di quelle che piace è proprio Politano. In estate la Fiorentina si fece viva con l’Inter per una cifra superiore ai 20 milioni, probabile che valutando per la stessa cifra i due attaccanti la suggestione inizi a diventare un’idea percorribile".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>