<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3ef205eab58d8857/un-autocar-cu-65-de-moldoveni-inclusiv-copii-retinut-de-politia-din-olanda-soferii-din-rm-acuzati-de-trafic-de-persoane.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T09:29:47+00:00"/>
    <meta property="og:title" content="Un autocar cu 65 de moldoveni, inclusiv copii, reținut de poliția din Olanda: Șoferii din RM, acuzați de trafic de persoane"/>
    <meta property="og:description" content="Poliția olandeză a reținut un autocar care transporta 65 de moldoveni, inclusiv copii, și care urmau să se prezinte la centrul de primire a refugiaților din Ter Apel. Șoferul autocarului, dar și colegul acestuia, ambii moldoveni au fost reținuți de forțele de ordine olandeze, acuzați de trafic de ființe umane."/>
  </head>
  <body>
    <article>
      <h1>Un autocar cu 65 de moldoveni, inclusiv copii, reținut de poliția din Olanda: Șoferii din RM, acuzați de trafic de persoane</h1>
      <address><time datetime="2019-11-20T09:29:47+00:00">20 Nov 2019, 09:29</time> by <a rel="author">Jurnal.md</a></address>
      <p>
        <b>Poliția olandeză a reținut un autocar care transporta 65 de moldoveni, inclusiv copii, și care urmau să se prezinte la centrul de primire a refugiaților din Ter Apel. Șoferul autocarului, dar și colegul acestuia, ambii moldoveni au fost reținuți de forțele de ordine olandeze, acuzați de trafic de ființe umane.</b>
      </p>
      <p>Presa <a href="https://www.dutchnews.nl/news/2019/11/dutch-police-intercept-bus-with-65-moldovans-heading-to-claim-asylum/?fbclid=IwAR3M0goYS8i-aTlMNh60VHo8o8w9Xdjua75XB4nVjSEHokCGvcyglWZgZaw">olandeză scrie că toți cei 65 de moldoveni </a>au solicitat statutul de azil.</p>
      <p>Forțele de ordine au fost alertate de către personalul centrului de azil atunci când autocarul a stopat la o distanță de 500 de metri de centru, iar din autocar au ieșit un grup de 20 de persoane care se îndreptau spre centru.</p>
      <p>Potrivit autorităților olandeze, este a doua oară când un grup de moldoveni a fost reținuț de poliție.</p>
      <p>Vinerea trecută, 19 persoane au fost găsite într-un autobuz fără acte corespunzătoare, iar șoferul în vârstă de 34 de ani a fost arestat.</p>
      <p>În august, un alt grup de zece persoane au fost găsiți într-un microbuz.</p>
      <p>În total, 204 de moldoveni au solicitat statut azil în Olanda, în octombrie, devenind al doilea cel mai mare grup de refugiați după sirieni.</p>
      <p>Până în acest an, 851 de moldoveni au solicitat azil, aproape la fel de mult ca în anul 2018.</p>
      <p>„Suntem cu ochii pe acest aspect și este un lucru nou că grupuri atât de mari vin aici în Olanda, a declarat, pentru RTV Noord, purtătorul de cuvânt al poliției de frontieră, Stan Verberkt.</p>
      <p>„Moldova, mărginită de România și Ucraina, este cea mai săracă țara din Europa.” Vom afla de ce vin anume în Olanda”, a mai declarat acesta.</p>
      <p>În 2016, Guvernul a anulat „bonusul de plecare” plătit pentru refugiații din Albania, din cauza temerilor că abuzează sistemul pentru a obține plata de 200 € pe adult și 40 € pe copil.</p>
    </article>
  </body>
</html>