<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/detzata-shofyorite-putishta-1618388.html"/>
    <meta property="og:site_name" content="Cross"/>
    <meta property="article:published_time" content="2019-11-20T09:07:00+00:00"/>
    <meta property="og:title" content="От днес се въвежда зимното поддържане на републиканските пътища"/>
    <meta property="og:description" content="/КРОСС/ От днес се въвежда зимното поддържане на републиканските пътища. От Агенция &quot;Пътна инфраструктура&quot; призовават шофьорите да подготвят автомобилите си за пътуване при зимни условия."/>
  </head>
  <body>
    <article>
      <h1>От днес се въвежда зимното поддържане на републиканските пътища</h1>
      <address>
        <time datetime="2019-11-20T09:07:00+00:00">20 Nov 2019, 09:07</time>
      </address>
      <p>/КРОСС/ От днес се въвежда зимното поддържане на републиканските пътища. От Агенция "Пътна инфраструктура" призовават шофьорите да подготвят автомобилите си за пътуване при зимни условия.</p>
      <p>Следващата седмица се очаква застудяване и по високопланинските райони е възможно дъждовете да преминат в сняг. 3000 машини - снегорини и друга техника, ще участват в почистването на 20 000 км пътища. Към момента 1800 машини са разположени в т.нар. опорни пунктове.</p>
      <p>Проверката за готовността на фирмите, които поддържат пътищата показа, че са осигурени 83 хиляди тона сол, 112 хиляди тона пясък и 3340 тона химически материали за обработване на настилките.</p>
      <p>За осма поредна година децата от Националния дворец на децата в София ще връчат послания си към шофьорите и пешеходците за безопасно движение по пътищата. Съветите са написани върху есенни листа, посочи директорът на Двореца на децата Татяна Досева:</p>
      <p>“Целта на кампанията е да се фокусира вниманието на децата, учениците, водачите на МПС и въобще на всички участници в движението върху необходимостта от засилване на вниманието и бдителността в есенно-зимните условия. Децата в своите послания към шофьорите казват - "Поставете коланите! Карайте внимателно! Пресичайте само на пешеходна пътека или на зелен светофар!".</p>
    </article>
  </body>
</html>