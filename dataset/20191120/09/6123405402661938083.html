<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-il-volo-non-decolla-giordano-sfiora-floris-flop-berlinguer-638281.html?ref=rss"/>
    <meta property="og:site_name" content="Affari Italiani"/>
    <meta property="article:published_time" content="2019-11-20T09:10:00+00:00"/>
    <meta property="og:title" content="Ascolti Tv: Il Volo non decolla, Giordano sfiora Floris, flop Berlinguer"/>
    <meta property="og:description" content="La replica di Adriano Olivetti insidia il Concerto del Volo, Fuori dal Coro a un soffio da DiMartedì, Iene e Collegio triplicano #Cartabianca"/>
  </head>
  <body>
    <article>
      <h1>Ascolti Tv: Il Volo non decolla, Giordano sfiora Floris, flop Berlinguer</h1>
      <h2>La replica di Adriano Olivetti insidia il Concerto del Volo, Fuori dal Coro a un soffio da DiMartedì, Iene e Collegio triplicano #Cartabianca</h2>
      <address><time datetime="2019-11-20T09:10:00+00:00">20 Nov 2019, 09:10</time> by <a rel="author">Marco Zonetti</a></address>
      <p><b>Gli ascolti Tv e i dati Auditel di martedì 19 novembre 2019</b>, in prima serata, vedono su Rai1 il film Tv <i><b>Adriano Olivetti - La Forza di un sogno</b></i> (2013) con <b>Luca Zingaretti</b> contrastare su Canale 5 il concerto de <i><b>Il Volo - 10 anni insieme</b></i>, registrazione della serata evento tenutasi a Matera nel giugno scorso. </p>
      <p>Su Rai2, quinta (e penultima) puntata del <i><b>Collegio 4</b></i>, commentato come sempre da <b>Simona Ventura</b>, che ha visto l'espulsione di <b>Claudia Dorelfi</b>, su Rai3 match tra i candidati governatori dell'Emilia-Romagna <b>Stefano Bonaccini </b>e<b> Lucia Bergonzoni </b>nello studio di <i><b>#Cartabianca</b></i> con <b>Bianca Berlinguer</b>, su Rete4 <i><b>Fuori dal Coro </b></i>condotto da <b>Mario Giordano</b> e su La7 <i><b>DiMartedì </b></i>con <b>Giovanni Floris</b> e i suoi ospiti. Su Italia1 è invece andato in onda un nuovo appuntamento con <i><b>Le Iene Show. </b></i></p>
      <p>Su Rai1 la replica di <i><b>Adriano Olivetti – La Forza di un Sogno </b></i>ha ottenuto 3.105.000 spettatori (14.6%), <b>a un soffio da Canale5 con <i>Il Volo – 10 Anni Insieme</i> che vince la serata con 3.526.000 spettatori (15.1%)</b>. Su Rai2 la quinta puntata de <i><b>Il Collegio 4</b></i> si attesta a 2.530.000 spettatori (11%), mentre su Italia1 <i><b>Le Iene</b></i> conquistano 2.028.000 spettatori (12.1%). Su Rai3 <i><b>#Cartabianca</b></i> fa flop con 910.000 spettatori e il 4.1%, mentre su Rete4 <i><b>Fuori dal Coro</b></i> sale a 1.114.000 spettatori con il 5.5%s, sfiorando su La7 <i><b>DiMartedì</b></i> e i suoi 1.310.000 spettatori con uno share del 5.9%.</p>
      <p><b>Sette giorni fa</b>, su Rai2 la quarta puntata del<i><b> Collegio 4</b></i> spopolava con 2.584.000 spettatori (11.1%), battendo su Italia1 <i><b>Le Iene Show</b></i> con i suoi 1.887.000 spettatori (11%). Su Rai3 <i><b>#Cartabianca</b></i> si fermava a 890.000 spettatori con il 4%, battuto da <i><b>Fuori dal Coro</b></i> su Rete4 con 1.008.000 spettatori con il 5%, e da La7 con <i><b>DiMartedì</b></i> e i suoi 1.264.000 spettatori con uno share del 5.6%. </p>
    </article>
  </body>
</html>