<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/qui-torino-mazzarri-in-ansia-per-rincon-il-venezuelano-tornera-in-italia-solo-stasera-323538"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T09:17:13+00:00"/>
    <meta property="og:title" content="Qui Torino - Mazzarri in ansia per Rincon: il venezuelano tornerà in Italia solo stasera"/>
    <meta property="og:description" content="C'è apprensione in casa granata per quanto riguarda le fatiche di Tomas Rincon. Il centrocampista ha giocato ieri tutto il match amichevole in Giappone e il suo ritorno a Torino è..."/>
  </head>
  <body>
    <article>
      <h1>Qui Torino - Mazzarri in ansia per Rincon: il venezuelano tornerà in Italia solo stasera</h1>
      <address><time datetime="2019-11-20T09:17:13+00:00">20 Nov 2019, 09:17</time> by <a rel="author">Alessandro Cavasinni</a></address>
      <p>C'è apprensione in casa granata per quanto riguarda le fatiche di <b>Tomas Rincon</b>. Il centrocampista ha giocato ieri tutto il match amichevole in Giappone e il suo ritorno a Torino è previsto solo per questa sera, quindi dovrà smaltire fuso orario e poi avrà soltanto due allenamenti a disposizione per essere pronto per l'Inter. Nonostante ciò, <b>Walter Mazzarri </b>non potrà risparmiarlo, viste le non perfette condizioni di <b>Baselli </b>e l'infortunio di <b>Laxalt</b>. "Con <b>Meité </b>abile e arruolabile, il modulo da utilizzare sabato varierà anche in base alle condizioni degli altri interpreti: in caso di 3-4-2-1, con <b>Verdi </b>e <b>Berenguer </b>dietro <b>Belotti</b>, i posti in mediana sarebbero due; nel 3-5-2, invece, servirebbero tre centrocampisti di ruolo (con la possibile sorpresa di <b>Ansaldi </b>mezzala)", spiega <i>Tuttosport</i>.</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>