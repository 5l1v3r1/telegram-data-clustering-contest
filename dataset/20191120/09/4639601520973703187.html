<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/science/prasino-sapouni-oi-eyergetikes-xriseis-tou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T09:10:50+00:00"/>
    <meta property="og:title" content="Πράσινο σαπούνι : Οι ευεργετικές χρήσεις του"/>
    <meta property="og:description" content="Το πράσινο σαπούνι, για όσους δε γνωρίζουν, είναι πράσινο, λόγω του χρώματος της ελιάς"/>
  </head>
  <body>
    <article>
      <h1>Πράσινο σαπούνι : Οι ευεργετικές χρήσεις του</h1>
      <h2>Το πράσινο σαπούνι, για όσους δε γνωρίζουν, είναι πράσινο, λόγω του χρώματος της ελιάς</h2>
      <address><time datetime="2019-11-20T09:10:50+00:00">20 Nov 2019, 09:10</time> by <a rel="author">ΤοΒΗΜΑ Team</a></address>
      <p>Το πράσινο σαπούνι θεωρείτε ξεπερασμένο από πολλούς καθώς το έχουν συνδυάσει με παππούδες και γιαγιάδες στο χωριό και προτιμούν τα πιο αρωματικά κρεμοσάπουνα με τις πολύχρωμες μοντέρνες συσκευασίες.</p>
      <p>Αυτό που αγνοούν όμως οι περισσότεροι είναι ότι τα «μοντέρνα» σαπούνια και απορρυπαντικά που αγοράζουν είναι προϊόντα καθαρά χημικής προέλευσης, επικίνδυνα για την υγεία, αφού έχει αποδειχθεί από επιστήμονες ότι μπορούν να προκαλέσουν από αλλεργικές αντιδράσεις μέχρι καρκινοπάθειες.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Το πράσινο σαπούνι, για όσους δε γνωρίζουν, είναι πράσινο, λόγω του χρώματος της ελιάς καθώς το ελαιόλαδο, του οποίου οι εξαιρετικά θεραπευτικές ιδιότητες είναι γνωστές και αξιοποιήσιμες από τα αρχαία χρόνια, είναι το βασικό και κύριο συστατικό του.</p>
      <p>Ωστόσο, πράσινο σαπούνι παράγεται και από άλλα φυτά, πέρα της ελιάς, διατηρώντας έτσι το μεγαλύτερο ποσοστό των πλεονεκτημάτων ενός φυσικά παρασκευασμένου προϊόντος.</p>
      <p>Η ποικιλία των χρήσεων του ελαιόλαδου και οι μαλακτικές και απολυμαντικές του ιδιότητες, το καθιστούν κάτι πολύ παραπάνω από συστατικό καλής διατροφής, καθώς η χρήση του στη μορφή του σαπουνιού, αν και μοιάζει παλιομοδίτικη, σε πολλούς, παραμένει υπολογίσιμη δύναμη.</p>
      <p>Πέρα λοιπόν από μυστικό ομορφιάς πολλών γυναικών, που δεν θα σας το αποκαλύψουν ποτέ, έχει θεραπευτική δράση ενάντια σε δερματικές παθήσεις, όπως είναι η ψωρίαση και η δερματίτιδα, ενώ το μεγαλύτερό του πλεονέκτημα παραμένει η προστασία του δέρματος από την αφυδάτωση και την ξηρότητα, χωρίς βέβαια να είναι το μοναδικό.</p>
      <p>Διαβάστε πώς μπορείτε να αξιοποιήσετε το πράσινο σαπούνι σε διάφορες δουλειές του σπιτιού:</p>
      <h3>Καθαριστικό πατώματος</h3>
      <p>Σε μισό κουβά νερό διαλύστε 2 με 3 κουταλιές τρίμμα πράσινου σαπουνιού. Τα πατώματα θα λάμπουν όσο ποτέ άλλοτε.</p>
      <h3>Αφρός ξυρίσματος</h3>
      <p>Για όσους επιμένουν στο ξύρισμα χωρίς μηχανή, μια δοκιμή θα σας πείσει. Το πράσινο σαπούνι αφήνει το δέρμα χωρίς ερεθισμούς και κοκκινίλες.</p>
      <h3>Καθαριστικό ρούχων</h3>
      <p>Μουλιάστε καλύμματα, κουρτίνες και σεντόνια σε γεμάτη με νερό μπανιέρα μαζί με λίγο πράσινο σαπούνι και μετά βάλτε τα στο πλυντήριο για να πλυθούν. Θα διαπιστώσετε ότι θα βρουν τη χαμένη τους λάμψη και λευκότητα.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>