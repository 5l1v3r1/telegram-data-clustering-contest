<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904471/-moreno-woest-op-spaanse-bond-coach-stuurt-advocaten-naar-ochtendvergadering-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T09:36:00+00:00"/>
    <meta property="og:title" content="'Moreno woest op Spaanse bond: coach stuurt advocaten naar ochtendvergadering'"/>
    <meta property="og:description" content="De bekendmaking dat Luis Enrique terug zal keren bij het nationale elftal van Spanje is niet goed ontvangen bij de spelers en Robert Moreno, die het bondscoachschap overnam van Enrique. De trainer sprak na de wedstrijd tegen Roemenië niet op de persconferentie en heeft zijn advocaten op de Spaanse voetbalbond afgestuurd. Groot werd er in Spanje uitgepakt toen bekend werd dat voormalig bondscoach Luis Enrique terugkeert bij het nationale elftal na een vreselijke privésituatie, waarbij hij zijn dochter verloor. Waar de Spaanse voetbalbond echter geen rekening mee heeft gehouden is de huidige situatie bij Spanje, waar opvolger Robert Moreno het prima doet. Volgens Marca ontstond er commotie toen via de media vernomen werd dat de wedstrijd tegen Roemenië wel eens de laatste kon zijn voor coach Moreno. Luis Enrique keert terug als bondscoach van het Spaanse elftal"/>
  </head>
  <body>
    <article>
      <h1>'Moreno woest op Spaanse bond: coach stuurt advocaten naar ochtendvergadering'</h1>
      <address>
        <time datetime="2019-11-20T09:36:00+00:00">20 Nov 2019, 09:36</time>
      </address>
      <p>
        <b>De bekendmaking dat Luis Enrique terug zal keren bij het nationale elftal van Spanje is niet goed ontvangen bij de spelers en Robert Moreno, die het bondscoachschap overnam van Enrique. De trainer sprak na de wedstrijd tegen Roemenië niet op de persconferentie en heeft zijn advocaten op de Spaanse voetbalbond afgestuurd.</b>
      </p>
      <p>Groot werd er in Spanje uitgepakt toen bekend werd dat voormalig bondscoach Luis Enrique terugkeert bij het nationale elftal na een vreselijke privésituatie, waarbij hij zijn dochter verloor. Waar de Spaanse voetbalbond echter geen rekening mee heeft gehouden is de huidige situatie bij Spanje, waar opvolger Robert Moreno het prima doet. Volgens <a href="https://www.marca.com/futbol/seleccion/2019/11/20/5dd44c25268e3e6e768b45fc.html"><i>Marca</i></a> ontstond er commotie toen via de media vernomen werd dat de wedstrijd tegen Roemenië wel eens de laatste kon zijn voor coach Moreno.</p>
      <p>'De spelers leven geïsoleerd, maar ontvangen de hele dag door allerlei informatie en afgelopen maandag was geen uitzondering', begint de Spaanse krant. 'De spelers kenden de geruchten dat Moreno eventueel moest vertrekken. Ze probeerden zich van alles af te sluiten, maar hadden geen benul of de beslissing al gemaakt was.'</p>
      <p>Na de wedstrijd tegen Roemenië was de situatie ook duidelijk voor Moreno zelf. 'Wat een verrassing was de reactie van Moreno na de wedstrijd tegen Roemenië voor de spelers van Spanje. De coach kwam ontwricht in de kleedkamer en stond met tranen in zijn ogen: 'ze hebben me eruit gegooid, ze hebben me eruit gegooid', riep Moreno terwijl hij zijn spelers succes wenste op het EK van 2020.'</p>
      <p><b>Advocaten</b><br/>Toen hij eenmaal de kleedkamer uit was, had hij geen trek meer in vragen. 'Moreno wilde naar niemand van de Federatie luisteren na de wedstrijd en gaf aan dat hij naar de perskamer moest omdat de UEFA dat eiste. Daar praatte hij niet, wat een boete voor de Spaanse voetbalbond op zal leveren en hij keerde ook niet terug naar het spelershotel van Spanje. Ook kwam hij niet opdagen voor de ochtendvergadering, maar in plaats daarvan stuurde hij zijn advocaten.'</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904340/luis-enrique.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>