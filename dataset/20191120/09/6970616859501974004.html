<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/fffs-besked---nilsson-en-av-sex-spelare-att-lamna-foreningen/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-20T09:13:00+00:00"/>
    <meta property="og:title" content="FFF:s besked - Nilsson en av sex spelare att lämna föreningen"/>
    <meta property="og:description" content="Sex spelare lämnar Falkenbergs FF.Förstemålvakten Hampus Nilsson är en av spelarna. "/>
  </head>
  <body>
    <article>
      <h1>FFF:s besked - Nilsson en av sex spelare att lämna föreningen</h1>
      <address><time datetime="2019-11-20T09:13:00+00:00">20 Nov 2019, 09:13</time> by <a rel="author">Sebastian Pearson</a></address>
      <p>
        <b>Sex spelare lämnar Falkenbergs FF.<br/>Förstemålvakten Hampus Nilsson är en av spelarna. </b>
      </p>
      <p>Falkenbergs FF klarade i sista omgången nytt allsvenskt kontrakt efter att Nsima Peter sänkte AFC Eskilstuna på stopptid på Falcon Alkoholfri Arena. Nu meddelar föreningen, som i slutändan hamnade på 13:e-plats, att sex spelare inte får följa med på lagets resa nästa 2020. </p>
      <p>Hampus Nilsson, som i år var förstemålvakt med 21 allsvenska framträdanden, lämnar föreningen, precis som Ludvig Johansson, Johan Lassagård, Hampus Svensson, Mergim Laci och Kirill Pogrebnyak. Utöver Nilsson fick även Pogrebnyak, av spelarna som nu lämnar, gott om speltid under säsongen med 19 matcher i allsvenskan. Däremot stod den ryske anfallaren endast för två mål under säsongen. </p>
      <p>- Samtliga har, några mer på plan, andra mer vid sidan om, varit med och medverkat till vår framgång de senaste åren. Vi önskar alla stort lycka till i sina fortsatta karriärer, säger klubbens sportchef Håkan Nilsson i en kommentar på föreningens hemsida.</p>
      <p>
        <a href="https://www.fotbollskanalen.se/allsvenskan/officiellt-fff-sakrade-nytt-kontrakt---nu-lamnar-mittfaltare-for-rival/">Tidigare i höst blev det även klart att yttern Robin Östlind nästa säsong spelar i Halmstads BK i stället för i Falkenbergs FF. </a>
      </p>
    </article>
  </body>
</html>