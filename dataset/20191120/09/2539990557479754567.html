<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2406737,Lubie-bo-polskie-Wkrotce-poznamy-laureatow-nagrod-Polskiego-Radia"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T09:27:00+00:00"/>
    <meta property="og:title" content="&quot;Lubię, bo polskie&quot;. Wkrótce poznamy laureatów nagród Polskiego Radia"/>
    <meta property="og:description" content="Już jutro (czwartek 21.11) nastąpi rozstrzygnięcie trzeciej edycji konkursu Polskiego Radia &quot;Lubię, bo polskie&quot;. Wyróżnia on produkty i marki, które spełniają kryteria najwyższej jakości - są nowoczesne i innowacyjne."/>
  </head>
  <body>
    <article>
      <h1>"Lubię, bo polskie". Wkrótce poznamy laureatów nagród Polskiego Radia</h1>
      <address>
        <time datetime="2019-11-20T09:27:00+00:00">20 Nov 2019, 09:27</time>
      </address>
      <p>
        <b>Już jutro (czwartek 21.11) nastąpi rozstrzygnięcie trzeciej edycji konkursu Polskiego Radia "Lubię, bo polskie". Wyróżnia on produkty i marki, które spełniają kryteria najwyższej jakości - są nowoczesne i innowacyjne.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/0d388ad9-46fa-4577-bc0f-a1f2fc5fbd6b.mp3"/>
          </figure>
          <p>Lubię, bo polskie. Wkrótce poznamy laureatów nagród Polskiego Radia (Justyna Golonko/Jedynka)</p>
        </li>
      </ul>
      <p>Członek kapituły konkursu Marcin Roszkowski mówi, że wspieranie rodzimych firm leży w interesie wszystkich nas. Jak dodaje, lepsza kondycja polskich firm to lepsza ogólna sytuacja w kraju.</p>
      <p>Marcin Roszkowski podkreśla, że dziś każde państwo wspiera własne przedsiębiorstwa. Jeśli chodzi o konkurs Polskiego Radia, to laureaci pochodzą z wielu różnych branż.</p>
      <p>- Staraliśmy się znaleźć innowacyjne rozwiązania, coś, czym firmy wyróżniają się na rynku. Na ostatnim etapie zmagały się trzy firmy. Rywalizacja była ostra, zainteresowanie konkursem jest coraz większe - mówi.</p>
      <p>
        <b>Wyróżnienia dla przodujących</b>
      </p>
      <p>Prezydent Centrum im. Adama Smitha i członek kapituły Andrzej Sadowski podkreśla, że konkurs "Lubię, bo polskie" to ważna inicjatywa. Dodaje, że w tym roku było w czym wybierać, jeśli chodzi o laureatów. </p>
      <p>- Warto dostrzegać firmy, które w danym roku odróżniały się od innych i te, które zrobiły największe postępy, jeśli chodzi o swoją pozycję, czy krajową, czy zagraniczną, bo polskie firmy coraz częściej dokonują zagranicznej ekspansji - zaznacza.</p>
      <p>O tym, które z nich ostatecznie zwyciężą, dowiemy się jutro wieczorem. Laureatami poprzednich edycji były m.in. takie firmy jak Hortex, Vigo System, PKO BP czy CD Projekt.</p>
      <p>PolskieRadio24.pl, </p>
      <related>
        <a href="https://www.polskieradio.pl/42/259/Artykul/2222919,Nagrody-Polskiego-Radia-przyznane-Laureaci-maja-glos"/>
      </related>
      <related>
        <a href="https://www.polskieradio.pl/42/259/Artykul/2226736,Debata-gospodarczy-patriotyzm-filarem-naszej-gospodarki"/>
      </related>
    </article>
  </body>
</html>