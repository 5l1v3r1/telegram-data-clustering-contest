<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/jeppssons-framtid-osaker-placeras-i-berlin-erlangen/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T09:58:32+00:00"/>
    <meta property="og:title" content="Jeppssons framtid osäker – placeras i Berlin &amp; Erlangen"/>
    <meta property="og:description" content="Simon Jeppsson får inte mycket speltid i SG Flensburg-Handewitt och nu tar spekulationerna kring hans framtid fart på allvar. Enligt tyska fl-arena är Füsche Berlin och Erlangen två av klubbarna som är intresserade av vänsternian. Det har inte blivit mycket speltid i Flensburg för Simon Jeppsson under de två senaste säsongerna. Men efter att Rasmus […]"/>
  </head>
  <body>
    <article>
      <h1>Jeppssons framtid osäker – placeras i Berlin &amp; Erlangen</h1>
      <address><time datetime="2019-11-20T09:58:32+00:00">20 Nov 2019, 09:58</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Simon Jeppsson får inte mycket speltid i SG Flensburg-Handewitt och nu tar spekulationerna kring hans framtid fart på allvar. Enligt tyska <a href="https://www.fl-arena.de/mobile/artikel/offiziell-daenischer-weltmeister-kommt/">fl-arena</a> är Füsche Berlin och Erlangen två av klubbarna som är intresserade av vänsternian.</b>
      </p>
      <p>Det har inte blivit mycket speltid i Flensburg för Simon Jeppsson under de två senaste säsongerna. Men efter att Rasmus Lauge lämnade för Telekom Veszprem efter förra säsongen trodde många att Jeppsson skulle få en större roll i år. Så har det inte riktigt blivit.</p>
      <p><a href="https://handbollskanalen.se/tyskland/simon-jeppsson-pa-utgaende-kontrakt-kan-lamna-flensburg/?fbclid=IwAR1WmmopWDiS8OnJt4fzLJveD__MfhpPlGLq0d6bHLibb7f8MBxs5O_X81U">Handbollskanalen spekulerade om Jeppssons framtid så sent som för en vecka sedan</a> och nu kommer alltså uppgifter i tysk media att Jeppssons framtid i SG Flensburg-Handewitt är osäker.</p>
      <p>Flensburg har sedan tidigare det bra ställt på vänsternio och har till nästa säsong värvat Lasse Möller från GOG och nu senast Mads Mensah (naturlig mittnia men kan spela till vänster). Det gör knappast Jeppssons chanser till speltid större.</p>
      <p>Enligt <a href="https://www.fl-arena.de/mobile/artikel/offiziell-daenischer-weltmeister-kommt/">fl-arena</a> är flera Bundesliga-klubbar intresserade av den före detta Lugi-spelaren. Füchse Berlin och Erlangen ska vara två av klubbarna det handlar om och utöver det är flera klubbar i den danska ligan intresserade. Jeppssons kontrakt med Flensburg går som bekant ut sommaren 2020.</p>
      <p>LÄNK: <a href="https://www.fl-arena.de/mobile/artikel/offiziell-daenischer-weltmeister-kommt/">fl-arena</a></p>
    </article>
  </body>
</html>