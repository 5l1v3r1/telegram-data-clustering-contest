<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/stockmarket/detail/9620000111459"/>
    <meta property="og:site_name" content="MGR Online"/>
    <meta property="article:published_time" content="2019-11-20T09:34:00+00:00"/>
    <meta property="og:title" content="ก.ล.ต. เปิดเวทีรับฟังความเห็นการนำ single form มาใช้ในตลาดทุน เพื่อเพิ่มความสะดวกผู้ลงทุน"/>
    <meta property="og:description" content="ก.ล.ต. เปิดเวทีรับฟังความเห็นการนำ single form มาใช้ในตลาดทุน เพื่อเพิ่มความสะดวกผู้ลงทุน และช่วยให้ผู้ลงทุนสามารถเข้าถึงบริการในตลาดทุนได้อย่างสะดวกยิ่งขึ้น"/>
  </head>
  <body>
    <article>
      <h1>ก.ล.ต. เปิดเวทีรับฟังความเห็นการนำ single form มาใช้ในตลาดทุน เพื่อเพิ่มความสะดวกผู้ลงทุน</h1>
      <address><time datetime="2019-11-20T09:34:00+00:00">20 Nov 2019, 09:34</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011532501.JPEG"/>
      </figure>
      <p><b>ก.ล.ต. เปิดเวทีรับฟังความเห็นการนำ single form มาใช้ในตลาดทุน เพื่อเพิ่มความสะดวกผู้ลงทุน และช่วยให้ผู้ลงทุนสามารถเข้าถึงบริการในตลาดทุนได้อย่างสะดวกยิ่งขึ้น</b><br/><br/>สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เปิดเวทีรับฟังความคิดเห็นเรื่องการนำแบบฟอร์มมาตรฐาน (single form) มาใช้สำหรับการทำธุรกรรมในตลาดทุน โดยเชิญผู้แทนจากภาคธุรกิจ ได้แก่ บริษัทหลักทรัพย์ บริษัทหลักทรัพย์จัดการกองทุน ธนาคารพาณิชย์ บริษัทประกัน รวมถึงสมาคมที่เกี่ยวข้อง จำนวนกว่า 100 ราย เข้าร่วมรับฟังและให้ความคิดเห็นเกี่ยวกับแบบฟอร์มเปิดบัญชี แบบประเมินความเหมาะสมในการลงทุน และการส่งคำสั่งซื้อขายหลักทรัพย์ โดยมีวัตถุประสงค์เพื่ออำนวยความสะดวกและช่วยให้ผู้ลงทุนสามารถเข้าถึงบริการในตลาดทุนได้อย่างสะดวกยิ่งขึ้น เมื่อวันที่ 19 พฤศจิกายน 2562 ณ สำนักงาน ก.ล.ต.</p>
    </article>
  </body>
</html>