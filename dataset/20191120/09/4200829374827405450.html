<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri"/>
    <meta property="og:site_name" content="FotoMaç"/>
    <meta property="article:published_time" content="2019-11-20T09:24:23+00:00"/>
    <meta property="og:title" content="İspanya'daki Falcao'dan haber geldi! Sahalara döneceği tarih belli oldu | Son dakika Galatasaray haberleri"/>
    <meta property="og:description" content="Şampiyonlar Ligi'nde 1 Ekim tarihinde PSG ile Galatasaray arasında oynanan maç sonrası sakatlanan ve o günden bu yana forma giymeyen Radamel Falcao'nun son durumundaki belirsizlik can sıkıyordu... Aşil tendonundaki ağrıları nedeniyle Madrid'deki doktoruna tedavi olan Galatasaray'ın Kolombiyalı forveti Radamel Falcao'nun oynaması için belirlenen tarih belli oldu. Peki Falcao ne zaman dönecek? İşte son dakika Galatasaray haberinin detayları..."/>
  </head>
  <body>
    <article>
      <h1>İspanya'daki Falcao'dan haber geldi! Sahalara döneceği tarih belli oldu | Son dakika Galatasaray haberleri</h1>
      <address>
        <time datetime="2019-11-20T09:24:23+00:00">20 Nov 2019, 09:24</time>
      </address>
      <p>
        <b>Şampiyonlar Ligi'nde 1 Ekim tarihinde PSG ile Galatasaray arasında oynanan maç sonrası sakatlanan ve o günden bu yana forma giymeyen Radamel Falcao'nun son durumundaki belirsizlik can sıkıyordu... Aşil tendonundaki ağrıları nedeniyle Madrid'deki doktoruna tedavi olan Galatasaray'ın Kolombiyalı forveti Radamel Falcao'nun oynaması için belirlenen tarih belli oldu. Peki Falcao ne zaman dönecek? İşte son dakika Galatasaray haberinin detayları...</b>
      </p>
      <figure>
        <img src="https://iaftm.tmgrup.com.tr/bd5845/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241803641.jpg&amp;mw=1000&amp;l=1"/>
        <figcaption>Galatasaray'da Radamel Falcao bekleyişi bir türlü bitmiyor.</figcaption>
      </figure>
      <figure>
        <img src="https://iaftm.tmgrup.com.tr/9bb11e/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241800222.jpg&amp;mw=1000&amp;l=1"/>
        <figcaption>Önce transfer için haftalarca gün sayan sarı-kırmızılılar, şimdi de oyuncuyu sahada görebilmek için sabırla iyileşmesini bekliyor.</figcaption>
      </figure>
      <figure>
        <img src="https://iaftm.tmgrup.com.tr/7554fd/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241803991.jpg&amp;mw=1000&amp;l=1"/>
        <figcaption>Ancak oyuncunun sahalara dönüş tarih de uzadıkça uzuyor...</figcaption>
      </figure>
      <figure>
        <img src="https://iaftm.tmgrup.com.tr/7f0d34/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241802289.jpg&amp;mw=1000&amp;l=1"/>
        <figcaption>Galatasaray Takım Doktoru Yener İnce'nin, Radamel Falcao'nun tedavi sürecinin tamamlanmasına rağmen, Kolombiyalı golcünün ağrılarını öne sürerek oynamadığını ifade ettiği ileri sürülmüştü.</figcaption>
      </figure>
      <figure>
        <img src="https://iaftm.tmgrup.com.tr/71a823/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241806905.jpg&amp;mw=1000&amp;l=1"/>
        <figcaption>İnce, bu sözlerin kendisine ait olduğunu yalanlamıştı. Yener İnce'nin, "Falcao'nun tedavisi tamamlandı. Oynamasına engel bir durum yok. Ağrıları olduğunu söylüyor. Böyle bir durumda oyuncuyu zorla oynatamazsınız..." diye konuştuğu iddia edilmişti.</figcaption>
      </figure>
      <figure>
        <img src="https://iaftm.tmgrup.com.tr/b73a89/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241805795.jpg&amp;mw=1000&amp;l=1"/>
        <figcaption>İnce ayrıca, Falcao'nun iddia ettiği ağrıların, diğer futbolcularda da bulunduğunu sözlerine eklediği ileri sürülmüştü.</figcaption>
      </figure>
      <figure>
        <img src="https://iaftm.tmgrup.com.tr/fae4cb/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241802291.jpg&amp;mw=1000&amp;l=1"/>
        <figcaption>İnce, sosyal medya hesabından Falcao ile ilgili bir açıklama yapmadığını belirtmişti ancak baskı altında kaldığı için kendi sözlerini yalanladığı kaydedilmişti.</figcaption>
      </figure>
      <figure>
        <img src="https://iaftm.tmgrup.com.tr/079461/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241837128.jpg&amp;mw=1000&amp;l=1"/>
        <figcaption>İnce, "Oyuncumuz Radamel Falcao ile ilgili hiçbir yayıncı kuruluşa açıklama yapmadım. Değerli Galatasaray taraftarı, gerçek bilgileri kulübün resmi yayın organlarından takip edebilir" demişti.</figcaption>
      </figure>
      <figure>
        <img src="https://iaftm.tmgrup.com.tr/a431fa/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241806803.jpg&amp;mw=1000&amp;l=1"/>
        <figcaption>Yıldız futbolcu, Galatasaray'ın Real Madrid ile ve Beşiktaş ile oynadığı önemli maçlarda sakat olduğu gerekçesiyle forma giyemedi.</figcaption>
      </figure>
      <figure>
        <img src="https://iaftm.tmgrup.com.tr/36a3f0/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241806355.jpeg&amp;mw=1000&amp;l=1"/>
        <figcaption>50 gündür sahalardan uzak olan yıldız futbolcu tekrar İspanya'nın yolunu tuttu.</figcaption>
      </figure>
      <figure>
        <img src="https://iaftm.tmgrup.com.tr/f7f4a2/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241806751.jpg&amp;mw=1000&amp;l=1"/>
        <figcaption>Madrid'deki özel doktorunda tedavisine devam edecek Kolombiyalı golcü, aşil tendonundaki ağrıları geçmediği için 1 Ekim'deki PSG maçından bu yana oynamıyor.</figcaption>
      </figure>
      <figure>
        <img src="https://iaftm.tmgrup.com.tr/b6f331/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241994931.jpg&amp;mw=1000&amp;l=1"/>
        <figcaption>Özel iğneler olan Falcao, bu süreçte sarı-kırmızılı takımdan ayrı salonda bireysel çalıştı.</figcaption>
      </figure>
      <figure>
        <img src="https://iaftm.tmgrup.com.tr/bf71b8/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241807573.jpg&amp;mw=1000&amp;l=1"/>
        <figcaption><b>HAFTAYA KONTROLE GİRECEK<br/></b>Galatasaray teknik heyeti, zorlu Başakşehir-Club Brugge- Trabzonspor fikstüründe kadro planlarını Falcao'suz yapıyor.</figcaption>
      </figure>
      <figure>
        <img src="https://iaftm.tmgrup.com.tr/0cb4c9/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241993894.jpg&amp;mw=1000&amp;l=1"/>
        <figcaption>Alanyaspor maçına da yetişmesi çok zor gözüken 33 yaşındaki forvet için hedef 14 Aralık'ta oynanacak Ankaragücü sınavı.</figcaption>
      </figure>
      <figure>
        <img src="https://iaftm.tmgrup.com.tr/261c76/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241986708.jpg&amp;mw=1000&amp;l=1"/>
        <figcaption><b>ANKARAGÜCÜ MAÇINDA SAHADA OLACAK<br/></b>Sabah'ta yer alan habere göre; Haftaya İspanya'dan döndükten sonra kontrole girecek Radamel Falcao, şayet testleri geçerse Alanyaspor maçı öncesinde takımla çalışmalara başlayacak ve bir sonraki hafta Ankaragücü ile oynanacak karşılaşmada sahada olacak.<br/><a href="https://www.fotomac.com.tr/webtv/videoizle/volkan-demir-falcao-ilk-yarinin-son-2-3-macina-yetisirse-yetisecek"><u><i><b>HABERİN VİDEOSU İÇİN TIKLAYIN...</b></i></u></a></figcaption>
      </figure>
      <figure>
        <img src="https://iaftm.tmgrup.com.tr/1a2752/0/0/0/0/0/0?u=https://iftm.tmgrup.com.tr/album/2019/11/20/ispanyadaki-falcaodan-haber-geldi-sahalara-donecegi-tarih-belli-oldu-son-dakika-galatasaray-haberleri-1574241993959.jpg&amp;mw=1000&amp;l=1"/>
        <figcaption><i><b>Falcao hangi maçları kaçırdı?<br/></b></i>Gençlerbirliği-Galatasaray 0-0<br/>Galatasaray-Sivasspor 3-2<br/>Galatasaray-Real Madrid 0-1<br/>Beşiktaş-Galatasaray 1-0<br/>Galatasaray-Çaykur Rize 2-0<br/>Real Madrid-Galatasaray 6-0<br/>Gaziantep FK-Galatasaray 0-2</figcaption>
      </figure>
    </article>
  </body>
</html>