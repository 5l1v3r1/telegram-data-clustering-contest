<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/wilders-lanceert-nieuw-pvv-spotje-met-keiharde-aanval-op-premier-we-hebben-een-rutte-probleem/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T09:00:40+00:00"/>
    <meta property="og:title" content="Wilders lanceert nieuw PVV-spotje met keiharde aanval op premier: ‘We hebben een Rutte-probleem!’"/>
    <meta property="og:description" content="De PVV heeft een tijd lang zitten schaven en knippen aan een nieuwe audiovisuele creatie, en het is gelukt: vanavond gaat een nieuw spotje in première in de zendtijd voor politieke partijen. En niemand minder dan Mark Rutte krijgt er daar keihard van langs. Nieuw filmpje zendtijd politieke partijen, woensdag 20 november, 17.55 uur NPO1. Laat boeren boeren en bouwers bouwen! Maak Nederland niet kapot!#PVV #Wilders pic.twitter.com/M3yCntZU7v — Geert Wilders (@geertwilderspvv) 19 november 2019 Fans van PVV-voorman Geert Wilders zullen vanavond met kloppend hart en zweethandjes voor de buis zitten, want hun politieke voorman komt dan weer met een nieuwe creatie op de beeldbuis. Jawel, om 17.55u is het weer zendtijd voor politieke partijen en vanavond mag de PVV hun eigen standpunten daarom in een zelf in elkaar gedraaid filmpje door de NPO-minaretten laten schallen. Geert Akbar! Of nee, eigenlijk: Mark Rutte is stom! Want dat is de belangrijkste boodschap van het nieuwe spotje. Op Twitter krijgen de anderhalve man…"/>
  </head>
  <body>
    <article>
      <h1>Wilders lanceert nieuw PVV-spotje met keiharde aanval op premier: ‘We hebben een Rutte-probleem!’</h1>
      <address><time datetime="2019-11-20T09:00:40+00:00">20 Nov 2019, 09:00</time> by <a rel="author">Tim Engelbart</a></address>
      <p>
        <b>De PVV heeft een tijd lang zitten schaven en knippen aan een nieuwe audiovisuele creatie, en het is gelukt: vanavond gaat een nieuw spotje in première in de zendtijd voor politieke partijen. En niemand minder dan Mark Rutte krijgt er daar keihard van langs.</b>
      </p>
      <figure>
        <iframe data-src="https://twitter.com/geertwilderspvv/status/1196810605140828163?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fans van PVV-voorman Geert Wilders zullen vanavond met kloppend hart en zweethandjes voor de buis zitten, want hun politieke voorman komt dan weer met een nieuwe creatie op de beeldbuis. Jawel, om 17.55u is het weer zendtijd voor politieke partijen en vanavond mag de PVV hun eigen standpunten daarom in een zelf in elkaar gedraaid filmpje door de NPO-minaretten laten schallen. Geert Akbar!</p>
      <p>Of nee, eigenlijk: Mark Rutte is stom! Want dat is de belangrijkste boodschap van het nieuwe spotje. Op Twitter krijgen de anderhalve man en een paardenkop die nog niet door Geert zijn geblokt de primeur: het filmpje is een aanklacht tegen de crises over PFAS en stikstof die momenteel Nederland teisteren. Onzin, <a href="https://twitter.com/geertwilderspvv/status/1196810605140828163"><b>vindt Wilders</b></a>. De biodiversiteit was nog nooit zo hoog in Nederland, en toont daarbij beelden van groene bossen. Ook zien we een grote wapperende Nederlandse vlag, met daarop geprojecteerd de naam van de échte crisis die Nederland doet verwelken: het ‘Rutte probleem’. Met z’n 100 km/u rijden waar je eerst 130 km/u mocht. Boe!</p>
      <p>Wilders blaakt dan ook van het zelfvertrouwen, omdat hij denkt dat Rutte na negen jaar dan eindelijk z’n hand heeft overspeeld. Eerder deze week schoof Wilders <a href="https://twitter.com/geertwilderspvv/status/1196030968169213952"><b>zichzelf nadrukkelijk naar voren</b></a> als opvolger van de VVD’er: “Dit kabinet is uitgeregeerd. Volgend jaar verkiezingen. En dan gaan wij winnen.” Wat dat betreft: eerst zien, dan geloven. Vanavond eerst maar eens het nieuwe PVV-spotje kijken.</p>
    </article>
  </body>
</html>