<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/BRe7Mw/carlsen-jakter-revansje-jeg-er-ikke-fornoeyd-i-det-hele-tatt"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T09:54:27+00:00"/>
    <meta property="og:title" content="Listen Carlsen ikke vil se: – Utrolig dårlig"/>
    <meta property="og:description" content="Sist gang endte det i fiasko. Nå er Magnus Carlsen klar for en ny lyn- og hurtigsjakkturnering."/>
  </head>
  <body>
    <article>
      <h1>Listen Carlsen ikke vil se: – Utrolig dårlig</h1>
      <h2>Sist gang endte det i fiasko. Nå er Magnus Carlsen klar for en ny lyn- og hurtigsjakkturnering.</h2>
      <address><time datetime="2019-11-20T09:54:27+00:00">20 Nov 2019, 09:54</time> by <a rel="author">Nicholas Bergh</a></address>
      <p>Fredag starter lyn- og hurtigsjakkturneringen Tata Steel Chess India.</p>
      <p>Der har Magnus Carlsen mye å revansjere.</p>
      <p>Carlsen spilte en tilsvarende lyn- og hurtigsjakkturnering i USA i august. Da ble han nummer seks av ti spillere.</p>
      <p>Den uvanlig svake prestasjonen sendte ham ned på en femteplass på verdensrankingen i lynsjakk.</p>
      <p>– Det er «ræva», rett og slett. Jeg er ikke fornøyd med det i det hele tatt. Jeg har spilt utrolig dårlig lyn- og hurtigsjakk i det siste, sa Carlsen før VM i Fischer-sjakk på hjemmebane.</p>
      <ul>
        <li>
          <b>FIKK DU MED DEG DETTE? Carlsen-rivalens Youtube-brøler skapte storm: </b>
          <a href="https://www.bt.no/sport/i/8mVly2/youtube-broeler-skapte-storm-det-er-fortsatt-flaut">
            <b>– Det er fortsatt flaut</b>
          </a>
        </li>
      </ul>
      <h3>Lyn- og hurtigsjakk resten av året</h3>
      <p>Det VM-et endte dessuten med skuffelse, etter at Carlsen <a href="https://www.bt.no/sport/i/JoXvP8/vm-fiasko-for-carlsen-jeg-skammer-meg-dypt">fikk bank av Wesley So i finalen</a>.</p>
      <p>Nå er Carlsen ferdig med Fischer-sjakk for i år. Resten av kalenderen er dominert av lyn- og hurtigsjakk med vanlige spilleregler.</p>
      <p><b>22.–26. november:</b> Tata Steel Chess India i Kolkata (lyn- og hurtigsjakk)</p>
      <p><b>30. november: </b>Grand Chess Tour-finale i London (langsjakk, hurtigsjakk og lynsjakk)</p>
      <p><b>26.–30. desember:</b> Lyn- og hurtigsjakk-VM i Moskva</p>
      <p>– Jeg håper formen endrer seg, jeg skal spille masse lyn- og hurtigsjakk fremover, sa Carlsen tidligere i høst.</p>
      <ul>
        <li>
          <b>FIKK DU MED DEG DETTE? </b>
          <a href="https://www.bt.no/sport/i/pLmR0G/stormester-hevder-carlsen-rekord-er-en-bloeff-ekte-sjakkspillere-vet">
            <b>Stormester mener Carlsens verdensrekord er en bløff.</b>
          </a>
        </li>
      </ul>
      <h3>Overrasket Bae</h3>
      <p>Carlsen er fortsatt rangert som nummer én i langsjakk, med god margin. Men han har også pleid å lede lyn- og hurtigsjakk-rankingene.</p>
      <p>Nå er han rangert som nummer to i hurtigsjakk og fem i lynsjakk. Det overrasker NRK-ekspert Torstein Bae.</p>
      <p>– Men det viser også en svakhet med rankingene, at enkeltturneringer gir for stort utslag. Det er ingen som betviler at Magnus er den beste i verden i lyn- og hurtigsjakk, sier Bae.</p>
      <figure>
        <img src="https://images.sacdn.no/v2/images/ce479b08-c450-4152-b6d8-a3e5b3bc3620?fit=crop&amp;h=139&amp;w=368&amp;s=7c4b32b5888b389ab84dff7ead0179018272dc19"/>
        <figcaption>På verdensrankingen i lynsjakk er Hikaru Nakamura, Ding Liren, Sergej Karjakin og Ian Nepomnjasjtsjij alle foran Carlsen.<cite>Skjermdump, 2700chess.com</cite></figcaption>
      </figure>
      <p>Han legger til:</p>
      <p>– Magnus har uansett ikke fulgt opp prestasjonene fra første halvdel av 2019. VM i Fischer-sjakk på hjemmebane var også skuffende. Det blir spennende å se om han kan komme tilbake i form.</p>
      <details>
        <summary>Fakta<br/>Slik spilles Tata Steel Chess India</summary>
        <p>Fredag til søndag: 9 hurtigsjakkpartier (25 minutter tenketid pr. spiller+10 sekunder ekstra pr. trekk)</p>
        <p>Mandag til tirsdag: 18 lynsjakkpartier (5 minutter tenketid pr. spiller+3 sekunder ekstra pr. trekk)</p>
        <p>En seier i hurtigsjakk er verdt 2 poeng, mens en seier i lynsjakk er verdt 1 poeng</p>
      </details>
      <h3>Deltagere i Tata Steel Chess India</h3>
      <p>Magnus Carlsen (Norge)</p>
      <p>Hikaru Nakamura (USA)</p>
      <p>Ding Liren (Kina)</p>
      <p>Levon Aronian (Armenia)</p>
      <p>Wesley So (USA)</p>
      <p>Ian Nepomnjasjtsjij (Russland)</p>
      <p>Anish Giri (Nederland)</p>
      <p>Viswanathan Anand (India)</p>
      <p>Vidit Gujrathi (India)</p>
      <p>Pentala Harikrishna (India)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/AdBaXA/hun-anmeldte-barndommens-nabo-etter-20-aar-naa-faar-bergenskvinnen-36-m"/>
        <a href="https://www.bt.no/nyheter/lokalt/i/70o959/vil-konkurrere-mot-airbnb-med-nytt-hotellkjoep"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/okonomi/karriere/i/y3JeXr/jostein-sirevaag-slipper-studielaan-disse-utdanningene-faar-du-betalt-fo"/>
        <a href="https://www.bt.no/nyheter/direkte/i/aweljA/politikken-direkte"/>
        <a href="https://www.bt.no/sport/i/pLx0nR/midtstopperen-kobles-til-brann-dette-sier-jakob-glesnes-om-en-mulig-o"/>
      </related>
      <ol>
        <li>
          <a href="https://www.bt.no/tag/Magnus_Carlsen">Magnus Carlsen</a>
        </li>
        <li>
          <a href="https://www.bt.no/tag/Sjakk">Sjakk</a>
        </li>
      </ol>
    </article>
  </body>
</html>