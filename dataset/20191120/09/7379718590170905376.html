<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/20/hong-kong-scontro-tra-cina-e-stati-uniti"/>
    <meta property="og:site_name" content="euronews"/>
    <meta property="article:published_time" content="2019-11-20T09:39:23+00:00"/>
    <meta property="og:title" content="Hong Kong: scontro tra Cina e Stati Uniti"/>
    <meta property="og:description" content="Hong Kong: scontro Usa-Cina, il senato americano approva un pacchetto di norme a sostegno dei manifestanti"/>
  </head>
  <body>
    <article>
      <h1>Hong Kong: scontro tra Cina e Stati Uniti</h1>
      <address><time datetime="2019-11-20T09:39:23+00:00">20 Nov 2019, 09:39</time> by <a rel="author">Antonella Andriuolo</a></address>
      <figure>
        <img src="https://static.euronews.com/articles/stories/04/31/07/88/773x435_cmsv2_f353ce0f-f496-570e-80ca-8dbeadb7343e-4310788.jpg"/>
      </figure>
      <p>Sugli scontri di Hong Kong nuove tensioni tra <b>Usa e Cina</b>: il senato americano ha approvato, infatti, delle norme pro-manifestanti.</p>
      <p><a href="https://it.euronews.com/2019/11/17/il-politecnico-di-hong-kong-a-ferro-e-fuoco-nella-notte">Sarebbero meno di 100 quelli ancora all'interno del campus universitario di Hong Kong.</a><b>Da lunedì ci sono stati oltre 1.000 arresti ed ora, alcuni, provano a fuggire utilizzando la rete fognaria</b>.</p>
      <p>"La fogna era molto puzzolente, con scarafaggi e serpenti. Ogni passo è stato molto, molto doloroso ", ha raccontato uno studente, costretto, poi, a tornare indietro.</p>
      <figure>
        <iframe src="https://www.youtube.com/embed/HMLT5OztmEs" width="640" height="360" data-service="Youtube" scrolling="no"/>
      </figure>
      <p>Dopo le inarrestabili ore di scontri e tensioni che, in un'escalation di violenza, vanno avanti da giugno, per le vie della città restano solo le macerie.</p>
      <p>Si intensificano i controlli nelle strade, intorno all'università, cercando di renderle più sicure nell'attesa della <b>prossima visita del nuovo capo della polizia, Chris Tang</b>, che in precedenza aveva sollecitato il sostegno di tutti i cittadini per porre fine ai disordini.</p>
      <p>Si apre un fronte che vede lo scontro tra Cina e Usa: <b>il senato americano ha infatti approvato all'unanimità un pacchetto di norme a sostegno dei manifestanti dell'ex colonia britannica</b>. Immediata la risposta di Pechino che "condanna con forza e si oppone con determinazione" alla mossa statunitense, che definisce <b>"un'interferenza negli affari interni della Cina"</b>.</p>
    </article>
  </body>
</html>