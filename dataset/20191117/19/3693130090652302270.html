<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/a-millilerde-hedef-grup-liderligi-andorra-0-2-turkiye-1207852.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T19:31:00+00:00"/>
    <meta property="og:title" content="A Millilerde hedef grup liderliği! Andorra 0-2 Türkiye"/>
    <meta property="og:description" content="EURO 2020 H Grubu son maçında A Milli Takımımız deplasmanda Andorra ile karşılaşıyor. A Milli Takım, Enes Ünal'ın 18. dakikada attığı golle 1-0 öne geçti. Enes Ünal, 21. dakikada penaltıdan attığı golle hem kendinin hem de Milli Takım'ın 2. golünü attı."/>
  </head>
  <body>
    <article>
      <h1>A Millilerde hedef grup liderliği! Andorra 0-2 Türkiye</h1>
      <h2>EURO 2020 H Grubu son maçında A Milli Takımımız deplasmanda Andorra ile karşılaşıyor. A Milli Takım, Enes Ünal'ın 18. dakikada attığı golle 1-0 öne geçti. Enes Ünal, 21. dakikada penaltıdan attığı golle hem kendinin hem de Milli Takım'ın 2. golünü attı.</h2>
      <address>
        <time datetime="2019-11-17T19:31:00+00:00">17 Nov 2019, 19:31</time>
      </address>
      <p>Perşembe günü <b>İzlanda </b>ile golsüz berabere kalarak <b>EURO 2002</b>'ye katılmayı garantileyen A Milli Takımımız gruptaki son maçında Andorra ile karşılaşıyor. H Grubu'nda Fransa'nın ardından ikinci sırada bulunan <b>Türkiye </b>bu maçı kazanır, <b>Fransa </b>ise <b>Arnavutluk </b>maçında berabere kalır ya da yenilirse A Milli Takım grup lideri olarak E<b>URO 2020'</b>ye gidecek.</p>
      <figure>
        <img src="https://images.bursadabugun.com/editor/haber/17112019/whatsapp-image-2019-11-17-at-23-29-48-5dd1adc6b147a.jpeg"/>
      </figure>
      <p>
        <b>İŞTE İLK 11'LER</b>
      </p>
      <p><b>Andorra:</b> Gomes, Martinez, Vales, Rebes, Lima, Clemente, Alaez, Nicolas, Alex Martinez, Cervos, Llovera</p>
      <p><b>Türkiye:</b> Uğurcan, Merih, Ozan Kabak, Ömer, Nazım, Kaan, Ozan Tufan, Hakan, Yusuf, Ahmed Kutucu, Enes</p>
      <figure>
        <img src="https://images.bursadabugun.com/editor/haber/17112019/whatsapp-image-2019-11-17-at-23-29-48-1-5dd1adc347aa3.jpeg"/>
      </figure>
      <p>
        <b>TÜRKİYE 578. MAÇINA ÇIKTI</b>
      </p>
      <p><b>A Milli Futbol Takımı</b>, <b>Andorra </b>ile yapacağı maçla birlikte 578. kez sahaya çıktı.</p>
      <p><b>Türk Milli Takımı,</b> 96 yıllık tarihinde 306'sı resmi, 271'i özel 577 maçta, biri hükmen olmak üzere 220 galibiyet aldı, 135 defa berabere kaldı, 222 kez de rakiplerine yenildi.</p>
      <p>Ay-yıldızlı ekip, 246'sı deplasmanda, 251'i evinde, 80'i de tarafsız sahada çıktığı maçlarda, 3'ü hükmen galibiyetten toplam 761 gol attı, kalesinde 823 gol gördü.</p>
      <p>A Milli Takım, bugüne kadar 88 farklı ülke milli takımıyla mücadele etti. Milliler, 577 karşılaşmanın 496'sını Avrupa, 32'sini Asya, 23'ünü Amerika, 23'ünü Afrika, 3'ünü de Okyanusya temsilcileriyle yaptı.</p>
      <figure>
        <img src="https://images.bursadabugun.com/editor/haber/17112019/whatsapp-image-2019-11-17-at-23-29-49-5dd1adcba7d9e.jpeg"/>
      </figure>
      <p>
        <b>ANDORRA-TÜRKİYE MAÇI SAAT KAÇTA, HANGİ KANALDA?</b>
      </p>
      <p>Andorra ile Türkiye arasındaki maç başladı. Saat 22.45'te başlayan mücadele TRT 1'den naklen yayınlanıyor. Müsabakada, Slovak hakem Ivan Kruzliak düdük çalıyor.</p>
    </article>
  </body>
</html>