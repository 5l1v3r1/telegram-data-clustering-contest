<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957434"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T19:59:53+00:00"/>
    <meta property="og:title" content="ఇంత అందంగా ఎలా ఉన్నారని రేఖను నాగ్ అడగ్గా.. రియాక్షన్ ఇదీ.."/>
    <meta property="og:description" content="ADVT"/>
  </head>
  <body>
    <article>
      <h1>ఇంత అందంగా ఎలా ఉన్నారని రేఖను నాగ్ అడగ్గా.. రియాక్షన్ ఇదీ..</h1>
      <address>
        <time datetime="2019-11-17T19:59:53+00:00">17 Nov 2019, 19:59</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌: </b>అన్నపూర్ణ స్టూడియోలో అక్కినేని జాతీయ పురస్కారాల వేడుక ఘనంగా జరుగుతోంది. 2018 సంవత్సరానికి శ్రీదేవి, 2019 సంవత్సరానికి రేఖకు అక్కినేని జాతీయ పురస్కారాలకు ఎంపికయ్యారు. కాగా.. దివంగత నటి, అతిలోక సుందరి శ్రీదేవి అకాల మరణం చెందిన విషయం విదితమే. అయితే ఆమె తరపున అక్కినేని పురస్కారాన్ని శ్రీదేవి భర్త బోనీకపూర్ అందుకున్నారు. మరోవైపు రేఖ స్వయంగా ఈ అవార్డును అందుకున్నారు. ఈ అవార్డుల ప్రధానం కార్యక్రమానికి మెగాస్టార్ చిరంజీవి, ప్రముఖ వ్యాపారవేత్త సుబ్బిరామిరెడ్డి చేతుల మీదుగా జరిగింది. ఈ సందర్భంగా మొదట రేఖ గురించి.. ఆ తర్వాత శ్రీదేవి గురించి నాగ్ పలు విషయాలను వెల్లడించారు. అయితే ఈ క్రమంలో రేఖపై నాగ్ ప్రశ్నల వర్షం కురిపించారు. ఏంటిది నాగ్.. ఇది అవార్డ్ ఫంక్షనా లేకుంటే క్వశ్చన్ అండ్ ఆన్సర్ ప్రోగ్రామా అని నవ్వుతూ మాట్లాడారు.</p>
      <p> </p>
      <p>
        <b>నాగ్-రేఖ మధ్య ఆసక్తికర ప్రశ్నలు:-</b>
      </p>
      <p> </p>
      <p>
        <b>నాగ్: రేఖ గారు మీరు ఇంత అందంగా ఎలా ఉన్నారు.!?</b>
      </p>
      <p><b>రేఖ: </b>మీరు ఎంత అందంగా ఉన్నారో నేను అంతే అందంగా ఉన్నాను.</p>
      <p> </p>
      <p>
        <b>నాగ్: కమర్షియల్ సినిమాలు, కళాత్మక సినిమాలను ఎలా బ్యాలన్స్ చేసుకునేవాళ్లు..!?</b>
      </p>
      <p><b>రేఖ : </b>నాకు నటించడం ఒక్కటే తెలుసు. కమర్షియల్ చిత్రమా..? కళాత్మక చిత్రమా..? అది ఏ భాషా చిత్రమా..? అని ఎప్పుడూ చూసుకోలేదు</p>
      <p> </p>
      <p><b>ఇవన్నీ అటుంచింతే.. </b>రేఖ పూర్తిగా తెలుగులోనే మాట్లాడటం విశేషం. ఆమె మాటలు లైవ్‌లో విన్న.. టీవీల్లో చూసిన వీక్షకులు ఆశ్చర్యానికి గురయ్యారు. ఆమె ఫంక్షన్ హాల్ లోకి ఎంట్రీ మొదలుకుని స్పీచ్ వరకు అందరితోనూ తెలుగులోనే మాట్లాడటం విశేషమని చెప్పుకోవచ్చు. కాగా.. ఈ వేడుకను వీక్షించేందుకు పలువురు బాలీవుడ్, టాలీవుడ్ సినీ ప్రముఖులు విచ్చేశారు.</p>
    </article>
  </body>
</html>