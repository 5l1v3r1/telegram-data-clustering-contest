<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/italia-bonucci-ci-manca-un-gradino-per-competere-con-le-grandi-d-europa-323339"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T19:07:33+00:00"/>
    <meta property="og:title" content="Italia, Bonucci: &quot;Ci manca un gradino per competere con le grandi d'Europa&quot;"/>
    <meta property="og:description" content="(ANSA) - PALERMO, 17 NOV - &quot;Torneremo fra le grandi d'Europa quando dimostreremo di avere fatto quel gradino che ci manca per competere con chi negli ultimi anni ha fatto al differenza a..."/>
  </head>
  <body>
    <article>
      <h1>Italia, Bonucci: "Ci manca un gradino per competere con le grandi d'Europa"</h1>
      <address><time datetime="2019-11-17T19:07:33+00:00">17 Nov 2019, 19:07</time> by <a rel="author">Andrea Pontone</a></address>
      <p>(ANSA) - PALERMO, 17 NOV - "Torneremo fra le grandi d'Europa quando dimostreremo di avere fatto quel gradino che ci manca per competere con chi negli ultimi anni ha fatto al differenza a livello europeo e mondiale". Così<b> Leonardo Bonucci </b>in conferenza stampa alla vigilia della partita contro l'Armenia ha risposto a chi gli ha chiesto se la Nazionale ha già colmato il <i>gap </i>con le grandi squadre nazionali. "<b>Rispetto a Spagna, Francia, Germania e Inghilterra </b>- ha proseguito il difensore - <b>qualcosa ci manca, forse sul piano dell'esperienza</b>. Queste squadre hanno tanti giocatori che giocano a livello europeo e noi ne abbiamo un po' meno. <b>Ci manca solo quello</b>, ma nient'altro per poterci arrivare presto anche noi". Bonucci ritroverà Aleksandr <b>Karapetyan </b>espulso nella partita d'andata per un intervento ai danni dello stesso difensore accusato poi di avere simulato. "Non ho simulato - dice Bonucci - ho preso un colpo all'occhio, mi hanno messo dei punti, è stato un gesto più istintivo che voluto".</p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>