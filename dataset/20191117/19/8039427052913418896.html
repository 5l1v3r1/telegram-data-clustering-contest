<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957431"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T19:31:17+00:00"/>
    <meta property="og:title" content="కాంగ్రెస్‌తో పొత్తు ప్రసక్తే లేదు: తేల్చి చెప్పిన ఆప్"/>
    <meta property="og:description" content="ADVT"/>
  </head>
  <body>
    <article>
      <h1>కాంగ్రెస్‌తో పొత్తు ప్రసక్తే లేదు: తేల్చి చెప్పిన ఆప్</h1>
      <address>
        <time datetime="2019-11-17T19:31:17+00:00">17 Nov 2019, 19:31</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> కాంగ్రెస్‌తో ఎలాంటి పొత్తు ఉండదని ఢిల్లీ అసెంబ్లీకి జరగనున్న ఎన్నికల విషయమై ఆమ్ ఆద్మీ పార్టీ స్పష్టం చేసింది. ఆ పార్టీ సీనియర్ నేత సంజయ్ సింగ్ ఆదివారం మీడియాతో మాట్లాడుతూ ఢిల్లీలో కాంగ్రెస్ పోటీలోనే లేదని అన్నారు. హర్యానా ఎన్నికల్లో జరిగినట్టుగానే రాబోయే ఎన్నికలల్లో కాంగ్రెస్ పార్టీ కీలకమైన పాత్ర పోషించవచ్చంటూ వచ్చిన నివేదికలను ఆయన తోసి పుచ్చారు. దేశ రాజధాని చాలా భిన్నమైన ప్రాంతమని, ఇక్కడి ప్రజలు కాంగ్రెస్‌కు అలాంటి అవకాశం ఇవ్వరని సంజయ్ రౌత్ అన్నారు.</p>
      <p> </p>
      <p>2015లో జరిగిన ఢిల్లీ అసెంబ్లీ ఎన్నికల్లో ఆమ్ ఆద్మీ పార్టీ ఘన విజయాన్ని సాధించింది. మొత్తం 70 అసెంబ్లీ నియోజకవర్గాల్లో ఆప్ 67 స్థానాలు గెలుచుకొని చారిత్రాత్మక విజయాన్ని సాధించింది. కాగా, అంతకు ముందు అధికారంలో ఉన్న కాంగ్రెస్ పార్టీ, ఒక్క స్థానమూ గెలుచుకోలేక చతికిల పడిపోయింది. </p>
      <p>‘‘ఢిల్లీ ప్రజలు మా పనితీరును చూసి ఓటేస్తారు. వారికి మా పని సంతోషంగా అనిపిస్తే మమ్మల్నే గెలిపిస్తారు. మేమే మళ్లీ అధికారంలోకి వస్తాం’’ అని సంజయ్ సింగ్ అన్నారు.</p>
    </article>
  </body>
</html>