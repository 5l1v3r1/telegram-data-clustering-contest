<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/tankovic-uppges-vara-pa-vag-till-genoa---for-mangmiljonbelopp/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-17T19:48:00+00:00"/>
    <meta property="og:title" content="Tankovic uppges vara på väg till Genoa - för mångmiljonbelopp"/>
    <meta property="og:description" content="Muamer Tankovic uppges vara på väg till Genoa.Enligt Sky Sports får Serie A-klubben hosta upp runt 20 miljoner kronor för landslagsmannen."/>
  </head>
  <body>
    <article>
      <h1>Tankovic uppges vara på väg till Genoa - för mångmiljonbelopp</h1>
      <address><time datetime="2019-11-17T19:48:00+00:00">17 Nov 2019, 19:48</time> by <a rel="author">Ludwig Billengren</a></address>
      <p>
        <b>Muamer Tankovic uppges vara på väg till Genoa.<br/>Enligt Sky Sports får Serie A-klubben hosta upp runt 20 miljoner kronor för landslagsmannen.</b>
      </p>
      <p>Efter succésäsongen i Hammarby ryktas nu landslagsmannen Muamer Tankovic, 24, vara på väg bort från Stockholmsklubben. Tidigare under lördagen rapporterade <a href="https://www.fotbollskanalen.se/sport/fotboll/allsvenskan/tankovic-lamnar-flyttar-till-serie-a/">Expressen</a> att Bajen kommit överens med en Serie A-klubben om en affär.</p>
      <p>- Jag kan inte säga så mycket. Jag är med landslaget, all min fokus är på matchen mot Färöarna och det är det jag fokuserar mest på. Sen vad som händer i framtiden, det får vi se. Jag tar dag för dag helt enkelt, <a href="https://www.fotbollskanalen.se/allsvenskan/tankovic-redo-for-europaflytt---har-inget-konkret-forslag-fran-bajen-har-prata/">sa mittfältaren om uppgifterna</a>.</p>
      <p>Nu skriver även italienska Sky Sport att en övergång är ytterst nära. Enligt Sky Sports är klubben som Tankovic är på väg till Genoa och att en läkarundersökning är inplanerad nästa vecka. Sky Sports skriver också vad Genoa får betala för svensken. Det ska röra sig om en summa på ungefär två miljoner euro, vilket motsvarar ungefär 21 miljoner svenska kronor. Enligt <a href="https://fotbollsthlm.se/blogg/silly-season-bloggen-sa-mycket-far-hammarby-for-tankovic/">FotbollSthlm</a> kommer Bajen att få ta del av fem till tio miljoner av den summan.</p>
      <p>Den gångna säsongen gjorde Tankovic 14 mål och 8 assist på 28 matcher i allsvenskan.</p>
    </article>
  </body>
</html>