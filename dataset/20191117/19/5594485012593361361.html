<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/kray-na-sagata-rusiya-vrshcha-na-ukrayna-korabite-ot-kerchenskiya-proliv_news709849.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T19:10:00+00:00"/>
    <meta property="og:title" content="Край на сагата: Русия връща на Украйна корабите от Керченския пролив"/>
    <meta property="og:description" content="Започнало е изтеглянето на буксир на трите украински кораба от пристанище Керч към договореното място за предаването им"/>
  </head>
  <body>
    <article>
      <h1>Край на сагата: Русия връща на Украйна корабите от Керченския пролив</h1>
      <h2>Започнало е изтеглянето на буксир на трите украински кораба от пристанище Керч към договореното място за предаването им</h2>
      <address>
        <time datetime="2019-11-17T19:10:00+00:00">17 Nov 2019, 19:10</time>
      </address>
      <p>https://blitz.bg/svyat/kray-na-sagata-rusiya-vrshcha-na-ukrayna-korabite-ot-kerchenskiya-proliv_news709849.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574000241-1.jpg"/>
      </figure>
      <p>
        <b>Русия ще предаде утре задържаните миналата година в Керченския пролив украински кораби, предадоха световните агенции, позовавайки се на руската гранична служба към т. нар. Кримска република.</b>
      </p>
      <p>Започнало е изтеглянето на буксир на трите украински кораба от пристанище Керч към договореното място за предаването им на украинската страна на 18 ноември, се казва още в съобщението.<br/><br/>Русия задържа корабите край бреговете на Крим през ноември миналата година, след като откри огън по един от тях и рани неколцина моряци. Корабите бяха задържани, а 24-ма украински моряци - арестувани. Според Москва плавателните съдове незаконно са навлезли в руски териториални води. Киев отрече това.<br/><br/>Двайсет и четиримата моряци бяха върнати на Украйна през септември след споразумение за размяна на затворници.</p>
    </article>
  </body>
</html>