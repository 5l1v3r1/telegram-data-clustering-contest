<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/to-personer-pagrepet-for-mishandling-av-kvinne/"/>
    <meta property="og:site_name" content="Document"/>
    <meta property="article:published_time" content="2019-11-17T19:18:38+00:00"/>
    <meta property="og:title" content="To personer pågrepet for mishandling av kvinne"/>
    <meta property="og:description" content="Foto: Johan Nilsson / TT / NTB scanpix"/>
  </head>
  <body>
    <article>
      <h1>To personer pågrepet for mishandling av kvinne</h1>
      <address><time datetime="2019-11-17T19:18:38+00:00">17 Nov 2019, 19:18</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/2bhwsl1h1ls-1024x657.jpg"/>
      </figure>
      <p>
        <i>Foto: Johan Nilsson / TT / NTB scanpix</i>
      </p>
      <p>En mann og en kvinne i 30-årene er pågrepet etter at de skal ha mishandlet en kvinne i Fredrikstad. Politiet hørte selv deler av voldsepisoden på telefon.</p>
      <p>Den skadde kvinnen, som også er i 30-årene, er kjørt til Kalnes sykehus.</p>
      <blockquote>– Hun var bevisst da politiet ankom stedet, men jeg vet ikke noe om tilstanden, forteller operasjonsleder Tom Sandberg i Øst politidistrikt til NTB.</blockquote>
      <p>Mishandlingen skal ha skjedd i en leilighet i sentrum av Fredrikstad, og fornærmede skal selv ha ringt til politiet mens volden pågikk.</p>
      <blockquote>– Vi fikk meldingen klokken 13. Hun ringte selv, og vi hørte at det foregikk noe, sier Sandberg.</blockquote>
      <p>Mannen og kvinnen i 30-årene ble pågrepet på stedet.</p>
      <p>Politiet sier det er for tidlig å si noe om hendelsesforløpet, og ønsker ikke å gå ut med hva slags skader det er snakk om, eller om det ble benyttet våpen eller gjenstander.</p>
      <blockquote>– Vi vil ikke si noe om skader foreløpig fordi det er vitner som skal avhøres, forteller operasjonslederen.</blockquote>
      <p>Han kjenner ikke til om det var vitner til selve hendelsen.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill <i>Sammenstøt mellom sivilisasjoner?</i> her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/04/29/skyting-inne-i-pizza-restaurant-pa-vestli/"/>
        <a href="https://www.document.no/2018/06/18/sarpsborg-kvinne-knivstukket-i-halsen/"/>
        <a href="https://www.document.no/2017/09/02/oslo-to-knivstukket-ingen-pagrepet/"/>
        <a href="https://www.document.no/2018/09/27/kvinne-skutt-og-drept-politiet-bade-offer-og-gjerningsmann-norske-statsborgere/"/>
        <a href="https://www.document.no/2019/05/15/skudd-avfyrt-pa-stovner-i-oslo-politiet-leter-etter-gjerningsmann/"/>
        <a href="https://www.document.no/2014/09/10/skyting-nord-i-groruddalen/"/>
        <a href="https://www.document.no/2018/08/19/kvinne-knivstukket-og-drept-mann-pagrepet/"/>
        <a href="https://www.document.no/2019/10/28/to-gutter-ringte-pa-dor-slatt-med-balltre/"/>
        <a href="https://www.document.no/2019/10/19/oslo-kvinne-slatt-flere-ganger-i-ansiktet-og-ranet/"/>
        <a href="https://www.document.no/2018/02/07/skyting-pa-holmlia-i-oslo-en-person-skadd/"/>
      </related>
    </article>
  </body>
</html>