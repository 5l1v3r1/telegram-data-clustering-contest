<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158691_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T19:13:00+00:00"/>
    <meta property="og:title" content="Англия приключи квалификациите с пореден разгром (ВИДЕО)"/>
    <meta property="og:description" content="Хари Кейн отново вкара, записа уникален рекорд"/>
  </head>
  <body>
    <article>
      <h1>Англия приключи квалификациите с пореден разгром (ВИДЕО)</h1>
      <address><time datetime="2019-11-17T19:13:00+00:00">17 Nov 2019, 19:13</time> by <a rel="author">Пламен Димитров</a></address>
      <p>Англия записа поредна разгромна победа в квалификациите за Евро 2020. Тимът на Гарет Саутгейт спечели с 4:0 гостуването си на Косово в в последен двубой от група А, в която е и България. </p>
      <p> <br/>Попаденията отбелязаха Хари Уинкс (32), Хари Кейн (79), Маркъс Рашфорд (83) и Мейсън Маунт (90+1). Мачът беше без значение и за двата тима. Англичаните си бяха осигурили първото място в групата, а балканците нямаше как да бъдат млъднати от третата позиция.<br/> <br/>Домакините първи стигнаха до положение. В 7-та минута Атде Нухиу стреля с глава, но Ник Поуп улови. Малко след това удар на Рахим Стърлинг стреля от границата на наказателното поле, а вратарят на Косово Мурич спаси. <br/> <br/>Така се стигна до 32-ата минута, когато Окслейд-Чембърлейн подаде към Хари Уинкс, който се озова сам срещу Мурич и вкара хладнокръвно за 1:0. Това беше първи гол на халфа на Тотнъм за националния отбор. <br/> <br/>В 62-ата минута удар на Хари Кейн спря в гредата. Голмайсторът на анличаните все пак се разписа в 79-та минута. Стърлинг проби по дясното крило, получи се рикошет и Кейн отблизо направи 2:0. Нападателят на Тоттън е  първият футболист на Англия, който се разписа във всеки един от мачовете по пътя към Евро 2020. Той завърши с 12 попадения в 8 срещи.<br/> <br/>Четири минути по-късно и Маркъс Рашфорд се разписа във втори пореден мач. Стърлинг подхвана контраатака и изведе нападателя на Манчестър Юнайтед сам срещу Мурич. Рашфорд мушна технично топката покрай вратаря за 3:0. В края на мача още един англичанин реализира дебютното си попадение за националния отбор. Хери Кейн изведе Мейсън Маунт сам срещу вратаря. Халфът на Челси с лекота оформи крайното 4:0.<br/> </p>
    </article>
  </body>
</html>