<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622041/%D8%A8%D8%B1%DA%A9%D9%86%D8%A7%D8%B1%DB%8C-%D8%B4%D9%87%D8%B1%D8%AF%D8%A7%D8%B1-%D9%86%D8%A7%D8%AD%DB%8C%D9%87-%DB%B4-%D9%85%D9%86%D8%B7%D9%82%D9%87-%DB%8C%DA%A9-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T19:03:00+00:00"/>
    <meta property="og:title" content="برکناری شهردار ناحیه ۴ منطقه یک تهران"/>
    <meta property="og:description" content="شهردار منطقه یک، عصر امروز اقدام به برکناری شهردار ناحیه ۴ منطقه به دلیل عملکرد ضعیف در بارش برف روز گذشته کرد."/>
  </head>
  <body>
    <article>
      <h1>برکناری شهردار ناحیه ۴ منطقه یک تهران</h1>
      <address>
        <time datetime="2019-11-17T19:03:00+00:00">17 Nov 2019, 19:03</time>
      </address>
      <p>
        <i>شهردار منطقه یک، عصر امروز اقدام به برکناری شهردار ناحیه ۴ منطقه به دلیل عملکرد ضعیف در بارش برف روز گذشته کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> در پی بارش برف در روز گذشته در تهران و مسدود شدن معابر شمالی تهران، امروز اعضای شورای شهر تهران جلسه‌ای را با پیروز حناچی شهردار تهران برگزار کردند. در این جلسه پیشنهاد شد که شهردار با افرادی که روز گذشته نسبت به وظایف خود کوتاهی کردند برخورد و آنان را عزل کند. برهمین اساس نیز سید حمید موسوی شهردار منطقه یک عصر امروز اقدام به برکناری شهردار ناحیه 4 این منطقه کرد.</p>
      <p>مجید صالحی فیروز آبادی با اشاره به برکناری محمود کجوری شهردار ناحیه 4 منطقه یک تهران و جایگزینی ابوالفضل پاشانژاد با حکم شهردار منطقه یک به عنوان سرپرست شهردار ناحیه 4 منطقه یک اظهار کرد: این تصمیم در پی عملکرد ضعیف شهردار سابق ناحیه 4 اتخاذ شده است.</p>
      <p>وی تصریح کرد: سرپرست شهردار ناحیه 4 منطقه یک از نیروهای جوانی است که از سوی شهردار منطقه یک انتخاب شده است و امید می‌رود با تدبیر و برنامه ریزی از سوی وی شاهد اقدامات خوبی در این محدوده باشیم.</p>
      <p>مدیر روابط عمومی شهرداری منطقه یک تهران اضافه کرد: همچنین شهردار منطقه یک در حال پایش و رصد اقدامات انجام شده از سوی شهرداران نواحی منطقه و معاونین خود است.</p>
      <p>صالحی با اشاره به حضور نیروهای شهرداری تهران برای پاکسازی معابر منطقه یک تصریح کرد: 800 نفر از پرنسل منطقه یک و 1200 نفر از نیروهای شهرداری سایر مناطق شب گذشته در منطقه یک حضور پیدا کردند و هم اکنون شرایر به حالت عادی بازگشته است.</p>
      <p>وی در پایان گفت: هم اکنون تدابیر لازم برای بارش‌های بعدی در منطقه یک پیش بینی شده است.</p>
    </article>
  </body>
</html>