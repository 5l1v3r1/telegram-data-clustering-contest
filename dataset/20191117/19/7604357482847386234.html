<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/pornofilm-van-goedele-liekens-blijkt-campagne-child-focus/"/>
    <meta property="og:site_name" content="SCEPTR"/>
    <meta property="article:published_time" content="2019-11-17T19:54:28+00:00"/>
    <meta property="og:title" content="“Pornofilm” van Goedele Liekens blijkt campagne Child Focus"/>
    <meta property="og:description" content="De zogenaamde &quot;pornofilm&quot; die Goedele Liekens zou gaan regisseren is eigenlijk een nieuwe campagne van Child Focus."/>
  </head>
  <body>
    <article>
      <h1>“Pornofilm” van Goedele Liekens blijkt campagne Child Focus</h1>
      <address><time datetime="2019-11-17T19:54:28+00:00">17 Nov 2019, 19:54</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>Dit weekend kondigde Open Vld-Kamerlid <a href="https://sceptr.net/tag/goedele-liekens">Goedele Liekens</a> aan dat ze heel binnenkort e<a href="https://sceptr.net/2019/11/gewoon-doen-goedele-liekens-open-vld-gaat-pornofilm-uitbrengen/">en <i>“pornofilm” </i>zou lanceren</a>. Dit naar eigen zeggen om <i>“het allergrootste misverstand over porno de wereld uit te helpen”. </i>Meer details gaf de liberale aanvankelijk niet prijs, maar vandaag werd de ware toedracht van haar bizarre aankondiging duidelijk.</b>
      </p>
      <p>De zogenaamde <i>“pornofilm”</i> die<a href="https://sceptr.net/tag/goedele-liekens"> Goedele Liekens</a> zou gaan regisseren is eigenlijk een nieuwe campagne van Child Focus. Met de medewerking van het Kamerlid werkte de organisatie een actie uit ter gelegenheid van de Europese Dag van de Bescherming van Kinderen tegen Seksueel Misbruik. De zogezegde pornofilm is in feite een expliciete reconstructie van onderschepte beelden van seksueel kindermisbruik.</p>
      <figure>
        <iframe data-src="https://twitter.com/goedeleliekens/status/1196110917160898561?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Child Focus trekt aan alarmbel met hulp van Liekens</h3>
      <p>Met de campagne wil Child Focus een <i>“schokeffect” </i>creëren. <i>“Om iedereen, zowel het grote publiek als de beleidsmakers wakker te schudden en de grootste misvatting op dit vlak uit de wereld te helpen: kinderporno is geen porno”,</i> <a href="https://childfocus.be/nl/nieuws/beelden-van-seksueel-misbruik-van-kinderen-child-focus-trekt-aan-de-alarmbel">schrijft de organisatie op haar website</a>.</p>
      <p>In 2018 kwamen 1.728 meldingen van seksueel kindermisbruik binnen bij Child Focus. Ten opzichte van 2017 was dat een stijging van 136%, waardoor de organisatie nu aan de alarmbel trekt. 530 meldingen konden daadwerkelijk als kindermisbruik gekwalificeerd worden. Daarnaast kwamen ook maar liefst 18.000 meldingen van online diensten – zoals Facebook – binnen die gewag maakten van mogelijk misbruik. Daarvan werd 42% effectief als misbruik gekwalificeerd.</p>
      <figure>
        <iframe data-src="https://twitter.com/ChildFocusNL/status/1196131772200824834?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/van-grieken-mikt-op-sleutelrol-bij-volgende-vlaamse-onderhandelingen/"/>
        <a href="https://sceptr.net/2019/11/de-block-over-asielcentrum-bilzen-gaat-gewoon-open/"/>
        <a href="https://sceptr.net/2019/11/van-quickenborne-schiet-paars-groen-af-n-va-moet-mee-besturen/"/>
      </related>
    </article>
  </body>
</html>