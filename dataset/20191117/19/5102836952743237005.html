<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/familien-forsoker-a-fa-is-sostrene-fra-baerum-til-somaliland/"/>
    <meta property="og:site_name" content="Document"/>
    <meta property="article:published_time" content="2019-11-17T19:45:01+00:00"/>
    <meta property="og:title" content="Familien forsøker å få IS-søstrene fra Bærum til Somaliland"/>
    <meta property="og:description" content="De to søstrene fra Bærum har oppholdt seg i al-Hol-leiren i Syria i over et halvt år. Arkivfoto: AP / NTB scanpix"/>
  </head>
  <body>
    <article>
      <h1>Familien forsøker å få IS-søstrene fra Bærum til Somaliland</h1>
      <address><time datetime="2019-11-17T19:45:01+00:00">17 Nov 2019, 19:45</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/10/rv8hdakv1ge-e1574019744387-1024x551.jpg"/>
      </figure>
      <p>
        <i>De to søstrene fra Bærum har oppholdt seg i al-Hol-leiren i Syria i over et halvt år. Arkivfoto: AP / NTB scanpix</i>
      </p>
      <p>Familien til de to kvinnene fra Bærum, som i over et halvt år har sittet i al-Hol-leiren i Syria, forsøker å få dem til Somaliland, ifølge NRK.</p>
      <p>Kvinnene er født i Somaliland og har også familie der. Målet til søstrenes familiemedlemmer er derfor å få dem dit, skriver <a href="https://www.nrk.no/norge/is-sostrene-fra-baerum_-familien-prover-a-fa-kvinnene-til-somaliland-1.14783298">NRK</a>. Familien har ikke kommentert saken overfor kanalen.</p>
      <p>De to norsksomaliske søstrene dro til Syria som tenåringer i 2013. Kvinnene har tilsammen tre barn som er født mens de har oppholdt seg i Syria. Etter norsk lov er barna deres også norske statsborgere.</p>
      <p>Da <a href="https://www.aftenposten.no/verden/i/pL9WWo/aftenposten-fant-soestrene-fra-baerum-i-live-i-syria-passet-paa-fem-foreldreloese-norske-soesken">Aftenposten</a> møtte søstrene i al-Hol-leiren i sommer fortalte de at de ønsket at barna deres skulle få komme til Norge. Søstrene satt imidlertid som krav at de som barnas mødre også må få være med.</p>
      <p>Kurdiske selvstyremyndigheter har gjentatte ganger oppfordret land som har statsborgere i al-Hol-leiren til å ta ansvar og hente hjem borgerne sine. Det må imidlertid komme et krav fra myndighetene i de respektive landene for at dette skal kunne forhandles om.</p>
      <p>For å flytte søstrene til Somaliland må derfor Somaliland be om å få dem dit. Ifølge en representant for myndighetene i Somaliland har dette ikke skjedd, skriver NRK.</p>
      <p>Det er heller ikke klart om søstrene har bedt Utenriksdepartementet om hjelp. UD ønsket heller ikke å svare på om de har tatt kontakt.</p>
      <p>Søstrene er siktet av Politiets sikkerhetstjeneste (PST) for deltagelse i en terrororganisasjon.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill <i>Sammenstøt mellom sivilisasjoner?</i> her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/06/03/barn-hentet-fra-syria-landet-i-norge/"/>
        <a href="https://www.document.no/2019/08/09/norge-vil-ikke-hente-hjem-syk-firearing-fra-al-hol-leiren/"/>
        <a href="https://www.document.no/2019/10/14/terrorsiktet-tobarnsmor-vil-til-norge-tar-utleveringskrav-til-lagmannsretten/"/>
        <a href="https://www.document.no/2019/04/14/rode-kors-vil-ikke-dna-teste-barn-i-syria-for-den-norske-regjeringen/"/>
        <a href="https://www.document.no/2019/06/03/to-norsksomaliske-sostre-fra-baerum-er-funnet-i-live-i-syria/"/>
        <a href="https://www.document.no/2019/06/04/to-sostre-som-vil-hjem-til-norge-med-sine-is-barn/"/>
        <a href="https://www.document.no/2019/08/09/abid-raja-mot-egen-regjering-vil-hente-hjem-norsk-is-kvinne-og-hennes-barn/"/>
        <a href="https://www.document.no/2019/11/11/23-is-modre-vant-soksmal-mot-nederland-domt-til-a-hente-hjem-is-barn/"/>
        <a href="https://www.document.no/2019/08/20/syk-firearing-kan-bli-sendt-fra-syria-til-norge-uten-is-mor/"/>
        <a href="https://www.document.no/2019/10/12/aisha-shezadi-terrorsiktet-allerede-i-august/"/>
      </related>
    </article>
  </body>
</html>