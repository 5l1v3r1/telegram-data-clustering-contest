<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158693_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T19:24:00+00:00"/>
    <meta property="og:title" content="Кралев разкри формулата за успех на българския футбол"/>
    <meta property="og:description" content="&quot;Чакаме да имаме Конгрес, който да донесе необходимите промени&quot;"/>
  </head>
  <body>
    <article>
      <h1>Кралев разкри формулата за успех на българския футбол</h1>
      <address>
        <time datetime="2019-11-17T19:24:00+00:00">17 Nov 2019, 19:24</time>
      </address>
      <p>Министърът на спорта Красен Кралев заяви, че за да тръгне напред българския футбол е нужна мащабна реформа в детско-юношеския футбол, тъй като това е единственият начин да започне производството на по-класни футболисти. </p>
      <p> <br/>"Надявам се на по-добри дни, трябва да направим сериозна реформа в детско-юношеския футбол, за да тръгнем напред и наистина да успеем да гоним реални цели", започна министърът. <br/> <br/>"Чакаме да имаме Конгрес, който да донесе необходимите промени. Нашата работа е да предвидим демократичен избор. Господин Лечков има законно право да подаде своите претенции".<br/> <br/>„Има Изпълком и БФС има ръководни органи, които да вземат решения. Надявам се на Конгреса да има свежи идеи и да тръгнем по нов път, който да включва работа в детско-юношеските школи".<br/> <br/>„Оптимист съм за българския спорт. Резултатите ни всяка година се подобряват. Проблеми във федерациите винаги ще има, това е част от демокрацията. Нашата работа е да няма натиск върху клубовете от страна на федерациите“.<br/> <br/>„Не искам да спекулирам дали ще се класираме. Ние трябва да гледаме по-мащабно. Това ще стане с работа в детско-юношеския футбол и чак тогава ще съм оптимист“, завърши Красен Кралев.</p>
    </article>
  </body>
</html>