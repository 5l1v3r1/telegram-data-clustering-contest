<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23496628-lia-olguta-vasilescu-daca-cineva-inteles-alt-lucru-prin-afirmatia-despre-iohannis-imi-cer-scuze-public.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T19:44:00+00:00"/>
    <meta property="og:title" content="Lia Olguța Vasilescu: Dacă cineva a înțeles alt lucru prin afirmația despre Iohannis, îmi cer scuze public"/>
    <meta property="og:description" content="Lia Olguța Vasilescu a anunțat că își cere scuze public, în cazul în care cineva a înțeles altceva prin afirmația pe care a făcut-o despre Klaus Iohannis. Șeful de campanie"/>
  </head>
  <body>
    <article>
      <h1>Lia Olguța Vasilescu: Dacă cineva a înțeles alt lucru prin afirmația despre Iohannis, îmi cer scuze public</h1>
      <address><time datetime="2019-11-17T19:44:00+00:00">17 Nov 2019, 19:44</time> by <a rel="author">V.M.</a></address>
      <p><b>Lia Olguța Vasilescu a anunțat că își cere scuze public, în cazul în care cineva a înțeles altceva prin afirmația pe care a făcut-o despre Klaus Iohannis. Șeful de campanie al PSD a precizat că nu a vrut să lezeze sentimentele comunității evreiești, care a fost cea mai afectată de ororile naziste.</b><br/><br/>„Prin afirmatia facuta duminica seara: "Domnul Klaus Johannis cred ca se vede deja sef de lagar de concentrare să reeducă acolo PSD-istii", nu am vrut, sub nicio forma, sa lezez sentimentele comunitatii evreiesti, care a fost cea mai afectata de crimele si ororile perioadei naziste. Daca cineva a inteles alt lucru, imi cer scuze public! Am vrut doar sa apar sentimentele a peste doua milioane de membri si simpatizanti PSD care nu trebuie sa fie considerati vinovati ca voteaza cu un partid democratic!”, a scris Olguța Vasilescu, duminică, pe Facebook, potrivit Mediafax.<br/><br/>Deputatul PSD a adăugat că „dezbaterile electorale trebuie sa aiba limite si eu sunt prima care imi cer scuze daca se consideră că s-a ajuns prea departe!”.<br/><br/><a href="https://www.hotnews.ro/stiri-politic-23495744-derapaj-olgutei-vasilescu-domnul-klaus-deja-vede-sef-lagar-concentrare.htm">Lia Olguța Vasilescu a declarat că președintele Klaus Iohannis probabil deja se vede „șef de lagăr de concentrare”</a> unde ar fi închiși social-democrații, pentru reeducare. Afirmația vine în contextul în care șeful statului a spus în mai multe rânduri că e în război cu PSD.<br/><br/>„Domnul Klaus, cred deja se şi vede şef de lagăr de concentrare şi toţi PSD-iştii băgaţi acolo la reeducare”, a declarat Lia Olguţa Vasilescu, la Antena 3. <br/><br/><a href="https://www.hotnews.ro/stiri-esential-23496344-activewatch-sesiza-cncd-cna-privind-afirmatiile-liei-olguta-vasilescu.htm">În acest context, organizația ActiveWatch a anunțat că va sesiza Consiliul Național pentru Combaterea Discriminării (CNCD) și Consiliul Național al Audiovizualului (CNA)</a> în legătură cu declarațiile Liei Olguța Vasilescu.</p>
      <related>
        <h4>REFERINTE</h4>
        <a href="https://www.hotnews.ro/stiri-politic-23495744-derapaj-olgutei-vasilescu-domnul-klaus-deja-vede-sef-lagar-concentrare.htm"/>
        <a href="https://www.hotnews.ro/stiri-esential-23496344-activewatch-sesiza-cncd-cna-privind-afirmatiile-liei-olguta-vasilescu.htm"/>
      </related>
    </article>
  </body>
</html>