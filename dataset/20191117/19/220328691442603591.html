<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/rusiya-vrshcha-na-ukrayna-zadrzhanite-v-kerch-korabi-406992.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T19:12:38+00:00"/>
    <meta property="og:title" content="Русия връща на Украйна задържаните в Керч кораби"/>
    <meta property="og:description" content="Корабите и влекачът ще бъдат предадени на украинската страна в неутрални води"/>
  </head>
  <body>
    <article>
      <h1>Русия връща на Украйна задържаните в Керч кораби</h1>
      <address><time datetime="2019-11-17T19:12:38+00:00">17 Nov 2019, 19:12</time> by <a rel="author">Стандарт</a></address>
      <p>Задържаните през миналия ноември в Керченския залив украински кораби „Бердянск“, „Никопол“ и влекачът „Яна Капу“, напуснаха стоянката в пристанище Керч, придружени от руски кораби, съобщи източник в силовите структури на Крим пред РИА Новости.</p>
      <p>Според събеседника на агенцията, корабите и влекачът ще бъдат предадени на украинската страна в неутрални води.</p>
      <p>"Корабите ще отидат до мястото на срещата без военен конвой, нашите териториални води минават покрай полуострова и не е необходима допълнителна охрана. От страна на Украйна също излязоха кораби без оръжие на борда", каза за РИА Новости Дмитрий Белик, депутат от Държавната дума от Севастопол.</p>
      <p>Киев е изпратил влекачи  и кораб за търсене и спасяване за задържаните кораби. Според съобщения в медиите, трансферът ще се извърши в морето, на около 60 мили от Одеса, недалеч от кримския нос Тарханкут.</p>
    </article>
  </body>
</html>