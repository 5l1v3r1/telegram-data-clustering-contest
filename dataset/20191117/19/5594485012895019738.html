<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/martin-petrov-s-bolka-bezdushna-igra-gledam-vkshchi-i-mi-idva-da-strosha-nyakoya-chasha-ot-yad_443390.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T19:57:00+00:00"/>
    <meta property="og:title" content="Мартин Петров с болка: Бездушна игра! Гледам вкъщи и ми идва да строша някоя чаша от яд"/>
    <meta property="og:description" content="Много се нервирам, а футболистите на игрището сякаш не се ядосват, коментира Марто"/>
  </head>
  <body>
    <article>
      <h1>Мартин Петров с болка: Бездушна игра! Гледам вкъщи и ми идва да строша някоя чаша от яд</h1>
      <h2>Много се нервирам, а футболистите на игрището сякаш не се ядосват, коментира Марто</h2>
      <address>
        <time datetime="2019-11-17T19:57:00+00:00">17 Nov 2019, 19:57</time>
      </address>
      <slideshow>
        <figure>
          <img src="https://static.blitz.bg/documents/thumbnails/sport/780/201911/157401343233.jpg"/>
        </figure>
        <figure>
          <img src="https://static.blitz.bg/documents/thumbnails/sport/780/201911/15740134032.jpg"/>
        </figure>
      </slideshow>
      <p>Бившият ни национал Мартин Петров e огорчен от представянето на "трикольорите" напоследък. Марто, който е гост-коментатор на БНТ за евроквалификацията с Чехия, обясни как се ядосвал, докато гледал мачовете на България по телевизора. В същото време недоумявал защо националите ни "не пускат кръвчица" на терена и не защитават докрай националната фланелка.</p>
      <p>"Много се нервирам, като гледам мачовете. Дори повече се нервирам от футболистите. Те не се борят така, както трябва да се борят - да пускат кръв на терена. Дори жълти картони не си изкарват. Преди години ме критикувахте като получа жълт картон. А той беше в резултат на това, че се раздавах докрай и горях на терена. Това нещо не го виждам в момента. Толкова много се нервирам като гледам вкъщи, че ми идва да строша някоя чаша от яд. А те на игрището сякаш не се ядосват...", коментира Мартин Петров.</p>
      <p>"Всички видяхме какво беше срещу Англия - бездушна игра, нямам думи", добави с болка бившият футболист на Атлетико (Мадрид) и Манчестър Сити.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <figure>
        <img src="http://static.blitz.bg/documents/editor/1574013350b46ff4.jpg"/>
      </figure>
    </article>
  </body>
</html>