<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622042/%D9%85%D8%A7%D8%B2%D9%86%DB%8C-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%D8%A8%D9%86%D8%B2%DB%8C%D9%86-%D8%A8%D8%A7-%D8%AD%D8%B6%D9%88%D8%B1-%D8%B3%D8%B1%D8%A7%D9%86-%D9%82%D9%88%D8%A7-%D8%AF%D8%B1-%D9%85%D8%AC%D9%84%D8%B3-%D8%A8%D8%B1%D8%B1%D8%B3%DB%8C-%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T19:12:00+00:00"/>
    <meta property="og:title" content="مازنی: سهمیه بندی بنزین با حضور سران قوا در مجلس بررسی شود"/>
    <meta property="og:description" content="نظر به اینکه رهبری مبنای تاییدشان را اعتماد به سران سه قوه دانسته‌اند، بنده پس از مشورت روسای فراکسیون‌های سیاسی مجلس به آقای لاریجانی پیشنهاد کردم از روسای قوای مجریه و قضائیه دعوت کند تا این موضوع با حضور روسای قوه در مجلس شورای اسلامی بررسی شود."/>
  </head>
  <body>
    <article>
      <h1>مازنی: سهمیه بندی بنزین با حضور سران قوا در مجلس بررسی شود</h1>
      <address>
        <time datetime="2019-11-17T19:12:00+00:00">17 Nov 2019, 19:12</time>
      </address>
      <p>
        <i>نظر به اینکه رهبری مبنای تاییدشان را اعتماد به سران سه قوه دانسته‌اند، بنده پس از مشورت روسای فراکسیون‌های سیاسی مجلس به آقای لاریجانی پیشنهاد کردم از روسای قوای مجریه و قضائیه دعوت کند تا این موضوع با حضور روسای قوه در مجلس شورای اسلامی بررسی شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«احمد مازنی» در جلسه علنی نوبت عصر یکشنبه مجلس شورای اسلامی در تذکری به روسای سه قوه اظهار داشت: موضوعی که در کشور اتفاق افتاده از نظر نمایندگان تا صبح امروز مورد تایید نبوده و هنوز نمایندگان قانع نشده‌اند.</p>
      <p>وی افزود: نظر به اینکه رهبری مبنای تاییدشان را اعتماد به سران سه قوه دانسته‌اند،بنده پس از مشورت روسای فراکسیون‌های سیاسی مجلس به آقای لاریجانی پیشنهاد کردم از آقای روحانی رئیس قوه مجریه و آقای رئیسی رئیس قوه قضائیه دعوت کند تا این موضوع با حضور روسای قوه در مجلس شورای اسلامی بررسی شود.</p>
      <figure>
        <img src="https://aftabnews.ir/files/fa/news/1398/8/26/360500_415.jpg"/>
      </figure>
      <p>نماینده مردم تهران در مجلس خطاب به وزیر کشور نیز گفت: به جای قطع شبکه اینترنت با مردم و نمایندگان درست برخورد می‌کردید. اکنون هم دیر نشده است.</p>
      <p>مازنی با بیان اینکه شورای امنیت کشور اعتراض مردم را به رسمیت بشناسد، اضافه کرد: اگر با شیوه مدنی با مردم برخورد شود، پاسخ مدنی دریافت می‌کنیم اگر با زبان تهدید با نمایندگان آنها برخورد شود، پاسخ آن موجب سوء استفاده دشمن می‌شود.</p>
    </article>
  </body>
</html>