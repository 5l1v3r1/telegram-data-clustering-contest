<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376903/portekiz-euro-2020-biletini-kapti"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T19:52:00+00:00"/>
    <meta property="og:title" content="Portekiz EURO 2020 biletini kaptı"/>
    <meta property="og:description" content="Avrupa futbolunun milli takımlar düzeyindeki en prestijli organizasyonu EURO 2020'nin elemelerinde, B Grubu'nun son maçları oynandı."/>
  </head>
  <body>
    <article>
      <h1>Portekiz EURO 2020 biletini kaptı</h1>
      <h2>EURO 2020 Elemeleri'nde deplasmanda Lüksemburg'u 2-0 mağlup eden Portekiz, B Grubu'nda Ukrayna'nın ardından 2. sırada EURO 2020 vizesini aldı.</h2>
      <address>
        <time datetime="2019-11-17T19:52:00+00:00">17 Nov 2019, 19:52</time>
      </address>
      <p>Avrupa futbolunun milli takımlar düzeyindeki en prestijli organizasyonu EURO 2020'nin elemelerinde, B Grubu'nun son maçları oynandı.</p>
      <p>Portekiz, deplasmanda Lüksemburg'u 39. dakikada Bruno Fernandes, 86. dakikada Cristiano Ronaldo'nun attığı gollerle 2-0 yenerek B Grubu'nu ikinci sırada tamamladı ve EURO 2020'ye katılmaya hak kazandı. Bu arada Ronaldo, milli takım kariyerindeki 99. golü kaydetti.</p>
      <p>Grupta daha önce EURO 2020'ye lider olarak gitmeyi garantileyen Ukrayna ise Sırbistan deplasmanında 2-2 berabere kaldı. Sırbistan'ın gollerini 9. dakikada penaltıdan Dusan Tadic, 56. dakikada Aleksandar Mitrovic, Ukrayna'nın gollerini 32. dakikada Roman Yaremchuk ve 90+3. dakikada Artem Besedin attı.</p>
      <p>Bu sonuçla Ukrayna, B Grubu'nu 20 puanla zirvede bitirdi. Portekiz'in 17 puanla ikinci olduğu grupta Sırbistan 14, Lüksemburg 4, Litvanya 1 puan elde etti.</p>
    </article>
  </body>
</html>