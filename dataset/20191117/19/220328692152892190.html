<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/pargov-nyamame-veliki-uspekhi-nito-golemi-zagubi-406991.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T19:09:00+00:00"/>
    <meta property="og:title" content="БСП няма велики успехи, нито големи загуби"/>
    <meta property="og:description" content="Кирил Добрев: Влизаме в големи градове, но губим малките"/>
  </head>
  <body>
    <article>
      <h1>БСП няма велики успехи, нито големи загуби</h1>
      <address><time datetime="2019-11-17T19:09:00+00:00">17 Nov 2019, 19:09</time> by <a rel="author">сс</a></address>
      <p>На пленума се чуха различни мнения, но нямаме нито велики успехи, нито големи загуби. Това заяви шефът на софийската организация на БСП Калоян Паргов след пленума. Имаме и организационни проблеми, определени области останаха без представителство, други пък получиха повече, добави Паргов. Върнахме се в мача, дотолкова че имаме 4 областни градове, но резултатите не са достаъчни, за претенциите, които имаме, каза още той.</p>
      <p>Подобна теза бе представена и в доклада на зам.председателя на БСП и председател на Националния предизборен щаб Кирил Добрев.</p>
      <p>„Няма да се бия в гърдите с този резултат и да обяснявам колко сме надскочили 2015-та година, тогава БСП беше в толкова тежко състояние, че не е трудно да бъде надскочена. Въпреки това днес продължава да има общини, в които потъването не спира. Имах възможност да кажа и публично, че Националният предизборен щаб не сме доволни от резултатите", посочи откровено Добрев.</p>
      <p>„Очаквахме още 2 областни града - Ловеч и Шумен. Както и поне още 10 общини, където не просто губим с малко, а ни обраха и излъгаха, където имаше емоция за промяна, но и огромен натиск за запазване на статуквото. Там битките бяха на живот и смърт – Дупница, Белово, Горна Оряховица, Вършец, Радомир, Долни Дъбник, Хисаря, Силистра.</p>
      <p> </p>
      <p>Входът на БСП за местната власт е през областните градове, категоричен е Добрев, но добави, че партията губи малките градчета. Той каза, че симбиозата между ГЕРБ и ДПС при буквалното разпределяне на малките и средни общини, скоро ще обезсмисли местните избори.</p>
      <p>Според отчета за кметовете на Коалиция „БСП за България” са гласували над 650 000 български граждани, което е с близо 100 хиляди повече в сравнение с 2015 година. През последните 3 години се забелязва положителна тенденция, която касае младите хора и желанието им да се идентифицират с левицата.</p>
      <p> </p>
    </article>
  </body>
</html>