<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/cm-respond-on-pantheeramkavu-uapa-arrest-pb"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T19:23:00+00:00"/>
    <meta property="og:title" content="യു​എ​പി​എ അറസ്റ്റ്; മുഖ്യമന്ത്രി പി ബിയില്‍ വിശദീകരണം നല്‍കി"/>
    <meta property="og:description" content="കോഴിക്കോട് യു.എ.പി.എ ചുമത്തി വിദ്യാര്‍ഥികളെ അറസ്റ്റ് ചെയ്ത സംഭവത്തില്‍ മുഖ്യമന്ത്രി പിണറായി വിജയന്‍ പോളിറ്റ്ബ്യൂറോയില്‍ വിശദീകരണം നല്‍കി. പൊലീസാണ് വിദ്യാർഥികൾക്കെതിരെ യു.എ.പി.എ ചുമത്തിയത്, വിഷയം നിയമപരമായി സർക്കാരിന് മുന്നിലെത്തുമ്പോൾ ഉചിതമായ നടപടി എടുക്കുമെന്നും മുഖ്യമന്ത്രി..."/>
  </head>
  <body>
    <article>
      <h1>യു​എ​പി​എ അറസ്റ്റ്; മുഖ്യമന്ത്രി പി ബിയില്‍ വിശദീകരണം നല്‍കി</h1>
      <address><time datetime="2019-11-17T19:23:00+00:00">17 Nov 2019, 19:23</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കോഴിക്കോട് യു.എ.പി.എ ചുമത്തി വിദ്യാര്‍ഥികളെ അറസ്റ്റ് ചെയ്ത സംഭവത്തില്‍ മുഖ്യമന്ത്രി പിണറായി വിജയന്‍ പോളിറ്റ്ബ്യൂറോയില്‍ വിശദീകരണം നല്‍കി. പൊലീസാണ് വിദ്യാർഥികൾക്കെതിരെ യു.എ.പി.എ ചുമത്തിയത്, വിഷയം നിയമപരമായി സർക്കാരിന് മുന്നിലെത്തുമ്പോൾ ഉചിതമായ നടപടി എടുക്കുമെന്നും മുഖ്യമന്ത്രി പറഞ്ഞു.</p>
      <p>വിഷയം പോളിറ്റ് ബ്യൂറോ വിശദമായി ചര്‍ച്ച ചെയ്തു. യു.എ.പിഎ കരിനിയമം തന്നെയാണെന്നും യു.എ.പി.എക്കെതിരെ പാര്‍ലമെന്റിനകത്തും പുറത്തും ശക്തമായി സമരം ചെയ്ത പാര്‍ട്ടിയാണ് സി.പി.എമ്മെന്നും പോളിറ്റ്ബ്യൂറോ, ചര്‍ച്ചക്കൊടുവില്‍ വ്യക്തമാക്കുകയും ചെയ്തു. ശബരിമല ഉള്‍പ്പെടെയുള്ള വിഷയങ്ങളും ചര്‍ച്ചയില്‍ ഉയര്‍ന്നുവന്നു.</p>
      <p>മാവോവാദി ബന്ധം ആരോപിച്ചാണ് കോഴിക്കോട്ട് വിദ്യാര്‍ത്ഥികളായ അലനെയും താഹയെയും പൊലീസ് അറസ്റ്റ് ചെയ്തത്. സംഭവം വന്‍വിവാദമാവുകയും സര്‍ക്കാറിനും പ്രത്യേകിച്ച് ആഭ്യന്തരവകുപ്പിനുമെതിരെ മുന്നണിക്കുള്ളില്‍ നിന്ന് തന്നെ വിമര്‍ശനം ഉയരുകയും ചെയ്തിരുന്നു.  </p>
      <p>മാ​വോ​യി​സ്റ്റ് ബ​ന്ധ​ത്തി​ല്‍ വി​ദ്യാ​ര്‍​ഥി​ക​ള്‍​ക്കെ​തി​രെ യു​എ​പി​എ ചു​മ​ത്തി​യ​തി​നെ​തി​രെ സി​പി​എം ദേ​ശീ​യ​നേ​തൃ​ത്വം നേ​ര​ത്തെ ത​ന്നെ നി​ല​പാ​ട് വ്യ​ക്ത​മാ​ക്കി​യി​രു​ന്ന​താ​ണ്. ശ​ബ​രി​മ​ല യു​വ​തി പ്ര​വേ​ശ​ന വി​ഷ​യ​ത്തി​ലും പി​ബി​യി​ല്‍ ച​ര്‍​ച്ച ന​ട​ന്നു. ശ​ബ​രി​മ​ല​യി​ല്‍ ലിം​ഗ​സ​മ​ത്വം വേ​ണ​മെ​ന്ന പാ​ര്‍​ട്ടി നി​ല​പാ​ടി​ല്‍ മാ​റ്റ​മി​ല്ലെ​ന്ന് പി​ബി വി​ശ​ദ​മാ​ക്കി. അ​തേ​സ​മ​യം, ദേ​വ​സ്വം മ​ന്ത്രി ക​ട​കം​പ​ള്ളി സു​രേ​ന്ദ്ര​ന്‍റെ നി​ല​പാ​ട് പി​ബി ത​ള്ളി.</p>
      <p>ആ​ക്റ്റി​വി​സ്റ്റു​ക​ള്‍​ക്ക് ആ​ക്റ്റി​വി​സം കാ​ണി​ക്കാ​നു​ള്ള ഇ​ട​മ​ല്ല ശ​ബ​രി​മ​ല​യെ​ന്ന ദേ​വ​സ്വം മ​ന്ത്രി​യു​ടെ പ്ര​സ്താ​വ​ന​യി​ലാ​ണ് പി​ബി അ​തൃ​പ്തി രേ​ഖ​പ്പെ​ടു​ത്തി​യ​ത്. ശ​ബ​രി​മ​ല വി​ഷ​യ​ത്തി​ല്‍ മു​ഖ്യ​മ​ന്ത്രി പ​റ​യു​ന്ന​താ​ക​ണം പാ​ര്‍​ട്ടി ന​യ​മെ​ന്നും പി​ബി യോ​ഗ​ത്തി​ല്‍ ധാ​ര​ണ​യു​ണ്ടാ​യി. ക​ഴി​ഞ്ഞ ഒ​രു വ​ര്‍​ഷ​മാ​യി തു​ട​രു​ന്ന ​ന​യമാണിത്. ആ​രെ​യും ബ​ലം​പ്ര​യോ​ഗി​ച്ച്‌ ശ​ബ​രി​മ​ല​യി​ല്‍ ക​യ​റ്റി​ല്ലെ​ന്നും പി​ബി അ​റി​യി​ച്ചു.</p>
    </article>
  </body>
</html>