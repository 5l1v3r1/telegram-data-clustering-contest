<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/polo/293880-o-giokobits-o-kalyteros-polistas-ston-kosmo"/>
    <meta property="og:site_name" content="gavros.gr"/>
    <meta property="article:published_time" content="2019-11-17T19:05:00+00:00"/>
    <meta property="og:title" content="«Ο Γιόκοβιτς ο καλύτερος πολίστας στον κόσμο»"/>
    <meta property="og:description" content="Ύμνοι από τον προπονητή της Μλάντοστ, Έμιλι Νίκολιτς για τον Κροάτη περιφερειακό του Θρύλου."/>
  </head>
  <body>
    <article>
      <h1>«Ο Γιόκοβιτς ο καλύτερος πολίστας στον κόσμο»</h1>
      <address>
        <time datetime="2019-11-17T19:05:00+00:00">17 Nov 2019, 19:05</time>
      </address>
      <p>Ο Ολυμπιακός στη μεταγραφική περίοδο του καλοκαιριού προχώρησε σε τρεις σπουδαίες κινήσεις, οι οποίες έγιναν με τη συμβολή του ηγέτη του Θρύλου, Βαγγέλη Μαρινάκη, ώστε οι Πειραιώτες να συνεχίσουν να βρίσκονται στην ελίτ, επιστρέφοντας και στην κορυφή της Ευρώπης.</p>
      <p>Ένα από τα «δώρα» του ισχυρού άνδρα του Θρύλου ήταν η απόκτηση του Μάρο Γιόκοβιτς, ενός σπουδαίου πολίστα, ο οποίος έχει καταφέρει τα πάντα στην καριέρα του.</p>
      <p>Μάλιστα, ο Κροάτης περιφερειακός θεωρείται από πολλούς ως ο κορυφαίος πολίστας του πλανήτη, κάτι το οποίο τόνισε και σε δηλώσεις του ο Έμιλι Νίκολιτς, προπονητής της Μλάντοστ.</p>
      <p>Πιο συγκεκριμένα, ο Νίκολιτς κλήθηκε να ψηφίσει τους καλύτερους παίκτες αυτή τη στιγμή στο πόλο ανδρών, βάζοντας στην πρώτη θέση τον Γιόκοβιτς, για τον οποίο είπε: «Ο Γιόκοβιτς είναι, σίγουρα, ο πιο έξυπνος αριστερόχειρας περιφερειακός στην παγκόσμια υδατοσφαίριση, τα τελευταία 10 χρόνια. Είναι ένας παίκτης που ανοίγει τις άμυνες... Είναι ώριμος και είμαι χαρούμενος που βρίσκεται, πλέον, στον Ολυμπιακό. Επειδή υπάρχουν πιο εύκολα ματς στο πρωτάθλημα, θα είναι... φρέσκος και θα μπορεί να συμβάλει πλήρως στην Εθνική Κροατίας...».</p>
      <p>Εκτός από τον Γιόκοβιτς ο Νίκολιτς συμπεριέλαβε στην καλύτερη 7αδα τους πρώην «ερυθρόλευκους» Άντριε Μπούσλιε και Πάουλο Ομπράντοβιτς.</p>
      <related>
        <h4>Διαβάστε επίσης</h4>
        <a href="https://www.gavros.gr/article/polo/293848-na-sygkentrwthoyme-twra-sto-mats-me-th-spantaoy"/>
        <a href="https://www.gavros.gr/article/polo/293843-to-shmantikotero-h-epistrofh-ths-diamantopoyloy"/>
        <a href="https://www.gavros.gr/article/polo/293847-kaname-lathh-poy-den-ta-kanoyme-pote"/>
        <a href="https://www.gavros.gr/article/polo/293842-epiteloys-epestrepsa"/>
      </related>
    </article>
  </body>
</html>