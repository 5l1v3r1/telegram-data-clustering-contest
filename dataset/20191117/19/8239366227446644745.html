<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_vidbulys_urochystosti_z_nagody_30littya_vyhodu_ugkts_z_pidpillya_330969.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T19:57:00+00:00"/>
    <meta property="og:title" content="На Львівщині відбулись урочистості з нагоди 30-ліття виходу УГКЦ з підпілля"/>
    <meta property="og:description" content="17 листопада у селі Стара Скварява, в храмі Святого Архистратига Михаїла, відбулися урочистості з нагоди 30-ліття виходу Української греко-католицької церкви з підпілля. Про це Гал-інфо повідомили у прес-службі Жовківської РДА."/>
  </head>
  <body>
    <article>
      <h1>На Львівщині відбулись урочистості з нагоди 30-ліття виходу УГКЦ з підпілля</h1>
      <h2>17 листопада у селі Стара Скварява, в храмі Святого Архистратига Михаїла, відбулися урочистості з нагоди 30-ліття виходу Української греко-католицької церкви з підпілля. Про це Гал-інфо повідомили у прес-службі Жовківської РДА.</h2>
      <address>
        <time datetime="2019-11-17T19:57:00+00:00">17 Nov 2019, 19:57</time>
      </address>
      <slideshow>
        <figure>
          <img src="https://galinfo.com.ua/media/gallery/full/u/g/ugkc_dad95.jpg"/>
          <figcaption>На Львівщині відбулись урочистості з нагоди 30-ліття виходу УГКЦ з підпілля</figcaption>
        </figure>
        <figure>
          <img src="https://galinfo.com.ua/media/gallery/full/u/g/ugkc1.jpg"/>
          <figcaption>На Львівщині відбулись урочистості з нагоди 30-ліття виходу УГКЦ з підпілля</figcaption>
        </figure>
        <figure>
          <img src="https://galinfo.com.ua/media/gallery/full/u/g/ugkc2.jpg"/>
          <figcaption>На Львівщині відбулись урочистості з нагоди 30-ліття виходу УГКЦ з підпілля</figcaption>
        </figure>
        <figure>
          <img src="https://galinfo.com.ua/media/gallery/full/u/g/ugkc3.jpg"/>
          <figcaption>На Львівщині відбулись урочистості з нагоди 30-ліття виходу УГКЦ з підпілля</figcaption>
        </figure>
        <figure>
          <img src="https://galinfo.com.ua/media/gallery/full/u/g/ugkc4.jpg"/>
          <figcaption>На Львівщині відбулись урочистості з нагоди 30-ліття виходу УГКЦ з підпілля</figcaption>
        </figure>
      </slideshow>
      <p>Активна боротьба за відродження церкви розпочалося у 1987 році із заяви про вихід з підпілля групи священиків і вірних під керівництвом владики Павла Василика. Наприкінці цього ж року активні греко-католики утворили Комітет захисту прав Української Католицької Церкви на чолі з колишнім політв’язнем Іваном Гелем. Він почав збирати підписи під заявою щодо офіційного визнання УГКЦ. Протягом 1988–1989 років зібрали близько 120 тисяч підписів.</p>
      <p>У Старій Скваряві біля зачиненого храму святого архистратига Михаїла греко-католицькі священики разом з вірними громадянами щонеділі старалися служити літургії та завжди залишалися вірними українській греко-католицькій церкві.</p>
      <p>Святкування відбулося за ініціативи місцевого пароха отця Степана Макара. Урочистості розпочалися з виставки, яку люб’язно надав музей історії і релігії м. Львова. Також учасники святкування мали нагоду побачити виставку ікон, які намалювали місцеві учні. Опісля відбувся показ фільму ʺПідпілля: Церква у Старій Скварявіʺ зі свідченнями місцевих жителів про події, які супроводжували вихід церкви з підпілля.<br/>З привітальним словом до всіх звернулася перший заступник голови Жовківської райдержадміністрації Любов Дунець та побажала усім присутнім мати сильну віру в Бога та щиро молитися, бо щира молитва - має найбільшу силу.</p>
      <p>На завершення всі учасники мали змогу насолодитися духовним співом від Заслуженої академічної капели ʺТрембітаʺ під керівництвом Володимира Вівчарика.</p>
    </article>
  </body>
</html>