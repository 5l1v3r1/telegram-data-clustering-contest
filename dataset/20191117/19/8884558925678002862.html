<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/2019/11/17/v-novi-stevilki-primorskih-novic-preberite"/>
    <meta property="og:site_name" content="Primorske novice"/>
    <meta property="article:published_time" content="2019-11-17T19:04:15+00:00"/>
    <meta property="og:title" content="V novi številki Primorskih novic preberite"/>
    <meta property="og:description" content="Predsednik Krajevne skupnosti Koper Center Jadran Čalija krajane poziva, naj krajevni skupnosti prijavijo, kje so azbestne strehe, nadstreški in barake, da bodo naredili popis. Skupaj z občino bodo naredili akcijo za njihovo odstranitev."/>
  </head>
  <body>
    <article>
      <h1>V novi številki Primorskih novic preberite</h1>
      <address><time datetime="2019-11-17T19:04:15+00:00">17 Nov 2019, 19:04</time> by <a rel="author">Spletno uredništvo</a></address>
      <p>
        <b>Predsednik Krajevne skupnosti Koper Center Jadran Čalija krajane poziva, naj krajevni skupnosti prijavijo, kje so azbestne strehe, nadstreški in barake, da bodo naredili popis. Skupaj z občino bodo naredili akcijo za njihovo odstranitev.</b>
      </p>
      <figure>
        <img src="https://static.primorske.si/foto/highres/istra/720077_263-azbest1.jpg"/>
        <figcaption>Krajevna skupnost Koper Center in koprska občina se bosta lotili akcije odstranjevanja azbestnih kritin.  Foto: Katja Gleščič</figcaption>
      </figure>
      <h3>Takšne KPK ne potrebujemo</h3>
      <p>Slovenija organa, kot je Komisija za preprečevanje korupcije (KPK) ne potrebuje, saj se je izrodila, meni odvetnik <b>Boštjan Penko</b>, med leti 2001 in 2004 vodja vladnega urada za preprečevanje korupcije, predhodnika KPK.</p>
      <h3>Županja: “Vetrnice v Brkine ne sodijo!”</h3>
      <p>Ne hrpeljsko-kozinska občina ne krajani, v velikem številu prisotni na zboru v vaškem domu na Artvižah, ne podpirajo umestitve vetrnic v okolico svoje vasi.</p>
      <h3>Plačilo dodatnih 150.000 evrov Grafistu je občina zavrnila</h3>
      <p>Piranska občina je zavrnila 150.000 evrov vreden zahtevek družbe Grafist, ki s podjetjem Lumar gradi lucijski zdravstveni dom. Dodaten strošek naj bi nastal zaradi pomote geomehanika.</p>
      <h3>Pametno ogrevanje za dvorano, ki jo zamaka?</h3>
      <p>Obilno deževje je zaradi dolgo puščajočih streh poplavilo modro dvorano in dvorano v športnem centru, zapretilo z dvigom parketa in koncem dejavnosti v njiju. Sredi resnih težav so predstavili 3Smart projekt. Ta predvideva tudi pametno ogrevanje športnega centra.</p>
      <h3>Namesto policije center za občane</h3>
      <p>Divaški občinski svetniki so se seznanili s proračunom za prihodnje leto. Ta bo 7,5 milijona evrov, največja naložba v njem bo začetek obnove stavbe nekdanje policijske postaje, v kateri bi radi uredili medgeneracijski center.</p>
      <h3>Z avti občine na mamografijo</h3>
      <p>Društvo za zdrave dojke je preraslo v vsesplošno gibanje za zdravo življenje in je v veliko oporo obolelim. Ker mamograf še ne prihaja v oddaljeno Posočje, bodo enkrat tedensko organizirali brezplačne prevoze z avtomobilom, ki ga bodo izmenično posojale občine Tolmin, Kobarid in Bovec.</p>
      <h3>Spet zelena luč za radarje na italijanskih avtocestah</h3>
      <p>Na avtocestah v Furlaniji Julijski krajini bodo ponovno začeli delati merilniki hitrosti, ki so jih pred leti ugasnili zaradi spora o patentu.</p>
      <h3>Kdo se boji Luciferke?</h3>
      <p>Nova knjiga Luciferka se že lahko vpiše med najbolj čudne v naši zgodovini: avtorja <b>Svetlana Makarovič</b> in <b>Matej Šurc</b> med drugim obračunavata z urednikom <b>Alešem Štegrom</b>, v pripisu na koncu pa on obračuna z njima.</p>
      <h3>Popisali so degradirana območja</h3>
      <p>V Spacalovi galeriji v Štanjelu so že sedmič podelili Nagrado Maksa Fabianija</p>
      <h3>Kopru ni šlo nič, Gorici pa vse</h3>
      <p>Drugoligaško nogometno prvenstvo je spet odprto. Koper bi v primeru zmage na primorskem derbiju nekdanjih prvoligašev pobegnil na težko ulovljivih osem točk prednosti in si že skoraj zagotovil neposredno uvrstitev v prvo ligo. Vendar pa se je Gorica z zmago vrnila v igro za prvo mesto.</p>
    </article>
  </body>
</html>