<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/kobrata-se-pokhvali-seksualno-imam-dalech-po-dobri-predlozheniya-ot-dzheni-sushi_443381.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T19:15:00+00:00"/>
    <meta property="og:title" content="Кобрата се похвали: Сексуално имам далеч по-добри предложения от Джени Суши "/>
    <meta property="og:description" content="Джошуа ми е по-удобен, и двамата мога да ги победя, надъхва се Пулев"/>
  </head>
  <body>
    <article>
      <h1>Кобрата се похвали: Сексуално имам далеч по-добри предложения от Джени Суши </h1>
      <h2>Джошуа ми е по-удобен, и двамата мога да ги победя, надъхва се Пулев</h2>
      <address>
        <time datetime="2019-11-17T19:15:00+00:00">17 Nov 2019, 19:15</time>
      </address>
      <figure>
        <img src="https://static.blitz.bg/documents/thumbnails/sport/780/201911/15740110062.jpg"/>
      </figure>
      <p>Кубрат Пулев се прибра преди няколко дни от САЩ, където постигна поредната си победа на професионалния ринг - срещу Райдъл Букър. Toва му отвори пътя към битката за световната титла. За нея Пулев ще спори срещу победителя от двубоя между Антъни Джошуа и Анди Руис. Мачът им е на 7 декември, като Кобрата ще бъде в Саудитска Арабия, за да ги гледа на живо.</p>
      <p>Пулев изрази мнение, че може да победи и двамата. Дори Джошуа му бил по-удобен. Кобрата гостува в студиото на БНТ, където коментира и скандала с прословутата целувка с американската репортерка Джени Суши. </p>
      <p>"Близо четири месеца не бях в България. Това е много време, защото друг път отсъствам по десетина дни. А сега близо четири месеци бях далеч от дома. Подготвях се в Берлин, в Щатите, както и имах лагер в Майорка. Беше важно да имам условия за качествена подготовка, емоция, дух и настроение за тренировки", каза Пулев.</p>
      <p>"Чувството да си в България е несравнимо. Бях изключително щастлив, когато се прибрах онзи ден", добави звездата.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>"Мачът за световната титла трябва да се състои до края на май. Ще ходим в Саудитска Арабия, за да ги гледаме на живо на 7 декември. Срещу който и от двамата да играя, готов съм да го победя. И двамата мога да ги бия. Просто моята техника е по-различна от тяхната. Джошуа дори ми е по-удачен, защото е по-висок от мен. Когато съм играл с такъв тип боксьорите - здрави, високи, винаги съм ги побеждавал. Руис е по-нисък, моята сила е дистанцията. Естествено, не се възгордявам от последния ми мач. Противникът не беше на моето ниво, но беше сериозен", добави Пулев.</p>
      <p>"Лоша реклама няма", каза Кобрата по повод скандала с целувката му с Джени Суши. </p>
      <p>"Аз нямах проблеми, нито се почувствах гузен. Естествено, извиних й се, както на нея, така и на адвокатката й. Извиних се и на американците, и на България. Направих го от емоция, еуфория, нищо лично, още повече, че сексуално имам далеч по-добри предложения от Дженифър Равало", похвали се Пулев.</p>
      <p>"В крайна сметка нито съм убил някого, нито съм престъпник, просто така съм го почувствал. Подобна целувка в Европа не е нещо толкова осъдно, но в Щатите е различно. През цялото време бях усмихнат и позитивен", добави Кобрата.<br/> </p>
    </article>
  </body>
</html>