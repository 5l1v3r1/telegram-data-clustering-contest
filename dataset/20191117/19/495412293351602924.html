<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-catanzaro-catania-streaming-video-tv-big-match-al-ceravolo-serie-c/1949233/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T19:13:50+00:00"/>
    <meta property="og:title" content="DIRETTA/ Catanzaro Catania (risultato 0-0) video streaming tv: in campo, si comincia!"/>
    <meta property="og:description" content="Diretta Catanzaro Catania streaming video e tv: probabili formazioni, quote, orario e risultato live della partita valida per il girone C della Serie C."/>
  </head>
  <body>
    <article>
      <h1>DIRETTA/ Catanzaro Catania (risultato 0-0) video streaming tv: in campo, si comincia!</h1>
      <h2>Diretta Catanzaro Catania streaming video e tv: probabili formazioni, quote, orario e risultato live della partita valida per la quindicesima giornata nel girone C del campionato di Serie C.</h2>
      <address><time datetime="2019-11-17T19:13:50+00:00">17 Nov 2019, 19:13</time> by <a rel="author" href="https://www.ilsussidiario.net/autori/claudio-franceschini/" target="_blank">Claudio Franceschini</a></address>
      <h4>DIRETTA CATANZARO CATANIA (RISULTATO 0-0): SI COMINCIA!</h4>
      <p>Comincia la diretta di <b>Catanzaro Catania</b>, match della 15^ giornata di Serie c a cui la formazione siciliana approda dopo il buon successo maturato contro il Sicula Leonzio. In quell’occasione poi aveva preso la parola il tecnico degli etnei Lucarelli che aveva affermato, come ci riporta Catanista.eu: “Non so spiegarmi il primo tempo, anzi la gente è stata paziente. Noi avevamo preparato un’uscita col quinto sul terzino avversario, scalando a quattro in difesa. Abbiamo sbagliato all’inizio e poi è arrivato il gol con la poca reattività sulla respinta di Furlan. Quello ha complicato tutto. Era difficile ribaltarla, quindi voglio essere positivo. Capiremo i motivi del primo tempo e poi cercheremo di migliorare ancora di più”. Vedremo che accadrà in campo stasera: si gioca!</p>
      <h4>DIRETTA STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Catanzaro Catania</b> non sarà trasmessa sui canali della nostra televisione, ma come sempre l’appuntamento con le partite della Serie C è sulla piattaforma Eleven Sports: la sfida di campionato, di conseguenza, potrà essere seguita in <b>diretta streaming video</b> utilizzando dispositivi mobili come PC, tablet e smartphone. All servizio è possibile abbonarsi per la stagione oppure di volta in volta acquistare il singolo evento, ad un prezzo precedentemente fissato.</p>
      <h4>I BOMBER</h4>
      <p>Ci avviciniamo a grandi passi alla diretta di <b>Catanzaro Catania</b> e certo vale oggi la pena andare a individuare dei possibili protagonisti di questo match per la 15^ giornata di Serie C: chi si metterà in luce a suon di gol? Curiosando nello spogliatoio giallorosso ecco che il primo riferimento in termini di gol è certo Kanoute, autore di ben 5 reti finora, ma facciamo attenzione anche a Fischnaller, che ha segnato 4 gol e l’ultimo solo nel precedente turno di campionato contro la Cavese. Per il Catania quando si parla di gol si fa riferimento al trittico Di Piazza-Lodi-Mazzarani che al momento si dividono il titolo di capocannoniere degli etnei con 5 gol a testa. Dopo di loro hanno trovato la via del gol ma solo una volta finora Bucolo, Calapai, Curiale, Siamo e Welbeck. (agg Michela Colombo)</p>
      <h4>I TESTA A TESTA</h4>
      <p><b>Catanzaro Catania</b> sta diventando un classico: le due squadre sono avversarie nel girone C di Serie C per la quinta stagione consecutiva. Da quando si sono ritrovate, nove anni e mezzo dopo, il bilancio ci dice che gli etnei hanno vinto cinque volte a fronte di tre successi dei calabresi, con un solo pareggio che è uno 0-0 maturato qui al Bonolis. L’ultima partita in assoluto, lo scorso marzo, ha visto il Catania espugnare questo stadio: a segno Alessandro Marotta e Matteo Di Piazza a rimontare la rete iniziale di Eugenio D’Ursi. L’ultima affermazione del Catanzaro tra le mura amiche è dell’aprile 2017, stesso punteggio; giova ricordare poi che ci sono dei precedenti anche in Serie B, per l’ultima volta tra il 2004 e il 2006. Ricordiamo allora un successo esterno della squadra rossazzurra nel maggio 2006, ultima volta nel campionato cadetto: Giuseppe Mascara (doppietta) e Fabio Caserta a marcare per il Catania, al Catanzaro non era servito il gol di Italo Mattioli aveva realizzato per accorciare momentaneamente le distanze. (agg. di Claudio Franceschini)</p>
      <h4>PRESENTAZIONE DEL MATCH</h4>
      <p><b>Catanzaro Catania</b>, partita <b>diretta</b> dal signor Matteo Gualtieri, si gioca alle ore 20:45 di domenica 17 novembre ed è un posticipo nella quindicesima giornata del girone C, per il campionato di <b>Serie C 2019-2020</b>. Sulla carta al Ceravolo si affrontano due delle squadre più competitive del torneo, che hanno iniziato questa stagione con propositi di promozione e volendo ripetere quanto fatto l’anno scorso. In realtà i risultati non sono stati entusiasmanti fino a qui: i calabresi hanno addirittura esonerato Gaetano Auteri chiamando Gianluca Grassadonia, che <a href="https://www.ilsussidiario.net/news/video-cavese-catanzaro-2-2-highlights-e-gol-fischnaller-pareggia-i-conti-al-93/1947698/"><b>domenica scorsa ha pareggiato a Cava De’ Tirreni</b></a> non riuscendo a riprendere la marcia. Il Catania ha un punto in meno, in questo momento giocherebbe i playoff ma solo come decima forza del girone; <a href="https://www.ilsussidiario.net/news/diretta-catania-sicula-leonzio-streaming-video-tv-un-derby-serie-c/1946953/"><b>la vittoria interna sulla Sicula Leonzio</b></a> ha comunque dato un po’ di fiducia alla squadra che adesso vuole centrare un importante risultato fuori casa per confermarsi. Andiamo a vedere quindi in che modo i due allenatori potrebbero disporre le loro squadre sul terreno di gioco, leggendo le probabili formazioni mentre aspettiamo che la diretta di Catanzaro Catania prenda il via.</p>
      <h4>PROBABILI FORMAZIONI CATANZARO CATANIA</h4>
      <p>Catanzaro Catania sarà giocata dai giallorossi con il 3-5-2: rispetto a domenica potrebbero tornare titolari Fischnaller, eventualmente schierato in attacco al fianco di Nicastro o Mamadou Kanouté, e Maita che a centrocampo può prendere il posto di Risolo o Casoli. Lo stesso Nicastro potrebbe scalare a destra sulla linea mediana, con Statella che si sposterebbe sull’altra corsia al posto di Favalli; Tascone sarà confermato in mezzo al campo mentre in difesa avremo Signorini, Luca Martinelli e Pinna a protezione del portiere Di Gennaro. Cristiano Lucarelli, tornato qui a fine ottobre, utilizza un modulo speculare ma sarà senza Dall’Oglio; sarà Bucolo a giocare sulla mezzala destra con Lodi davanti alla difesa, a dividersi i compiti di regia con Giuseppe Rizzo. I due esterni di centrocampo ancora una volta dovrebbero essere Calapai e Pinto; Mazzarani potrebbe comunque essere titolare, magari anche davanti sostituendo uno tra Curiale e Di Piazza. Andrea Esposito comanda la difesa nella quale potrebbe essere confermato Biagianti (in alternativa il capitano andrà a centrocampo con Marchese dietro), a completare la linea sarà Tommaso Silvestri mentre in porta andrà Furlan.</p>
      <h4>QUOTE E PRONOSTICO</h4>
      <p>Sono i calabresi a partire con i favori del pronostico in Catanzaro Catania: l’agenzia di scommesse Snai infatti valuta 2,10 volte la somma messa sul piatto il segno 1, da giocare per la vittoria dei calabresi. Il pareggio è come sempre identificato dal segno X e vi permetterebbe di guadagnare una cifra pari a 3,15 volte quanto puntato, mentre con il successo esterno degli etnei (segno 2) il valore della vincita sarebbe di 3,40 volte la cifra giocata con questo bookmaker.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-pistoia-cantu-streaming-video-tv-partita-delicata-basket-serie-a1/1948746/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-match/1949607/"/>
        <a href="https://www.ilsussidiario.net/news/diretta-messico-brasile-u17-streaming-video-tv-la-finale-mondiali-under-17/1949630/"/>
        <a href="https://www.ilsussidiario.net/news/diretta-roma-pesaro-streaming-video-rai-ottima-occasione-per-bucchi-basket-a1/1948784/"/>
        <a href="https://www.ilsussidiario.net/news/diretta-albania-francia-streaming-video-canale-20-blues-gia-qualificati-a-euro-2020/1949088/"/>
        <a href="https://www.ilsussidiario.net/news/diretta-formula-1-gara-live-vincitore-ordine-darrivo-gp-brasile-2019/1949207/"/>
      </related>
    </article>
  </body>
</html>