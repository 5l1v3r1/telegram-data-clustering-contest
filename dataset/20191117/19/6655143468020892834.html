<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/neve-toscana-1.4892642"/>
    <meta property="og:site_name" content="La Nazione"/>
    <meta property="article:published_time" content="2019-11-17T19:24:00+00:00"/>
    <meta property="og:title" content="Non solo pioggia: crea problemi anche la neve in Toscana, spargisale sull'Appennino"/>
    <meta property="og:description" content="Interessate dalle nevicate le località dell'Abetone e del valico del Cerreto"/>
  </head>
  <body>
    <article>
      <h1>Non solo pioggia: crea problemi anche la neve in Toscana, spargisale sull'Appennino</h1>
      <h2>Interessate dalle nevicate le località dell'Abetone e del valico del Cerreto</h2>
      <address>
        <time datetime="2019-11-17T19:24:00+00:00">17 Nov 2019, 19:24</time>
      </address>
      <p>Firenze, 17 novembre 2019 - Dopo la pioggia, anche la neve sta creando problemi in<b> Toscana</b>. L'Anas comunica che prosegue il lavoro dei suoi uomini e mezzi che per tutta la scorsa notte hanno fronteggiato i disagi del maltempo lungo la rete stradale del Centro Italia. A causa di neve, pioggia e forte vento, rami di alberi sono caduti in strada e si sono verificati allagamenti del piano viabile.<b> Mezzi spargisale </b>e spazzaneve hanno lavorato sulle strade appenniniche al confine<b> tra Toscana e Emilia Romagna</b>: sulla strada statale 12 dell'Abetone e del Brennero in località Faidello; sulla strada statale 63 del<b> Valico del Cerreto </b>a Fivizzano (Massa Carrara) e sulla statale 64 Porrettana a Pistoia. La transitabilita' delle strade, al momento, e' assicurata sia pure con qualche rallentamento.</p>
      <p>© Riproduzione riservata</p>
    </article>
  </body>
</html>