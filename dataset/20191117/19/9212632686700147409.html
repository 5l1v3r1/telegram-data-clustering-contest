<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/518111/murid-perempuan-parah-diserang-anjing"/>
    <meta property="og:site_name" content="HM Online"/>
    <meta property="article:published_time" content="2019-11-17T19:47:07+00:00"/>
    <meta property="og:title" content="Murid perempuan parah diserang anjing"/>
    <meta property="og:description" content="MURID perempuan berumur tujuh tahun parah selepas diserang seekor anjing, ketika pulang dari sekolah, 15 November lalu."/>
  </head>
  <body>
    <article>
      <h1>Murid perempuan parah diserang anjing</h1>
      <address><time datetime="2019-11-17T19:47:07+00:00">17 Nov 2019, 19:47</time> by <a rel="author">Fardy Bungga</a></address>
      <p>MURID perempuan berumur tujuh tahun parah selepas diserang seekor anjing, ketika pulang dari sekolah, 15 November lalu.</p>
      <p>Dalam kejadian jam 1 tengah hari itu, murid Sekolah Kebangsaan (SK) Lipasu di Ranau itu dikatakan mengikuti beberapa murid lain untuk pulang ke rumah.</p>
      <p>Bagaimanapun, ketika berada kira-kira 300 meter dari luar kawasan sekolah, seekor anjing tiba-tiba mengejar kumpulan murid berkenaan menyebabkan mereka lari berpatah balik ke dalam sekolah.</p>
      <p>Namun, mangsa dikatakan tidak sempat menyelamatkan diri sebelum diserang anjing berkenaan.</p>
      <p>Rakan mangsa yang berjaya kembali ke sekolah kemudian melaporkan kejadian itu kepada pengawal keselamatan sebelum mereka bergegas ke lokasi untuk menyelamatkan mangsa.</p>
      <p>Pengawal keselamatan itu kemudian membawa mangsa ke dalam kawasan sekolah sebelum dihantar mendapatkan rawatan.</p>
      <p>Sementara itu, Pengarah Pendidik Negeri Sabah, Sr Mistrine Radin berkata, mangsa dihantar guru ke hospital.</p>
      <p>Katanya, mangsa dihantar ke Hospital Wanita dan Kanak-Kanak Sabah (HWKKS) Likas untuk mendapatkan rawatan lanjut.</p>
      <p>Difahamkan mangsa selalunya dijemput bapanya, bagaimanapun pada hari kejadian bapa mangsa dikatakan terlewat.</p>
      <related>
        <h4>Berita Berkaitan</h4>
        <a href="https://www.hmetro.com.my/mutakhir/2019/09/495194/janin-terkeluar-selepas-telan-ubat"/>
        <a href="https://www.hmetro.com.my/mutakhir/2017/06/237001/maut-rempuh-belakang-pacuan-empat-roda"/>
        <a href="https://www.hmetro.com.my/mutakhir/2017/10/277211/ajal-ketika-melintas-jalan"/>
        <a href="https://www.hmetro.com.my/node/212513"/>
        <a href="https://www.hmetro.com.my/mutakhir/2018/02/309551/ratap-jasad-anak"/>
        <a href="https://www.hmetro.com.my/mutakhir/2018/10/387982/bayi-dikelar-ibu-dikebumi-hari-ini"/>
        <a href="https://www.hmetro.com.my/mutakhir/2018/11/397223/maut-terkena-renjatan-elektrik"/>
        <a href="https://www.hmetro.com.my/utama/2019/02/419072/amukan-beruk-liar"/>
      </related>
    </article>
  </body>
</html>