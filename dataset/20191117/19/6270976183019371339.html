<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/u-kremli-hochut-shhob-ukrayina-pogodyla-z-bojovykamy-novyj-zakon-pro-status-ordlo/"/>
    <meta property="og:site_name" content="Рубрика"/>
    <meta property="article:published_time" content="2019-11-17T19:05:16+00:00"/>
    <meta property="og:title" content="У Кремлі хочуть, щоб Україна &quot;погодила&quot; з бойовиками новий закон про статус ОРДЛО"/>
    <meta property="og:description" content="У Кремлі не сумніваються, що Україна узгоджуватиме новий закон про особливий статус Донбасу з “урядами” ОРДЛО. Москві незрозумілий тільки механізм такого узгодження Таку заяву ввечері у неділю, 17 листопада 2019 року, зробив прес-секретар президента Росії Дмитро Пєсков в інтерв’ю пропагандистському телеканалу “Росія-1”, повідомляє ТАСС. “Це такий наріжний закон, а головне, його потрібно погодити з “ДНР” […]"/>
  </head>
  <body>
    <article>
      <h1>У Кремлі хочуть, щоб Україна "погодила" з бойовиками новий закон про статус ОРДЛО</h1>
      <address><time datetime="2019-11-17T19:05:16+00:00">17 Nov 2019, 19:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/08/1019693794-860x580-c-1.jpg"/>
      </figure>
      <p>
        <b>
          <b>У Кремлі не сумніваються, що Україна узгоджуватиме новий закон про особливий статус Донбасу з “урядами” ОРДЛО. Москві незрозумілий тільки механізм такого узгодження</b>
        </b>
      </p>
      <p>Таку заяву ввечері у неділю, 17 листопада 2019 року, зробив прес-секретар президента Росії Дмитро Пєсков в інтерв’ю пропагандистському телеканалу “Росія-1”, повідомляє ТАСС.</p>
      <p>“Це такий наріжний закон, а головне, його потрібно погодити з “ДНР” і “ЛНР”, а до цього часу Київ виключає прямі контакти. Як вони узгоджуватимуть, в якому форматі? Тобто тоді з’явиться більше запитань”, – сказав він.</p>
      <p>За словами Пєскова, “Нормандська четвірка” розраховує на те, що українська сторона “розуміє, як вони далі поводитимуться і що робитимуть з цим законом”.</p>
      <p>Раніше <a href="https://rubryka.com/2019/11/17/razumkov-rozpoviv-koly-pryjmut-zakon-pro-osoblyvyj-status-donbasu/">Разумков розповів, коли приймуть закон про особливий статус Донбасу.</a></p>
    </article>
  </body>
</html>