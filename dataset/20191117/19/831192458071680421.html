<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/maziko-paron-stin-poreia-gia-tin-epeteio-toy-polytechneioy-oloklirothikan-oi-ekdiloseis-ypo-drakonteia-astynomika-metra/"/>
    <meta property="og:site_name" content="europost.gr"/>
    <meta property="article:published_time" content="2019-11-17T19:58:13+00:00"/>
    <meta property="og:title" content="Μαζικό παρών στην πορεία για την επέτειο του Πολυτεχνείου – Ολοκληρώθηκαν οι εκδηλώσεις υπό δρακόντεια αστυνομικά μέτρα!"/>
    <meta property="og:description" content="Μαζικό παρών έδωσαν οι πολίτες στην πορεία για τη συμπλήρωση 46 χρόνων από την εξέγερση των φοιτητών στο Πολυτεχνείο που αποτέλεσε την απαρχή για την πτώση της χούντας. Τουλάχιστον 20.000 άνθρωποι -σύμφωνα με τις εκτιμήσεις"/>
  </head>
  <body>
    <article>
      <h1>Μαζικό παρών στην πορεία για την επέτειο του Πολυτεχνείου – Ολοκληρώθηκαν οι εκδηλώσεις υπό δρακόντεια αστυνομικά μέτρα!</h1>
      <address>
        <time datetime="2019-11-17T19:58:13+00:00">17 Nov 2019, 19:58</time>
      </address>
      <p>Μαζικό παρών έδωσαν οι πολίτες στην πορεία για τη συμπλήρωση 46 χρόνων από την εξέγερση των φοιτητών στο Πολυτεχνείο που αποτέλεσε την απαρχή για την πτώση της χούντας. Τουλάχιστον 20.000 άνθρωποι -σύμφωνα με τις εκτιμήσεις της Αστυνομίας- πήραν μέρος στην πορεία προς την αμερικανική πρεσβεία με την οποία κορυφώθηκαν οι τριήμερες εκδηλώσεις μνήμης.</p>
      <figure>
        <img src="https://europost.gr/wp-content/uploads/2019/11/por03-300x200.jpg"/>
      </figure>
      <figure>
        <img src="https://europost.gr/wp-content/uploads/2019/11/4956542-300x200.jpg"/>
      </figure>
      <p>Η πορεία ολοκληρώθηκε υπό δρακόντεια μέτρα ασφαλείας, τα οποία είχαν τεθεί από νωρίς σε εφαρμογή, σε μια προσπάθεια να αποτραπεί κάθε απόπειρα να αμαυρωθεί η ιστορική επέτειος. Η αστυνομία που έθεσε επί ποδός όλες τις δυνάμεις και τις υπηρεσίες της εφαρμόζει δόγμα εντατικής αστυνόμευσης και πρόληψης, στο πλαίσιο του οποίου δυνάμεις επικέντρωσαν στη συγκέντρωση πληροφοριών, την αξιολόγησή τους και την αξιοποίησή τους προκειμένου να αποτραπούν επεισόδια. Οι διαδηλωτές έφτασαν περίπου στις έξι το απόγευμα στην «σιδηρόφρακτη» από κλούβες των ΜΑΤ αμερικανική πρεσβεία. Περίπου στις επτάμισι το απόγευμα επικράτησε ένταση μεταξύ όταν διαδηλωτές διαπληκτίσθηκαν με μέλη του ΣΥΡΙΖΑ που διαδήλωναν στο μπλοκ του κόμματος. Μάλιστα κάποιοι έριξαν μπουκάλια εναντίον των διαδηλωτών του ΣΥΡΙΖΑ.</p>
      <figure>
        <iframe src="https://www.youtube.com/embed/MaJUSTFxVf4" width="696" height="392" data-service="Youtube" scrolling="no"/>
      </figure>
    </article>
  </body>
</html>