<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158692_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T19:15:00+00:00"/>
    <meta property="og:title" content="Дерменджиев: Ивелин може да размисли до март"/>
    <meta property="og:description" content="&quot;Исках точно такава победа&quot;, заяви селекционерът на националния ни отбор"/>
  </head>
  <body>
    <article>
      <h1>Дерменджиев: Ивелин може да размисли до март</h1>
      <address>
        <time datetime="2019-11-17T19:15:00+00:00">17 Nov 2019, 19:15</time>
      </address>
      <p> Селекционерът на България Георги Дерменджиев похвали футболистите си за постигнатата домакинска победа с 1:0 над Чехия в последен мач от квалификациите за Евро 2020.<br/><br/>“Наистина казах, че искам победа и то такава победа. Чехия е един много добър отбор, класира се за евротурнирите. Много хора ще кажат, че са подценили този мач, но нас това не ни интересува. Доволен съм заради играчите, ръководството, феновете. Доволен съм заради това, защото тези момчета имат възможности. Направиха това, в което е нашата сила.<br/><br/>Анализи не искам да правя как и защо се е случило. Гледаме напред. Играчите трябва да се успокоят. Ще видим кой ще ни се падне при жребия на 22-ри. Насочваме се към него.<br/><br/>Тактиката си е тактика. В един момент може да се промени. Има един такъв момент, че отборът изпитва несигурност и това е причината да се приберем малко в днешния мач. Но имахме няколко ситуации, които ако се бяха развили добре, резултатът може би щеше да е друг. Играем прагматичен футбол. Искам играчите да дават това, което могат. Целта ни е март месец”, каза Дерменджиев, който намекна, че капитанът Ивелин Попов може и да отложи оттеглянето си от националния тим.<br/><br/>“Има доста време. Ще мислим за Ивелин Попов. Сега е рано да се взимат крайни решения. Ивелин е взел решение, обявил го е. До март месец има много време, може да размисли. Не знам какво ще се случи.<br/><br/>Благодаря на играчите за тази победа. Започваме да се нагласяме за жребия”, завърши Дерменджиев.</p>
    </article>
  </body>
</html>