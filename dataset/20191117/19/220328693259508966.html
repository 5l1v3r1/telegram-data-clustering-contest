<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/bliznashki-obyasni-kakvo-chaka-radev-ako-sezira-ks-406995.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T19:45:34+00:00"/>
    <meta property="og:title" content="Близнашки  обясни какво  чака Радев, ако сезира КС"/>
    <meta property="og:description" content="Президентът би нарушил Конституцията, ако не подпише указа за Гешев"/>
  </head>
  <body>
    <article>
      <h1>Близнашки  обясни какво  чака Радев, ако сезира КС</h1>
      <address><time datetime="2019-11-17T19:45:34+00:00">17 Nov 2019, 19:45</time> by <a rel="author">сс</a></address>
      <p>Радев рискува да стане за смях, ако сезира КС за главния прокурор. Това би било огромна политическа грешка", коментира в предаването "Неделята на NOVA" бившият служебен премиер и конституционалист проф. Георги Близнашки. Той определи като груба грешка и решението на Радев да върне указа за прегласуване във ВСС.</p>
      <p>"КС тълкува не закона, а Конституцията. Радев не може да вземе друго решение, освен да последва досегашната практика", допълни юристът. "Последната дума, спрямо нашата Конституция, е на ВСС. Радев би нарушил Конституцията и би било висше държавно престъпление (наред с държавната измяна). Конституцията е пределно ясна - няма какво да се пита КС", каза проф. Близнашки.</p>
      <p>Той коментира и избрания за нов главен прокурор Иван Гешев, като подчерта, че подкрепя концепцията му за справянето с престъпността. "Иван Гешев ще има на разположение 7 години да се докаже. Концепцията му е прагматична, насочена към актуалните проблеми за организираната престъпност. Надеждата е, че той ще се заеме с работа, а няма да се занимава с критиките на някои магистрати, които чухме", даде оценката си за новия главен прокурор проф. Близнашки. Той намери за абсурдна ситуацията с протестите срещу Гешев с довода, че това е избор на самата съдебна система, а не на гражданите.</p>
    </article>
  </body>
</html>