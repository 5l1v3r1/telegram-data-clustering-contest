<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/motor/Verstappen-guanya-serial-accidents-Brasil_0_2345765548.html"/>
    <meta property="og:site_name" content="Ara.cat"/>
    <meta property="article:published_time" content="2019-11-17T19:06:37+00:00"/>
    <meta property="og:title" content="Verstappen guanya en el serial d'accidents del Brasil"/>
    <meta property="og:description" content="Victòria de l'holandès, primer podi per a Gasly i accidents de Bottas, Albon i els dos Ferrari"/>
  </head>
  <body>
    <article>
      <h1>Verstappen guanya en el serial d'accidents del Brasil</h1>
      <h2>Victòria de l'holandès, primer podi per a Gasly i accidents de Bottas, Albon i els dos Ferrari</h2>
      <address>
        <time datetime="2019-11-17T19:06:37+00:00">17 Nov 2019, 19:06</time>
      </address>
      <p>Max Verstappen ha guanyat aquesta tarda el Gran Premi del Brasil, el penúltim d'una temporada marcada per la tirania competitiva de Mercedes i un nou títol de Lewis Hamilton. El britànic ha hagut de suar de valent per aconseguir el tercer lloc en una cursa boja, marcada pels incidents, el <i>safety car</i> i la immolació de Ferrari.</p>
      <p>Verstappen ha fet bona la <i>pole</i> que va aconseguir en la jornada de dissabte amb autoritat. Ha sigut el més fiable dels més ràpids de la graella. "Lewis ha pilotat molt ràpid. Nosaltres hem hagut d'estar molt bé en el moment de fer les aturades. He pogut controlar la cursa amb els neumàtics que tenia. Era conscient que avui era la meva única oportunitat per superar els Mercedes i guanyar", ha comentat l'holandès. Sense Bottas, KO per un accident, el protagonisme ha sigut per a l'equip de la marca energètica.</p>
      <p>
        <b>Imprudència italiana</b>
      </p>
      <p>Ha brillat en la segona represa del Gran Premi, reforçant el lideratge de Verstappen i fent que Alexander Albon superés els dos Ferrari, creixent gràcies a la remuntada de Charles Leclerc. Els cotxes italians han pagat la frustració amb una imprudència de juvenils que els ha deixat fora de joc. La responsabilitat ha estat compartida, perquè els dos han demostrant la mateixa falta de professionalitat. Els Ferrari han topat en una recta quan han lluitat per avançar-se. El "<i> what the hell</i>" de la ràdio de l'equip ha estat el punt final d'una estratègia coral de segona fila que ha permès que Red Bull ocupés els dos primers llocs en el tram final de la cursa.</p>
      <p>El <i>safety car</i> a falta d'una volta ha provocat un últim incident amb l'accident derivat de l'abandonament d'Albon i ha permès que Pierre Gasly aconseguís el primer podi de la seva carrera. "Ha fet una gran feina, el resultat ha sigut molt just. Voldria disculpar-me amb Albon, perquè ha sigut culpa meva. Em sap greu. En aquesta cursa he arriscat molt", ha admès el campió del Mundial. Injustícia poètica i victòria per a Red Bull.</p>
    </article>
  </body>
</html>