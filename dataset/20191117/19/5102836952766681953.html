<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/norge-bruker-50-millioner-kroner-pa-flyktningleir-i-rwanda/"/>
    <meta property="og:site_name" content="Document"/>
    <meta property="article:published_time" content="2019-11-17T19:31:16+00:00"/>
    <meta property="og:title" content="Norge bruker 50 millioner kroner på flyktningleir i Rwanda"/>
    <meta property="og:description" content="Utviklingsminister Dag Inge Ulstein (KrF) besøkte torsdag flyktningleiren i Rwanda. Med seg hadde han 50 millioner kroner til oppussing og drift. Foto: Terje Pedersen / NTB scanpix"/>
  </head>
  <body>
    <article>
      <h1>Norge bruker 50 millioner kroner på flyktningleir i Rwanda</h1>
      <address><time datetime="2019-11-17T19:31:16+00:00">17 Nov 2019, 19:31</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/m4ukjit9ysg-e1574019059571-1024x614.jpg"/>
      </figure>
      <p>
        <i>Utviklingsminister Dag Inge Ulstein (KrF) besøkte torsdag flyktningleiren i Rwanda. Med seg hadde han 50 millioner kroner til oppussing og drift. Foto: Terje Pedersen / NTB scanpix</i>
      </p>
      <p>Regjeringen bevilger 50 millioner kroner til oppussing og drift av en flyktningleir i Rwanda.</p>
      <p>Leiren ligger rundt 60 kilometer utenfor landets hovedstad Kigali, og hadde utviklingsminister Dag Inge Ulstein (KrF) på besøk torsdag, skriver Vårt Land.</p>
      <p>Der møtte han flere av de 189 flyktningene som er fløyet til landet fra Libya de siste ukene.</p>
      <blockquote>– Inntrykkene er mange og sterke, det er nesten vanskelig å gjenfortelle dem, for mange har opplevd så forferdelige ting, sier statsråden til avisen.</blockquote>
      <p>FNs høykommissær for flyktninger (UNHCR) ba i september om støtte på 10 millioner dollar, og det var i den forbindelse at regjeringen bevilget pengene.</p>
      <p>Leiren skal fungere som transittmottak og har plass til 500 flyktninger som skal få tett helseoppfølging. FN har planer om å fly totalt 4.700 flyktninger til leiren.</p>
      <p>I Libya bor det allerede 150.000 flyktninger fra blant annet Burundi og Kongo.</p>
      <p>Solberg-regjeringen har også lovet å bidra med 200 millioner kroner til EU-prosjektet Trust Fund For Africa. Fondet finansierer driften av Libyas marine, som plukker opp båtflyktninger og frakter de tilbake til leirer i Libya.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill <i>Sammenstøt mellom sivilisasjoner?</i> her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/02/04/ulstein-uaktuelt-a-bruke-bistand-som-pressmiddel-for-a-sikre-flere-returavtaler/"/>
        <a href="https://www.document.no/2019/05/22/redd-barna-regjeringen-kan-fa-barneliv-pa-samvittigheten/"/>
        <a href="https://www.document.no/2019/10/10/regjeringen-vil-gi-somalia-milliardlan/"/>
        <a href="https://www.document.no/2019/01/22/solberg-i-mal-flertallsregjering-er-historisk/"/>
        <a href="https://www.document.no/2019/08/22/regjering-vil-lage-handlingsplan-mot-islamhat/"/>
        <a href="https://www.document.no/2011/06/07/7-milliarder-i-%c3%b8kte-innvandringsrelaterte-utgifter-pa-4-ar/"/>
        <a href="https://www.document.no/2019/04/29/statsrader-klare-for-klimatoppmote-med-ungdom/"/>
        <a href="https://www.document.no/2010/03/22/den_drepende_hjelpen/"/>
        <a href="https://www.document.no/2008/12/10/millardindustrien/"/>
        <a href="https://www.document.no/2019/04/26/kriminelle-gjenger-fester-grepet-i-rohingya-leire-i-bangladesh/"/>
      </related>
    </article>
  </body>
</html>