<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/marina-maljkovic-pohvalila-mlade-igracice/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T19:35:31+00:00"/>
    <meta property="og:title" content="Marina Maljković pohvalila mlade igračice"/>
    <meta property="og:description" content="Košarkašice Srbije upisali su istorijsku protiv protiv Albanije u Draču u okviru kvalifikacija za EP 2021. Srbija je igrala bez nekolicine standardnih reprezentativki (Petrović, Stanković, Bruks, Crvendakić, Dabović), ali je upisala trijumf od neverovatnih 105 poena razlike. Selektorka Marina Maljković je pohvalila mlade igračice. – Razlika je bitna između dve ekipe… Ono što je najvažnije […]"/>
  </head>
  <body>
    <article>
      <h1>Marina Maljković pohvalila mlade igračice</h1>
      <address><time datetime="2019-11-17T19:35:31+00:00">17 Nov 2019, 19:35</time> by <a rel="author">Milos</a></address>
      <p>Košarkašice Srbije upisali su istorijsku protiv protiv Albanije u Draču u okviru kvalifikacija za EP 2021.</p>
      <p>Srbija je igrala bez nekolicine standardnih reprezentativki (Petrović, Stanković, Bruks, Crvendakić, Dabović), ali je upisala <a href="https://www.sportskacentrala.com/2019/11/17/fantasticno-srbija-slavila-u-albaniji-sa-105-poena-razlike/">trijumf od neverovatnih 105 poena razlike.</a></p>
      <p>Selektorka Marina Maljković je pohvalila mlade igračice.</p>
      <p><i>–</i> <b>Razlika je bitna između dve ekipe… Ono što je najvažnije za žensku reprezentaciju jeste da se u svaku utakmicu ulazi maksimalno i da se igra do poslednjeg minuta, kao da je pitanje poraza ili pobede. Druga bitna stvar su mlade košarkašice koje nisu samo ulazile u igru, već su i davale ozbiljne poene. Imamo dve devojčice od 17 godina – Zarić i Popović i jednu koja je malo starija, Jovanu Nogić, zajedno sa Turudić i Bogićević koje nisu danas igrale, ali će dobiti šansu u nekoj narednoj prilici. Sve su pokazale da pre svega imaju silnu želju da igraju za seniorsku reprezentaciju, da razumeju sistem seniorske reprezentacije i da mogu biti deo nje u skorijoj budućnosti</b>, rekla je Maljkovićeva, a preneo sajt KSS.</p>
      <p>– <b>Mislim da smo popravile dosta stvari u odnosu na utakmicu sa Turskom. Ispoštovale smo sve što je selektorka tražila i dale smo dosta lakih poena, što je i napravilo ovoliku razliku. Borile smo se od početka do kraja, bile smo agresivne u odbrani i u napadu i na kraju stigle do ubedljive pobede</b>, rekla je Jovana Nogić, koja je ubacila 20 poena.</p>
      <p>Naredni prozor u kvalifikacijama za Evropsko prvenstvo 2021. godine je u novembru 2020. godine. Srbija će 12. novembra gostovati Litvaniji, a tri dana kasnije i Turskoj. Srpkinje trenutno imaju dva trijumfa iz dva meča.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/fantasticno-srbija-slavila-u-albaniji-sa-105-poena-razlike/"/>
        <a href="https://www.sportskacentrala.com/2019/11/14/marina-maljkovic-ovo-je-pocetak-priprema-za-tokio/"/>
        <a href="https://www.sportskacentrala.com/2019/11/14/srpkinje-se-mucile-ali-upisale-vazan-trijumf/"/>
        <a href="https://www.sportskacentrala.com/2019/11/13/ana-dabovic-nadam-se-podrsci-navijaca/"/>
        <a href="https://www.sportskacentrala.com/2019/11/12/obecanje-srpskih-kosarkasica-navijacima-ostavicemo-srce-na-terenu-a-vi-cete-uzivati/"/>
        <a href="https://www.sportskacentrala.com/2019/11/11/okupile-se-kosarkasice-pred-duele-sa-turskom-i-albanijom/"/>
        <a href="https://www.sportskacentrala.com/2019/11/10/srpkinje-spremne-za-novi-pocetak-ocekuju-podrsku-publike/"/>
        <a href="https://www.sportskacentrala.com/2019/11/04/srpske-kosarkasice-pocinju-novi-ciklus-marina-maljkovic-ocekuje-punu-halu/"/>
        <a href="https://www.sportskacentrala.com/2019/10/03/karijera-joj-je-visila-o-koncu-ali-ce-predvoditi-srbiju-u-kvalifikacijama-za-olimpijske-igre/"/>
      </related>
    </article>
  </body>
</html>