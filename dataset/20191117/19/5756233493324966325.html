<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622044/%D8%A8%D8%A7%D9%86%D9%88%DB%8C-%D9%BE%DB%8C%D8%B1-%DA%AF%D9%88%D8%B4-%D8%A8%D9%87-%D9%81%D8%B1%D9%85%D8%A7%D9%86-%D8%B1%D9%88%D9%86%D8%A7%D9%84%D8%AF%D9%88-%DB%8C%D9%88%D9%88%D9%87-%D8%A8%D8%B1%D8%A7%DB%8C-%D9%BE%D9%88%DA%AF%D8%A8%D8%A7-%D8%AF%D8%B3%D8%AA-%D8%A8%D9%87-%DA%A9%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T19:21:00+00:00"/>
    <meta property="og:title" content="بانوی پیر گوش به فرمان «رونالدو»؛ یووه برای «پوگبا» دست به کار می‌شود"/>
    <meta property="og:description" content="براساس گزارش رسانه‌های ایتالیایی، «کریستیانو رونالدو» به هیات مدیره باشگاه یوونتوس توصیه کرده که برای جذب «پل پوگبا» اقدام کنند."/>
  </head>
  <body>
    <article>
      <h1>بانوی پیر گوش به فرمان «رونالدو»؛ یووه برای «پوگبا» دست به کار می‌شود</h1>
      <address>
        <time datetime="2019-11-17T19:21:00+00:00">17 Nov 2019, 19:21</time>
      </address>
      <p>
        <i>براساس گزارش رسانه‌های ایتالیایی، «کریستیانو رونالدو» به هیات مدیره باشگاه یوونتوس توصیه کرده که برای جذب «پل پوگبا» اقدام کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هافبک فرانسوی باشگاه منچستریونایتد مدت‌ها است با تیم ایتالیایی ارتباط داده شده و ناتوانی وی از برآورده کردن انتظارات در اولدترافورد، به گمانه‌زنی‌ها برای بازگشت وی به تورین دامن زده است و حالا رسانه‌های ایتالیایی در گزارش‌هایی مدعی شده‌اند که مرد پرتغالی به سران بانوی پیر توصیه کرده تا برای جذب هافبک ۲۶ ساله در پنجره نقل و انتقالات ژانویه، اقدام کنند.</p>
      <figure>
        <img src="https://aftabnews.ir/files/fa/news/1398/8/26/360502_944.jpg"/>
      </figure>
      <p>پوگبا در زمان حضور «اوله گانر سولسشر» روی نیمکت یونایتد، کانون توجه بسیاری از انتقادات بوده است؛ اتفاقی که باعث شده شیاطین سرخی که روزی یکی از قدرت‌های اروپا محسوب می‌شدند حالا برای ملاقات دوباره با روزهای افتخار تقلا کرده و هم‌اکنون پس از چهار تساوی، چهار برد و چهار شکست در رده هفتم رقابت‌های فصل جدید لیگ برتر جزیره جاخوش کنند.</p>
      <p>تابستان سال جاری زمزمه‌های زیادی مبنی بر انتقال مرد فرانسوی به رئال مادرید به گوش می‌رسید اما این انتقال محقق نشد؛ با این وجود ستاره آبی‌ها به نظر سرنوشتی جز جدایی از اولدترافورد ندارد و یوونتوس که در فاصله سال‌های ۲۰۱۲ تا ۲۰۱۶ وی را همچون یک ستاره در آغوش گرفته بود، به نظر از ایده بازگشت هافبک روزهای گذشته خود استقبال خواهد کرد.</p>
    </article>
  </body>
</html>