<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819807-u-gonkonzi-protestuvalniki-poranili-strilou-kopa.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T07:55:00+00:00"/>
    <meta property="og:title" content="У Гонконзі протестувальники поранили стрілою копа"/>
    <meta property="og:description" content="У Гонконзі тривають сутички між демонстрантами, які забарикадувались на території університетського містечка, та поліцією."/>
  </head>
  <body>
    <article>
      <h1>У Гонконзі протестувальники поранили стрілою копа</h1>
      <h2>У Гонконзі тривають сутички між демонстрантами, які забарикадувались на території університетського містечка, та поліцією.</h2>
      <address>
        <time datetime="2019-11-17T07:55:00+00:00">17 Nov 2019, 07:55</time>
      </address>
      <p>Про це повідомляє <a href="https://www.afp.com/en/news/3954/hong-kong-officer-hit-arrow-activists-vow-squeeze-economy-doc-1mc1j85">AFP</a>.</p>
      <p>"Поліцейський отримав поранення в ногу стрілою під час зіткнень з протестувальниками біля одного з університетів", - йдеться у повідомленні.</p>
      <p>Як зазначається, постраждалого доправили до лікарні.</p>
      <p>Поліція застосувала водомети та сльозогінний газ проти протестувальників.</p>
      <p>Атмосфера у місті залишається напруженою, у соцмережах ширяться заклики до продовження акцій протесту. У місцевому управлінні освіти заявили, що навчальні заклади будуть закриті на початку наступного тижня "з міркувань безпеки".</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818332-protesti-v-gonkongu-v-universitetah-skasuvali-zanatta-do-kinca-semestru.html">Протести в Гонконгу: в університетах скасували заняття до кінця семестру</a>
      </blockquote>
      <p>Як повідомлялося, масові акції <a href="https://www.ukrinform.ua/tag-protest">протесту</a> в Гонконгу тривають з червня. На початку вересня голова місцевої адміністрації Керрі Лам погодилася виконати одну з вимог демонстрантів та відкликала законопроєкт про екстрадицію, що дозволяє видавати правопорушників материковому Китаю. Однак багато прихильників опозиції заявили про намір продовжувати протести, які періодично супроводжуються блокуванням вулиць та сутичками.</p>
      <p>1 жовтня в ході сутичок із демонстрантами поліцейські застрелили протестувальника. Під час останнього спалаху протестів у місті було затримано понад 200 осіб, поранення дістали щонайменше 54 демонстранти.</p>
      <p>Фото: Stanley Shin, South China Morning Post</p>
    </article>
  </body>
</html>