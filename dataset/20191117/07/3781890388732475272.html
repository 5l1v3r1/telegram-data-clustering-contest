<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742084"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T07:45:00+00:00"/>
    <meta property="og:title" content="ศาลเอาจริง!จับเหตุได้ติดๆกัน หลังมีมาตรการคุมเข้ม"/>
    <meta property="og:description" content="โฆษกศาลเผยทุกศาลเข้มงวดเรื่องการรักษาความปลอดภัยหลัง”สราวุธ”ลงนามกำชับมาตรการ ศาลทั่วประเทศ มีรายงานจับผู้ก่อเหตุฝ่าฝืนกฎหมายได้ติดๆกัน ชี้หัวใจสำคัญอยู่ที่ผู้ปฏิบัติเคร่งครัด"/>
  </head>
  <body>
    <article>
      <h1>ศาลเอาจริง!จับเหตุได้ติดๆกัน หลังมีมาตรการคุมเข้ม</h1>
      <address>
        <time datetime="2019-11-17T07:45:00+00:00">17 Nov 2019, 07:45</time>
      </address>
      <p>
        <b>โฆษกศาลเผยทุกศาลเข้มงวดเรื่องการรักษาความปลอดภัยหลัง”สราวุธ”ลงนามกำชับมาตรการ ศาลทั่วประเทศ มีรายงานจับผู้ก่อเหตุฝ่าฝืนกฎหมายได้ติดๆกัน ชี้หัวใจสำคัญอยู่ที่ผู้ปฏิบัติเคร่งครัด</b>
      </p>
      <p>เมื่อวันที่ 17 พ.ย.นายสุริยัณห์ หงษ์วิไล โฆษกศาลยุติธรรม กล่าวถึงความคืบหน้าของมาตรการรักษาความปลอดภัยความเรียบร้อยบริเวณศาล หลังจากที่ นายสราวุธ เบญจกุล เลขาธิการสำนักงานศาลยุติธรรม ได้ลงนามในคำสั่งด่วนที่สุด เรื่องมาตรการรักษาความปลอดภัยในบริเวณศาล ส่งเป็นหนังสือเวียนถึงถึงหัวหน้าหน่วยงานในสังกัดสำนักงานศาลยุติธรรมให้ใช้เป็นแนวทางและถือปฏิบัติโดยเคร่งครัด ภายหลังเกิดเหตุยิงกันที่ศาลจังหวัดจันทบุรี เเละเหตุอื่นก่อนหน้านี้ว่า ภายหลังจากที่นายสราวุธ  ได้ออกมาตรการ ทุกศาลทั่วประเทศได้มีการตื่นตัว หัวหน้าศาลเเต่ละที่ก็ได้มีการเรียกประชุม ผู้อำนวยการเเต่ละศาลก็มีการวางมาตรการณ์ที่เข้มข้นขึ้นตามมาตรการที่ นายสราวุธ มีหนังสือคำสั่งลงไป ตรงนี้เป็นส่วนให้เจ้าหน้าที่ในชั้นปฏิบัติงาน มีความเข้มงวดกวดขันขึ้นในทุกจุด ไม่ให้เกิดช่องว่าง จนนำมาซึ่งการจับกุมผู้ฝ่าฝืนมาตรการรักษาความปลอดภัยเเละกฎหมายได้ ซึ่งการปฏิบัติหน้าที่อย่างเข้มงวดกวดขัน ของเจ้าหน้าที่ดูเเลรักษาความปลอดภัยถือเป็นหัวใจสำคัญ ของมาตรการดูเเลรักษาความปลอดภัย<br/><br/>นอกจากที่เราจะเข้มงวดกับเจ้าหน้าที่ของเราเเล้ว เรายังให้ทุกศาลติดประกาศเตือนประชาชน ในเรื่องสิ่งที่ไม่ควรกระทำหรือของต้องห้ามในบริเวณศาล ซึ่งคำสั่งที่เลขาธิการสำนักงานศาลยุติธรรมให้ไปนั้น เเต่ละศาลก็จะมีการรายงานผลกลับมาว่า ได้มีการประชุมหรือปฏิบัติตามมาตรการรักษาความปลอดภัย อย่างไรบ้างเเล้ว<br/><br/>ผู้สื่อข่าวรายงานว่าหลังการออกมาตรการของนายสราวุธ ก็มีการจับผู้พกอาวุธปืนเข้าในศาลจังหวัดบึงกาฬซึ่งถูกลงโทษจำคุก 2 เดือนในความผิดฐานละเมิดอำนาจศาลโดยไม่รอลงอาญา และล่าสุดวานนี้( 16 พ.ย.)มีการจับเหตุผู้พกพามี</p>
    </article>
  </body>
</html>