<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/nostra-map-recycle-plastic/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-17T07:47:39+00:00"/>
    <meta property="og:title" content="NOSTRA Map เพิ่ม 12 จุดรับรีไซเคิลพลาสติก หนุนแก้ปัญหาขยะล้นเมือง"/>
    <meta property="og:description" content="NOSTRA Map เพิ่ม 12 จุด ที่เปิดรับขยะพลาสติก ลงในระบบนำทาง เพื่ออำนวยความสะดวกในการนำขยะไปทิ้ง เข้าสู่กระบวนการคัดแยก และกระบวนการรีไซเคิลขยะ"/>
  </head>
  <body>
    <article>
      <h1>NOSTRA Map เพิ่ม 12 จุดรับรีไซเคิลพลาสติก หนุนแก้ปัญหาขยะล้นเมือง</h1>
      <address><time datetime="2019-11-17T07:47:39+00:00">17 Nov 2019, 07:47</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>
        <b>บริษัท โกลบเทค จำกัด ผู้นำการให้บริการโซลูชันด้านข้อมูลแผนที่ดิจิทัลLocation Contents ในภูมิภาคอาเซียน ภายใต้แบรนด์ NOSTRA เผยประเทศไทยติด 1 ใน 5 ของประเทศที่ทิ้งขยะพลาสติกลงมหาสมุทรมากที่สุดในโลก โดย 3 อันดับที่พบมากสุดในทะเลไทยคือ ถุงพลาสติก หลอด และฝาขวดพลาสติก ส่งผลกระทบมหาศาลต่อสัตว์ทะเล สัตว์บก และมนุษย์ เร่งรณรงค์ประชาชนตระหนัก และให้ความสำคัญ พร้อมใจช่วยกันดูแลสิ่งแวดล้อม เพิ่ม 12 จุด ที่เปิดรับขยะพลาสติก ลงใน NOSTRA Map นำทางประชาชนเพื่ออำนวยความสะดวกในการนำขยะไปทิ้ง เข้าสู่กระบวนการคัดแยก และกระบวนการรีไซเคิลขยะ ดาวน์โหลดแอปฯ NOSTRA Map ใช้ฟรีได้แล้วตั้งแต่วันนี้</b>
      </p>
      <p><b>นายวิชัย แสงหิรัญวัฒนา ผู้จัดการทั่วไป บริษัท โกลบเทค จำกัด </b>เปิดเผยว่า จากปัญหาภาวะโลกร้อน (Climate Change) ต่อเนื่องสู่ปัญหาขยะล้นโลก ซึ่งกำลังเป็นที่จับตามองถึงความสูญเสียต่อสัตว์ทะเลหายากในท้องทะเลจากการกลืนขยะพลาสติก โดยรายงานจากองค์กรอนุรักษ์ท้องทะเล (Ocean Conservancy) พบว่า หลายประเทศในอาเซียน ซึ่งมีประเทศไทยเป็น 1 ใน 5 เป็นต้นตอของการทิ้งขยะพลาสติกในทะเลรวมแล้วมากว่า 8 ล้านตัน โดย 3 อันดับที่พบมากสุดในทะเลไทยคือ ถุงพลาสติก 13% หลอด10% และฝาขวดพลาสติก 8% เร่งรณรงค์ประชาชนใส่ใจสิ่งแวดล้อม เพิ่ม 12 จุด ที่เปิดรับขยะพลาสติกเพื่อรีไซเคิล ลงใน NOSTRA Map (นอสตร้า แมพ)</p>
      <figure>
        <img src="https://www.techoffside.com/wp-content/uploads/2019/11/nostra-map-recycle.jpg"/>
      </figure>
      <h3>12 จุดรับรีไซเคิลพลาสติก</h3>
      <ol>
        <li>โครงการ “วน” บริษัท ทีบีพีไอ จำกัด รับบริจาคถุงช้อปปิ้ง/ ถุงน้ำตาล/ ล้างสะอาด เปลี่ยนให้เป็น ถุงใหม่ เพื่อวนกลับมาใช้ </li>
        <li>วัดทองนพคุณ เพชรบุรี รับบริจาคขวดพลาสติกใส เปลี่ยนให้เป็นสิ่งประดิษฐ์ที่มีประโยชน์ภายในวัด เช่น สะพาน หรือ แพ ซึ่งนอกจากจะใช้ในการประชาสัมพันธ์วัดแล้ว ยังเป็นตัวอย่างในการนำของเหลือใช้มาเพิ่มคุณค่า </li>
        <li>วัดจากแดง สมุทรปราการ รับบริจาคขวดพลาสติกใส PET (แกะฉลากบีบให้แบน) แปรรูปเป็นเส้นด้ายแล้วนำมาเย็บเป็นจีวรพระ</li>
        <li>โครงการหลังคาเขียว บริษัท ไฟเบอร์พัฒน์ จำกัด รับบริจาคกล่องนม กล่องเครื่องดื่ม กล่องน้ำผลไม้เปลี่ยนให้เป็นกระเบื้องหลังคา โต๊ะ เก้าอี้ </li>
        <li>Precious Plastic BKK จักรพงษ์วิลล่า รับบริจาครับฝาน้ำดื่ม พลาสติกเกรด HDPE/ PP เปลี่ยนให้เป็นภาชนะพลาสติกแบบต่าง ๆ </li>
        <li>บมจ. ไทยคม รับบริจาคหลอดที่ล้างสะอาดและแห้งแล้ว เปลี่ยนให้เป็นหมอนเพื่อผู้ป่วยติดเตียงในชุมชน </li>
        <li>ปตท.สนง.ใหญ่ มูลนิธิพลังที่ยั่งยืน รับบริจาคหลอดพลาสติกสะอาดเปลี่ยนให้เป็นหมอนเพื่อผู้ป่วยติดเตียงในชุมชน </li>
        <li>โครงการกรีนโรด (ผศ.ดร.เวชสวรรค์ หล้ากาศ) รับบริจาคถุงหูหิ้ว ถุงแกงล้างสะอาด เปลี่ยนให้เป็นอิฐบล็อกปูถนน </li>
        <li>กรมควบคุมมลพิษ รับบริจาคอลูมิเนียมใช้แล้วทุกชนิด เปลี่ยนให้เป็นส่วนประกอบของขาเทียมพระราชทาน </li>
        <li>Trash Hero Thailand: Ecobricks รับบริจาคพลาสติกชิ้นเล็ก ๆ ใส่ขวดพลาสติกให้แน่นสร้างโรงเรียนจากขวดพลาสติกอัดด้วยขยะ</li>
        <li>บริษัท บางจาก คอร์ปอเรชัน จำกัด (มหาชน) รับบริจาคกล่องนม เปลี่ยนให้เป็นหลังคาให้มูลนิธิเพื่อนพึงภายามยาก</li>
        <li>ผึ้งน้อยนักสู้ Ecobricks รับบริจาคซองกาแฟ ถุงขนม ถุงพลาสติก นำไปล้างให้สะอาดแล้วกดอัดใส่ขวด ทำเป็นขวดพลาสอิฐเป็นโครงสร้างผนังแทนอิฐ หรือ Ecobricks</li>
      </ol>
      <p>นอกจากนี้ ในปีที่ผ่านมากลุ่มบริษัทซีดีจี ยังได้มีการรณรงค์ภายในองค์กรในเรื่อง Save Earth อย่างเข้มข้นและต่อเนื่อง โดยมีการมอบกล่องข้าวและหลอดสแตนเลสแบบพกพาให้กับพนักงานได้นำไปใช้ รวมทั้งโครงการแบ่งปันถุงผ้าเพื่อลดการใช้พลาสติก และการรณรงค์ภายในองค์กร Say No Plastic โดยในปีหน้ามีแผนจะดำเนินโครงการอีกมากมายที่สะท้อนความตั้งใจในการรักษาสิ่งแวดล้อมอย่างจริงจัง ซึ่งบริษัทฯ ขอเป็นส่วนเล็กๆ ส่วนหนึ่งในสังคมเพื่อขับเคลื่อนการโครงการรักษาสิ่งแวดล้อมเหล่านี้ต่อไป นายวิชัยกล่าว</p>
      <p>สำหรับประชาชนที่สนใจเปิดดูพิกัดและนำทางไปยังจุดรับรีไซเคิลขยะพลาสติก สามารถดาวน์โหลดแอพพลิเคชัน NOSTRA Map และกดเปิดแผนที่ได้ทันที โดยกด “12 จุดรับรีไซเคิลพลาสติก” หรือกด <a href="http://map.nostramap.com/nostramap/?layer/Recycle2019">http://map.nostramap.com/nostramap/?layer/Recycle2019</a>  ใช้งานฟรีบน App Store และ Google Play ตั้งแต่วันนี้เป็นต้นไป</p>
      <related>
        <h4>Related<b> Posts</b></h4>
        <a href="https://www.techoffside.com/2017/10/nostra-map-%e0%b8%96%e0%b8%a7%e0%b8%b2%e0%b8%a2%e0%b8%94%e0%b8%ad%e0%b8%81%e0%b9%84%e0%b8%a1%e0%b9%89%e0%b8%88%e0%b8%b1%e0%b8%99%e0%b8%97%e0%b8%99%e0%b9%8c/"/>
        <a href="https://www.techoffside.com/2014/12/countdown-2015-by-nostra-map/"/>
      </related>
    </article>
  </body>
</html>