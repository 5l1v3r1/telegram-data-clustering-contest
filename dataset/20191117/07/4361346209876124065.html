<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/barhol-barmikor-szivesen-ruzsoz-ii-erzsebet/186708"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T07:00:00+00:00"/>
    <meta property="og:title" content="Bárhol, bármikor szívesen rúzsoz II. Erzsébet"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bárhol, bármikor szívesen rúzsoz II. Erzsébet</mark>
      </h1>
      <address><time datetime="2019-11-17T07:00:00+00:00">17 Nov 2019, 07:00</time> by <a rel="author">Bors</a></address>
      <p>
        <b>Kevesen gondolnák II. Erzsébetről, hogy szinte mindennap saját maga készíti el a sminkjét, vagy hogy szívesen pózolna a kameráknak zsebre dugott kézzel. A királynő öltöztetőnője és egyben közeli  barátja, Angela Kelly, Az érem másik oldala: a királynő, az öltöztető és a ruhásszekrény című életrajzi könyvében rengeteg érdekes anekdotát osztott meg őfelségéről – ezekből szemezgettünk. </b>
        <b>Kevesen gondolnák II. Erzsébetről, hogy szinte mindennap saját maga készíti el a sminkjét, vagy hogy szívesen pózolna a kameráknak zsebre dugott kézzel. A királynő öltöztetőnője és egyben közeli  barátja, Angela Kelly, Az érem másik oldala: a királynő, az öltöztető és a ruhásszekrény című életrajzi könyvében rengeteg érdekes anekdotát osztott meg őfelségéről – ezekből szemezgettünk.</b>
      </p>
      <p>Ginnel fényezik az ékszereit</p>
      <p>Az öltöztetőnő egészen egyedi módszert használ, hogy az államfő ékszereit megszabadítsa a portól és a szennyeződéstől – a megoldás egyenesen a bárszekrényből jön, az értékes gyémántokat ugyanis ginnel fényezik. – A gin és a víz extra csillogást ad a királyi gyémántoknak – árulta el.</p>
      <figure>
        <img src="http://media.borsonline.hu/cikk/20/192301/gallery-picture/645w/2025094_000-par2004120291534.jpg"/>
        <figcaption>© AFP, Getty Images</figcaption>
      </figure>
      <p>Maga készíti a sminkjét a királynő</p>
      <p>Bár sokak szerint ez is súrolja az illendőség határát, a királynő mégis gyakran rúzsozza magát nyilvánosan is. Sőt számára ez annyira természetes, hogy még Laura Bush amerikai first lady is tőle tanulta el, hogy ha szükséges, akárhol és akármikor megigazítsa a sminkjét. Amikor Bushnét egyszer számonkérték, hogy ezt mégis hogy gondolja, ő csak annyit válaszolt: neki a királynő mondta, hogy ez így rendben van. II. Erzsébet az év 364 napjában nem engedi, hogy más tegye fel neki a sminket. Évente csupán egyszer hív segítségül profi sminkest, december 25-én, amikor felveszik a karácsonyi üzenetét.</p>
      <figure>
        <img src="http://media.borsonline.hu/cikk/20/192301/gallery-picture/645w/2025116_gettyimages-90368291.jpg"/>
        <figcaption>© AFP, Getty Images</figcaption>
      </figure>
      <p>Leváltotta a prémet</p>
      <p>Bár II. Erzsébet áprilisban már a 94. életévét tölti be, a mai napig kényesen ügyel arra, hogy divatosan öltözködjön. A királynő emellett halad a korral: öltöztetőnője szerint új ruháihoz már kizárólag műszőrmét fognak használni. – Ha őfelségének meg kell jelennie valahol a hideg időben, 2019-től kezdve műszőrme tartja majd melegen – írja könyvében Kelly, hozzátéve: a régi szőröket azért megtartja az uralkodó.</p>
      <figure>
        <img src="http://media.borsonline.hu/cikk/20/192301/gallery-picture/645w/2025096_000-1m08rn.jpg"/>
        <figcaption>© AFP, Getty Images</figcaption>
      </figure>
      <p>Betörik a cipőit</p>
      <p>Többször felröppent már a pletyka, miszerint a királynő külön embert tart arra, hogy betapossa a cipőit. A pletyka részben igaznak bizonyult, hiszen épp az öltöztetőnőjének jut ez a nemes feladat – még szerencse, hogy egyezik a lábméretük. – A királynőnek saját magára is alig van ideje, nemhogy a cipőire. Mivel ugyanakkora a lábunk, ez tűnt a legkézenfekvőbb megoldásnak – meséli emlékiratában.</p>
      <figure>
        <img src="http://media.borsonline.hu/cikk/20/192301/gallery-picture/645w/2025088_000-1cs0d5.jpg"/>
        <figcaption>© AFP, Getty Images</figcaption>
      </figure>
      <p>Titokzatos ridiküljével jelez a kíséretének</p>
      <p>Minek egy királynőnek táska? A világot mindig is lázban tartotta, mi lehet a világ egyik legnagyobb hatalmú nőjének ridiküljében. Nos, a titok nem is annyira meglepő: Erzsébet 1977 óta visel szemüveget, így ez lapul a táskában, valamint a rúzsa. A királynő üzen is a táskával: ha az asztalra helyezi, hamarosan távozni szeretne, ha egyik karjáról átteszi a másikra, unja a társaságot, és kéri, mentsék ki a csevegésből.</p>
      <figure>
        <img src="http://media.borsonline.hu/cikk/20/192301/gallery-picture/645w/2025090_ridikul01-afp.jpg"/>
        <figcaption>© AFP, Getty Images</figcaption>
      </figure>
      <p>Vibráló színek</p>
      <p>Azt nem lehet egyértelműen kijelenteni, hogy nem vesz fel egy ruhát kétszer, de az tény, hogy II. Erzsébetet nem látták még kétszer ugyanabban a ruhában. Imádja a színeket, bártan visel 90 felett is neont, rózsaszínt és sárgát. Ám nem hiúságból: a színekkel is üzen.</p>
      <figure>
        <img src="http://media.borsonline.hu/cikk/20/192301/gallery-picture/645w/2025092_screen-shot-2019-11-15-at-143811.jpg"/>
        <figcaption>© AFP, Getty Images</figcaption>
      </figure>
    </article>
  </body>
</html>