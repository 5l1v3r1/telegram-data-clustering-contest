<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/gazzetta-il-primo-segnale-di-pace-dopo-l-ammutinamento-koulibaly-non-cerca-alibi-414891"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T07:59:00+00:00"/>
    <meta property="og:title" content="Gazzetta - Il primo segnale di pace dopo l'ammutinamento: Koulibaly non cerca alibi"/>
    <meta property="og:description" content="Lo manda Kalidou Koulibaly, uno dei veterani tanto discussi in questo periodo, tramite i social network con un messaggio rivolto ai tifosi, da vero leader."/>
  </head>
  <body>
    <article>
      <h1>Gazzetta - Il primo segnale di pace dopo l'ammutinamento: Koulibaly non cerca alibi</h1>
      <h2>Lo manda Kalidou Koulibaly, uno dei veterani tanto discussi in questo periodo, tramite i social network con un messaggio rivolto ai tifosi, da vero leader.</h2>
      <address><time datetime="2019-11-17T07:59:00+00:00">17 Nov 2019, 07:59</time> by <a rel="author">Redazione Tutto Napoli.net</a></address>
      <p>Nessuno ha parlato fin qui, eccezion fatta per qualche strappo alla regola (vedi Elmas) che sarà punito dal club. Eppure dai calciatori del Napoli arrivano i primi segnali di distensione dopo il caos degli ultimi giorni. Lo manda<b> Kalidou Koulibaly</b>, uno dei veterani tanto discussi in questo periodo, tramite i social network con un messaggio rivolto ai tifosi, da vero leader: "Napoli è casa mia", con una bella foto del golfo che l'ha accolto a braccia aperte. E La Gazzetta dello Sport parla di primi segnali di pace dopo l'ammutinamento post-Salisburgo:</p>
      <p>
        <i>"Nessuno finora, dopo l’ammutinamento del San Paolo datato 5 novembre, era riuscito a lanciare un messaggio di pacificazione, interna ed esterna. Per andare oltre brutte prestazioni, tensioni, contestazioni, punizioni, furti e tutto il resto finito in un unico frullatore carico di emozioni vissute di pancia e quasi mai passate dal cervello. Senza voler strumentalizzare nessuno, Koulibaly lancia il messaggio di una Napoli accogliente, che lui e la sua famiglia sentono propria e vivono con serenità, senza paure. Un gesto da applaudire di un grande campione abituato a non cercare alibi in altrui comportamenti e che ben sa anche quali sono gli errori che ha commesso".</i>
      </p>
    </article>
  </body>
</html>