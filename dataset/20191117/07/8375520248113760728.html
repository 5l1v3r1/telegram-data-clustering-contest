<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/impichment-trampa-u-spravi-z-javilisja-shche-dva-svidki-640464.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T07:45:50+00:00"/>
    <meta property="og:title" content="Імпічмент Трампа: у справі з’явилися ще два свідки"/>
    <meta property="og:description" content="Свідок підтвердив, що часткове припинення виплати допомоги Україні було пов’язане з вимогою оголосити про намір провести розслідування стосовно сім’ї Байденів"/>
  </head>
  <body>
    <article>
      <h1>Імпічмент Трампа: у справі з’явилися ще два свідки</h1>
      <address>
        <time datetime="2019-11-17T07:45:50+00:00">17 Nov 2019, 07:45</time>
      </address>
      <h4>Свідок підтвердив, що часткове припинення виплати допомоги Україні було пов’язане з вимогою оголосити про намір провести розслідування стосовно сім’ї Байденів</h4>
      <p>Ще два свідки, які чули телефонну розмову президента США Дональда Трампа та президента України Володимира Зеленського, через яку над американським лідером нависла загроза імпічменту, дали свідчення перед комітетом Палати представників з розвідки.</p>
      <p>Про це повідомляє <a href="https://www.dw.com/ru/%D0%B2-%D0%B4%D0%B5%D0%BB%D0%B5-%D0%BE%D0%B1-%D0%B8%D0%BC%D0%BF%D0%B8%D1%87%D0%BC%D0%B5%D0%BD%D1%82%D0%B5-%D1%82%D1%80%D0%B0%D0%BC%D0%BF%D0%B0-%D0%BF%D0%BE%D1%8F%D0%B2%D0%B8%D0%BB%D0%B8%D1%81%D1%8C-%D0%B5%D1%89%D0%B5-%D0%B4%D0%B2%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%8F/a-51281848">DW</a>.</p>
      <p>Йдеться про колишнього співробітника Ради національної безпеки США Тіма Моррісона і співробітницю віцепрезидента США Майка Пенса Дженніфер Вільямс.</p>
      <p>Увечері в суботу були опубліковані розшифровки свідчень Моррісона і Вільямс у скороченому вигляді. Судячи з цих документів, Вільямс назвала звернене до Зеленського прохання Трампа провести антикорупційне розслідування щодо його ймовірного суперника на президентських виборах 2020 року, Джо Байдена і його сина Хантера «незвичайним» і «недоречним». «У моїх очах це (вимога. – Ред.) вказувало на можливу наявність інших мотивів для призупинення військової допомоги», – заявила Вільямс. За її словами, ситуація виглядала так, як ніби йшлося більшою мірою про «особистий політичний порядок денний» президента, ніж про зовнішньополітичні інтереси США.</p>
      <p>Критики Трампа вважають, що він скористався своїм становищем, щоб натиснути на Зеленського, погрожуючи припинити фінансову допомогу Україні, якщо київська влада не оголосить про проведення розслідування проти його політичного противника.</p>
      <p>Зі свого боку, Тім Моррісон підтвердив, що часткове припинення виплати допомоги Україні було пов’язане з вимогою оголосити про намір провести розслідування стосовно сім’ї Байденів і компанії Burisma. При цьому Моррісон вказав, що він не побачив у розмові Трампа з Зеленським, що відбулася 25 липня, нічого незаконного.</p>
      <blockquote>
        <b>Читайте також: <a href="https://glavcom.ua/world/observe/cnn-tramp-osobisto-doruchiv-parnasu-i-frumanu-chiniti-tisk-na-ukrajinsku-vladu-640431.html">Трамп особисто доручив Парнасу і Фруману чинити тиск на українську владу.</a></b>
      </blockquote>
      <p>Нагадаємо, колишній генеральний прокурор Юрій <a href="https://glavcom.ua/country/politics/lutsenko-zvinuvativ-jovanovich-u-brehni-pid-prisjagoju-u-kongresi-ssha-640384.html">Луценко звинуватив експосла США в Україні Марі Йованович у брехні</a> під присягою у Конгресі США.</p>
      <related>
        <a href="https://glavcom.ua/news/chlen-uryadu-ziznavsya-shcho-pisav-svoyu-disertaciyu-pid-vplivom-narkotikiv-640448.html"/>
        <a href="https://glavcom.ua/world/observe/biliy-dim-povidomiv-rezultati-medobstezhennya-trampa-640446.html"/>
        <a href="https://glavcom.ua/world/observe/cnn-tramp-osobisto-doruchiv-parnasu-i-frumanu-chiniti-tisk-na-ukrajinsku-vladu-640431.html"/>
      </related>
    </article>
  </body>
</html>