<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/de-domenico-esonerare-gli-studenti-disabili-dalla-tassa-regionale-per-il-diritto-allo-studio.html"/>
    <meta property="og:site_name" content="Tempostretto"/>
    <meta property="article:published_time" content="2019-11-17T07:11:33+00:00"/>
    <meta property="og:title" content="De Domenico: “Esonerare gli studenti disabili dalla tassa regionale per il diritto allo studio”"/>
    <meta property="og:description" content="“Sono convinto- afferma il deputato regionale del Pd- che favorire l’accesso al sistema della formazione universitaria deve rappresentare un obiettivo prioritario”"/>
  </head>
  <body>
    <article>
      <h1>De Domenico: “Esonerare gli studenti disabili dalla tassa regionale per il diritto allo studio”</h1>
      <address><time datetime="2019-11-17T07:11:33+00:00">17 Nov 2019, 07:11</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>“Sono convinto- afferma il deputato regionale del Pd- che favorire l’accesso al sistema della formazione universitaria deve rappresentare un obiettivo prioritario”</i>
      </p>
      <p>Una mozione per impegnare l’assessore regionale all’istruzione e alla formazione professionale a prevedere per gli studenti con disabilità superiore al 66 per cento l’esonero della tassa regionale per il diritto allo studio. A presentarla il deputato del Pd Franco De Domenico, che ha deciso di dar seguito alle istanze delle associazioni studentesche e dei delegati alla disabilità delle università, ho presentato</p>
      <p>“Per effetto della legge costituzionale n. 3 del 2001, di riforma del Titolo V della Costituzione – spiega il parlamentare regionale – il quadro delle competenze tra Stato e Regioni, in merito alla realizzazione degli interventi per il diritto allo studio universitario, è profondamente mutato, con l’attribuzione alle Regioni della potestà legislativa esclusiva in materia di diritto allo studio universitario e delle relative provvidenze, fatta salva la competenza esclusiva dello Stato in materia di determinazione dei livelli essenziali di prestazioni (LEP)”.</p>
      <p>La Regione pertanto –continua De Domenico, deputato regionale del Partito Democratico- è titolare del gettito, interamente finalizzato alla concessione delle borse di studio, della tassa regionale per il diritto allo studio, dovuta per l’iscrizione ai corsi di studio universitari. Sebbene il D. Lgs. 68/2012 preveda, tra l’altro, un esonero totale dal pagamento della tassa di iscrizione e dei contributi universitari per gli studenti con riconoscimento un’invalidità pari o superiore al 66%, in Sicilia non è prevista alcun esonero della tassa regionale per il diritto allo studio per i disabili, diversamente di altre regioni italiane”.</p>
      <p>“La Regione Lombardia, ad esempio, -sostiene ancora il parlamentare regionale – pur in assenza di espressa previsione normativa si è fatta carico, -attraverso una interpretazione estensiva che appare ben fondata per la natura del D. Legislativo n. 68/2012, inteso quale norma che configura a favore degli studenti con disabilità un vero e proprio LEP per la sua capacità di garantire l’effettiva realizzazione del diritto all’istruzione, costituzionalmente garantita dagli artt. 3, 34 e 38 Cost. e- di esonerare totalmente gli studenti con disabilità superiore al 66% dalla tassa regionale al diritto allo studio”.</p>
      <p>De Domenico con la sua mozione chiede che lo stesso venga fatto in Sicilia: “sono convinto, infatti – conclude De Domenico – che favorire l’accesso al sistema della formazione universitaria, concorrendo ad eliminare concretamente gli ostacoli che limitano per i disabili l’accesso e il conseguimento dei più alti gradi dell’istruzione, deve rappresentare un obiettivo prioritario per un efficiente sistema regionale di diritto allo studio”.</p>
    </article>
  </body>
</html>