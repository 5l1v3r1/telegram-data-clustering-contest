<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-minimo-grafica/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T07:30:00+00:00"/>
    <meta property="og:title" content="Red Dead Redemption 2: ecco come funziona al minimo della grafica | Game Division"/>
    <meta property="og:description" content="Uno YouTuber mostra come Red Dead Redemption 2 al minimo delle impostazioni grafiche tra personaggi senza volto e cavalli privi di texture."/>
  </head>
  <body>
    <article>
      <h1>Red Dead Redemption 2: ecco come funziona al minimo della grafica | Game Division</h1>
      <address>
        <time datetime="2019-11-17T07:30:00+00:00">17 Nov 2019, 07:30</time>
      </address>
      <p><b>Red Dead Redemption 2</b> nella sua versione PC è ancora molto discusso sotto il profilo delle prestazioni. Lo YouTuber <b>The LowSpecGamer</b> ha fatto però qualcosa di diverso dal solito: invece di mostrare il gioco al massimo dei requisiti come di solito si fa in questi casi, si è divertito a <b>portare al minimo</b> le impostazioni grafiche.</p>
      <p>Il <b>risultato</b> è stato ottenuto innanzitutto impostando al minimo le <b>opzioni </b>che si possono selezionare direttamente in Red Dead Redemption 2. The LowSpecGamer ha spiegato che per ridurre al minimo la grafica servono delle <b>mod</b> ma qualche risultato si può raggiungere modificando anche <b>il file system.xml</b>. Il risultato viene mostrato in video che ci riporta ai tempi della prima PlayStation (e magari a qualche anno prima).</p>
      <figure>
        <iframe src="https://www.youtube.com/embed/lSpGV5bEr4k" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/red-dead-redemption-2-pc-63442.768x432.jpg"/>
        </figure>
        <figure>
          <img src="https://www.tomshw.it/images/images/2019/11/red-dead-redemption-2-pc-63437.768x432.jpg"/>
        </figure>
        <figure>
          <img src="https://www.tomshw.it/images/images/2019/11/red-dead-redemption-2-pc-63435.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/pokemon-spada-e-scudo-digital-foundry/">Pokémon Spada e Scudo, Digital Foundry: nessuna ragione tecnica per i tagli al Pokédex</a></p>
      <p>Il risultato è abbastanza <b>evidente</b>: modelli dei personaggi <b>senza dettagli </b>e senza volto, carri che scompaiono e ancora laghi privi di acqua. Effetti piuttosto <b>bizzarri</b> si ottengono anche nel corso delle <b>cutscene</b> in cui il gioco carica i modelli dettagliati dei personaggi in maniera casuale. Come mostrato dal video, <b>nei test di The LowSpecGamer</b> sono capitati casi di gruppi in cui solo un personaggio si presentava con un modello poligonale ridotto al minimo e situazioni del tutto opposte. Aldilà di questi divertenti esperimenti che richiedono comunque <b>un minimo di competenza tecnica</b>, vi ricordiamo che con l’arrivo della versione PC abbiamo provato Red Dead Redemption 2 <a href="http://www.tomshw.it/hardware/red-dead-redemption-2-prestazioni-pc/">con diverse schede video</a>.</p>
      <p>Pochi giorni fa Rockstar Games aveva rilasciato una patch di <b>2.91 GB</b> per tentare di risolvere i problemi del porting su computer ma diversi giocatori hanno continuato a segnalare ancora qualche difficoltà. Gli sviluppatori si sono scusati per i disagi aggiungendo di essere al lavoro per trovare una soluzione agli <b>scatti</b> (stuttering) che si verificano durante il gioco. Insieme alle scuse, Rockstar ha deciso di dare sino alle festività natalizie a tutti i giocatori della versione PC di Red Dead Redemption 2 <b>una serie di contenuti</b> per Red Dead Online come il Prieto Poncho e munizioni varie.</p>
      <blockquote>Red Dead Redemption 2 è disponibile anche su PlayStation 4 e in questo periodo è in offerta <a href="https://toms.it/YFKC7">su Amazon</a>.</blockquote>
    </article>
  </body>
</html>