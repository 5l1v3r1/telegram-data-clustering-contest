<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dezhurniyat-sinoptik-na-nimkh-pritesni-vsichki-s-tezi-novini-za-vremeto_news709718.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T07:10:00+00:00"/>
    <meta property="og:title" content="Дежурният синоптик на НИМХ притесни всички с тези новини за времето"/>
    <meta property="og:description" content="Гответе се за облачно и мъгливо време, предупреди метеорологът Георги Цеков"/>
  </head>
  <body>
    <article>
      <h1>Дежурният синоптик на НИМХ притесни всички с тези новини за времето</h1>
      <h2>Гответе се за облачно и мъгливо време, предупреди метеорологът Георги Цеков</h2>
      <address>
        <time datetime="2019-11-17T07:10:00+00:00">17 Nov 2019, 07:10</time>
      </address>
      <p>https://blitz.bg/obshtestvo/dezhurniyat-sinoptik-na-nimkh-pritesni-vsichki-s-tezi-novini-za-vremeto_news709718.html Blitz.bg</p>
      <figure>
        <img src="https://static.blitz.bg/documents/thumbnails/730/201802/1519665199-6094534.jpg"/>
      </figure>
      <p><b>Днес в равнинната част от страната ще преобладава облачно и мъгливо време. Подобрение на видимостта ще настъпва около и след обяд. </b><br/><br/><b>Над планините и планинските райони</b> ще е предимно слънчево с разкъсана висока облачност. Ще духа слаб източен вятър.<br/><br/><b>Минималните температури </b>ще са предимно между 5° и 10°, по <b>морския бряг</b> до 12-13°. <b>Максималните</b> ще са между 13° и 18°, по-ниски ще са в районите с трайна мъгла.<br/><br/><b>Атмосферното налягане</b> ще се задържи малко по-високо от средното за месеца. Това съобщи дежурният синоптик Георги Цеков от Националния институт по метеорология и хидрология (НИМХ), цитиран от <a href="https://focus-news.net/news/2019/11/16/2720264/nimh-prez-sledvashtoto-denonoshtie-v-ravninnata-chast-ot-stranata-shte-preobladava-oblachno-i-maglivo-vreme-a-nad-planinite-i-planinskite-rayoni-shte-e-predimno-slanchevo.html">Фокус</a>.<br/><br/><b>Над Черноморието </b>ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максимални температури на въздуха между 14° и 17°. Температурата на морската вода е около 17°. Вълнението на морето ще е 2 бала, на места след обяд ще се усили до 3 бала.<br/><br/><b>Над планините</b> ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максимална температура на 1200 метра около 13°, на 2000 метра – около 7°.<br/><br/><b>В началото на следващата седмица </b>вятърът ще се ориентира от юг-югозапад, в източната половина от страната и ще се усили. Ще се задържи по-топло от обичайното за сезона.<br/><br/><b>Над Западна и Централна България</b> облачността ще е значителна и на места ще превали дъжд,<b> в понеделник</b> - в западните и южните райони, <b>във вторник</b> - на отделни места в южните.<br/><br/><b>В Североизточна България</b> вероятността за валежи е малка, ще има и временни разкъсвания и намаления на облачността. <b>В сряда</b> вятърът ще стане югоизточен, в повечето райони ще бъде умерен. Ще преобладава облачно време, в <b>Западна, по-късно и в Централна България</b> на много места ще превали дъжд.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>