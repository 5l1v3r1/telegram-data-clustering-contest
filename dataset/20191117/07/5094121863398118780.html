<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/jak-zabezpecit-chatu-pomuze-treba-aplikace-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T07:14:00+00:00"/>
    <meta property="og:title" content="Jak zabezpečit chatu? Pomoci může mobilní aplikace"/>
    <meta property="og:description" content="S podzimem opouštějí chataři a chalupáři své chaty a prudce se zvyšuje riziko, že se jejich nemovitost stane terčem nezvaných návštěvníků. Je proto nutné myslet na opatření, která mohou riziko snížit."/>
  </head>
  <body>
    <article>
      <h1>Jak zabezpečit chatu? Pomoci může mobilní aplikace</h1>
      <address><time datetime="2019-11-17T07:14:00+00:00">17 Nov 2019, 07:14</time> by <a rel="author">Jana Bežáková</a></address>
      <p>Pokud chataři nevědí, jak správně chatu zabezpečit, mohou využít i chytrou aplikaci. Ta je součástí celorepublikového projektu policie Zabezpečte se! Chraňte majetek sobě a svým sousedům.</p>
      <p>„Aplikaci s názvem Zabezpečte se je možné si bezplatně stáhnout ve svém chytré telefonu,“ informovala policejní mluvčí Zuzana Týřová. „Jejím hlavním cílem je poradenství pro širokou veřejnost.“ Uživatelé se dozvědí, jak správně zabezpečit svůj majetek. Mimo jiné aplikace obsahuje kontakty na zámečnické firmy, rozdělené podle krajů.</p>
      <p>Jak tedy postupovat při zabezpečování chaty? Je logické, že přes letní sezonu chtějí mít chataři komfort a na chalupy si přivážejí elektroniku. Je proto nutné, aby na zimu všechny tyto věci zase odvezli zpět domů. Základem jsou bezpečnostní zámky, ochranné okenní fólie nebo okenice. Vyplatí se i úklid na pozemku, v okolí chat by neměly volně ležet žebříky nebo nářadí. Majitelé mohou také využít různých elektronických zařízení se zapínáním světla.</p>
      <p>Na chaty se také zaměřují policisté v rámci bezpečnostních akcí. Na Chebsku a Sokolovsku kontrolovali chatové oblasti a zahrádkářské kolonie. „Policisté tyto kontroly provádějí z preventivních důvodů, aby předešli páchání trestné činnosti, a v těchto kontrolách budou pokračovat,“ uvedla Zuzana Týřová.</p>
      <figure>
        <img src="https://g.denik.cz/8/1e/kurovec-les-drevo-tezba-drevorubec-lesnik_denik-150-3x2.jpg"/>
      </figure>
      <aside>
        <a href="https://chebsky.denik.cz/zpravy_region/cheb-snizil-pachtovne-za-lesy-20191116.html">Cheb snížil pachtovné za lesy Přečíst článek ›</a>
      </aside>
    </article>
  </body>
</html>