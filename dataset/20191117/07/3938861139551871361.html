<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/nataliya-pavlenko/_ak-pyavka/938409"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T07:05:00+00:00"/>
    <meta property="og:title" content="Як п'явка"/>
    <meta property="og:description" content="&amp;ndash;&amp;ensp;Папа принеси, папа подай, &amp;ndash; 15-річна Аліса з нами на пікніку. Вона &amp;ndash; єдина донька в батьків. Її балують: коли сонце впало на покривало, батьки перенесли його разом із дівчинкою у тінь. &amp;ndash;&amp;ensp;Ото тобі треба чоловіка, щоб дуже годив, &amp;ndash; сміюся. А за мною ..."/>
  </head>
  <body>
    <article>
      <h1>Як п'явка</h1>
      <address><time datetime="2019-11-17T07:05:00+00:00">17 Nov 2019, 07:05</time> by <a rel="author">Наталія ПАВЛЕНКО</a></address>
      <p>– Папа принеси, папа подай, – 15-річна Аліса з нами на пікніку. Вона – єдина донька в батьків. Її балують: коли сонце впало на покривало, батьки перенесли його разом із дівчинкою у тінь.</p>
      <p>– Ото тобі треба чоловіка, щоб дуже годив, – сміюся. А за мною – й усі присутні.</p>
      <p>– Мама, ты разобрала мне рыбку? – це інша історія й інша донька. Їй 46. Вона в лікарні. Їй хочеться уваги й вийти заміж. Фліртує з лікарями зі "швидкої" і дивиться, чи в них є обручки. Варто будь-якому медику зайти в палату, як вона перетягує увагу на себе. І в неї теж тиск, теж температура. Охоче розповідає, в яких лікарнях лежала, яке там обслуговування, яка їжа, які "класні мальчікі". Разом із нами ці історії слухає її мати. Вочевидь, не вперше. І не вдесяте. Це тиха змучена жінка за 70. Вона разів зо п'ять на день провідує доньку, як і батько-професор. Він налущує насіння і смажить його із сіллю, бо Оксанка так любить. Сам господарює на дачі, закриває консервацію, оплачує відпочинок Оксани за кордоном.</p>
      <p>– Фу, присосався, як п'явка, – каже вона гидливо. Але, коли від цієї "п'явки" мати надумала піти до іншого кілька років тому, Оксана не дала, бо "батько в неї один".</p>
      <p>Оксана залишила роботу – 26 років стажу вистачить – і вже два роки відпочиває. Вона вигнала на роботу матір. Прибиральницею. Оксана не дозволяє їй прати машинкою: так речі довше прослужать. Напередодні міні-операції їй забороняють вечеряти і снідати. Тому наїдається за день, як за рік. Коли бачить, що сніданок несуть повз, у неї істерика.</p>
      <p>– Ну, то візьми своїй мамі, – підказуємо.</p>
      <p>Оксана кілька днів виказує матері:</p>
      <p>– Там же був яблучний сік, такий смачний рідко дають. А тобі дістався, – і сміється. Лише вона</p>
    </article>
  </body>
</html>