<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/kubalik-a-kampf-pomohli-golem-k-vyhre-chicaga-v-nashvillu/1822000?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T07:39:00+00:00"/>
    <meta property="og:title" content="Kubalík a Kämpf pomohli gólem k výhře Chicaga v Nashvillu"/>
    <meta property="og:description" content="New York - Čeští útočníci Dominik Kubalík a David Kämpf pomohli v sobotním programu NHL gólem Chicagu k vysoké výhře na ledě Nashvillu 7:2. Jakub Vrána rozhodl v nájezdech o úspěchu Washingtonu v Bostonu. Za domácí Bruins se posedmnácté v sezoně prosadil David Pastrňák a nadále vévodí pořadí střelců celé ligy."/>
  </head>
  <body>
    <article>
      <h1>Kubalík a Kämpf pomohli gólem k výhře Chicaga v Nashvillu</h1>
      <address><time datetime="2019-11-17T07:39:00+00:00">17 Nov 2019, 07:39</time> by <a rel="author" href="http://www.ctk.cz/" target="_blank">ČTK</a></address>
      <p>New York - Čeští útočníci Dominik Kubalík a David Kämpf pomohli v sobotním programu NHL gólem Chicagu k vysoké výhře na ledě Nashvillu 7:2. Jakub Vrána rozhodl v nájezdech o úspěchu Washingtonu v Bostonu. Za domácí Bruins se posedmnácté v sezoně prosadil David Pastrňák a nadále vévodí pořadí střelců celé ligy.</p>
      <slideshow>
        <figure>
          <img src="https://i3.cn.cz/6/1573976430_P201911170207301.jpg"/>
        </figure>
        <figure>
          <img src="https://i3.cn.cz/6/1573976384_P201911170207001.jpg"/>
        </figure>
        <figure>
          <img src="https://i3.cn.cz/6/1573976295_P201911170206401.jpg"/>
        </figure>
        <figure>
          <img src="https://i3.cn.cz/6/1573976206_P201911170205501.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3340">Fotogalerie: Hokejová NHL 2019/20</a>
        </figcaption>
      </slideshow>
      <p>Kubalík, který se stal druhou hvězdou zápasu, skóroval popáté v sezoně. Prosadil se v 19. minutě, když se po přihrávce Kirbyho Dacha objevil sám před brankářem Pekkou Rinnem a po bekhendové kličce zvýšil na 2:0. Druhý český útočník ve službách hostů Kämpf o sobě vědět dal ve 32. minutě, kdy střelou z mezikruží navýšil náskok Blackhawks už na 4:0.</p>
      <p>Domácí Nashville zasypal hostujícího brankáře Robina Lehnera 41 střelami, ale švédský gólman pustil za záda jen dvě ve třetí třetině a stal se hlavní hvězdou zápasu. Jediným hráčem Nashvillu, který překonal Lehnera, byl kapitán domácích Roman Josi.</p>
      <p>Pastrňák sice přidal už 17. gól v tomto ročníku a nadále vede tabulku střelců před Leonem Draisaitlem z Edmontonu, jenž má na kontě o branku méně, ale na vítězství nad Washingtonem to Bruins nakonec nestačilo.</p>
      <p>Český útočník skóroval ve 24. minutě po spolupráci s Davidem Krejčím a Charliem McAvoyem, kdy dorazil puk z velkého úhlu pod horní tyčku a posunul tak Boston podruhé v zápase do vedení. V poslední době skvěle hrající Capitals se ale přece jen dočkali vyrovnání, i když na poslední chvíli. Jen 59 sekund před vypršením základní hrací doby se při hře bez gólmana trefil T.J. Oshie.</p>
      <p>Washingtonu pak navíc vyšly lépe nájezdy. Z vítězství se tak v zápase s hojnou českou účastí radovalo trio Vrána, Radko Gudas a Michal Kempný. Vrána navíc rozhodl gólem v páté sérii samostatných nájezdů.</p>
      <p>"Měli jsme v zápase hodně šancí, ale domácí brankář Halák předváděl skvělé zákroky, takže jsme šťastní, že máme dva body. Máme hodně dobrých hráčů na samostatné nájezdy a já je dobře sleduju a učím se od nich. Měl jsem šanci vidět, jak brankář reaguje na předchozí pokusy. A také jsem toho využil," pochvaloval si Vrána, jenž elegantně oklamal brankáře Capitals.</p>
      <p>Brankář David Rittich byl v brance Calgary, které prohrálo na ledě Arizony 0:3. Jihlavský rodák inkasoval dvakrát, třetí gól přidali Coyotes až při power play, ale ke třetí porážce svého týmu za sebou výrazně napomohl chybou při rozdílovém gólu. Ve 27. minutě čekal s rozehrávkou, pak zvolil riskantní řešení a nastřelil Dereka Stepana, který snadno otevřel skóre zblízka do prázdné branky.</p>
      <p>"Tohle utkání jde za mnou, týmu jsem se už také omluvil. Musím si vyhodnotit, co jsem v té situaci udělal. Něco takového už se prostě nesmí příště opakovat. Hokej sice je o chybách, jenže já udělal vůbec tu nejhorší, kterou jsem udělat mohl," přiznal sebekriticky Rittich.</p>
      <p>Střelcem dne byl Jack Eichel, jenž byl jediným střelcem Buffala v souboji s Ottawou. Sabres porazili Senators 4:2 a utnuli sérii šesti zápasů bez vítězství, třiadvacetiletý kapitán týmu tak prožil první čtyřgólový večer kariéry v NHL. Kvůli zranění chyběl domácím český útočník Vladimír Sobotka.</p>
      <p>Trenér Joel Quenneville se díky výhře Floridy nad New York Rangers 4:3 dočkal významného zápisu do historie. Šlo o jeho 900. odkoučovaný vítězný zápas v NHL. Jednašedesátiletý Quenneville, který v letech 2010, 2013 a 2015 slavil zisk Stanley Cupu s Chicagem, na to potřeboval 1655 utkání. Před ním je v čele této statistiky pouze legendární Scotty Bowman, který dosáhl 1244 výher v 2141 zápasech. Hostující bek Libor Hájek se do průběhu zápasu zapsal asistencí.</p>
      <p>Roman Polák s Radkem Faksou si připsali v dresu Dallasu shodně nahrávku, Stars i díky tomu vyhráli 5:4 v prodloužení v Edmontonu. Domácí kapitán Connor McDavid nasbíral tři asistence.</p>
      <p>Po jedné asistenci si připsal další čeští hokejisté Martin Nečas z Caroliny, Pavel Zacha z New Jersey a Radim Šimek ze San Jose. Hurricanes bez Petra Mrázka v brance vyhráli 4:3 v prodloužení na ledě Minnesoty, Devils stejným výsledkem uspěli v Montrealu. Také hráči San Jose, v jehož sestavě nechyběl přes odstoupení z minulého utkání Tomáš Hertl, vyhráli 4:3, Detroit ale udolali až v nájezdech.</p>
      <h3>Výsledky NHL:</h3>
      <h4>Minnesota - Carolina 3:4 v prodl. (0:2, 3:1, 0:0 - 0:1)</h4>
      <p>Branky: 25. Kunin, 36. Parise, 38. Soucy - 4. Edmundson <b>(Nečas)</b>, 6. B. McGinn, 29. Foegele, 62. Svečnikov. Střely na branku: 35:28. Diváci: 17.101. <b>Hvězdy zápasu:</b> 1. Svečnikov, 2. Foegele (oba Carolina), 3. Soucy (Minnesota). </p>
      <h4>Arizona - Calgary 3:0 (0:0, 2:0, 1:0)</h4>
      <p>Branky: 27. Stepan, 29. Söderberg, 60. Crouse. Střely na branku: 24:37. <b>David Rittich</b> odchytal za Calgary 58:06 minuty, inkasoval 2 branky z 23 střel a úspěšnost zásahů měl 91,3 procenta. Diváci: 13.534. <b>Hvězdy zápasu:</b> 1. nikdo, 2. Kuemper, 3. Söderberg (oba Arizona). </p>
      <h4>Tampa Bay - Winnipeg 3:4 (1:1, 0:2, 2:1)</h4>
      <p>Branky: 20. Hedman, 58. Stamkos, 60. Cirelli - 2. Perreault, 28. Roslovic, 28. Ehlers, 59. Connor. Střely na branku: 34:27. Diváci: 19.092. <b>Hvězdy zápasu:</b> 1. Ehlers (Winnipeg), 2. Stamkos, 3. Hedman (oba Tampa Bay). </p>
      <h4>Edmonton - Dallas 4:5 v prodl. (2:1, 2:1, 0:2 - 0:1)</h4>
      <p>Branky: 10. a 24. Khaira, 20. Draisaitl, 39. Bear - 9. Dickinson <b>(Polák)</b>, 21. Heiskanen, 46. Comeau (Faksa), 59. Seguin, 62. Jamie Benn. Střely na branku: 34:36. Diváci: 17.346. <b>Hvězdy zápasu:</b> 1. Khaira, 2. McDavid (oba Edmonton), 3. Heiskanen (Dallas). </p>
      <h4>Los Angeles - Vegas 4:3 (2:0, 1:3, 1:0)</h4>
      <p>Branky: 11. Lizotte, 16. Doughty, 30. Prochorkin, 53. J. Carter - 28. Pacioretty, 35. Marchessault, 38. W. Karlsson. Střely na branku: 25:31. Diváci: 17.282. <b>Hvězdy zápasu:</b> 1. J. Carter, 2. Doughty, 3. Prochorkin (všichni Los Angeles). </p>
      <h4>Buffalo - Ottawa 4:2 (0:0, 2:1, 2:1)</h4>
      <p>Branky: 22. 30. 53. a 60. Eichel - 27. Duclair, 43. Ennis. Střely na branku: 32:23. Diváci: 18.555. <b>Hvězdy zápasu:</b> 1. Eichel, 2. Reinhart (oba Buffalo), 3. Ennis (Ottawa) </p>
      <h4>Florida - NY Rangers 4:3 (2:2, 2:1, 0:0)</h4>
      <p>Branky: 7. a 38. Dadonov, 3. Hoffman, 28. Connolly - 3. R. Strome, 9. Panarin <b>(Hájek)</b>, 26. DeAngelo. Střely na branku: 30:33. Diváci: 16.512. <b>Hvězdy zápasu:</b> 1. Yandle, 2. Huberdau. 3. Dadonov (všichni Florida). </p>
      <h4>Pittsburgh - Toronto 6:1 (2:0, 3:1, 1:0)</h4>
      <p>Branky: 21. a 25. Kahun, 7. Guentzel, 9. Malkin, 28. McCann, 44. Rust - 35. Spezza. Střely na branku: 38:33. Diváci: 18.587. <b>Hvězdy zápasu:</b> 1. Kahun, 2. Rust, 3. Guentzel (všichni Pittsburgh). </p>
      <h4>Boston - Washington 2:3 po sam. nájezdech (1:1, 1:0, 0:1 - 0:0)</h4>
      <p>Branky: 12. Coyle, <b>24. Pastrňák (Krejčí)</b> - 15. Boyd, 60. Oshie, rozhodující sam. nájezd J. Vrána. Střely na branku: 23:44. Diváci: 17.850. <b>Hvězdy zápasu:</b> 1. McAvoy, 2. Coyle (oba Boston), 3. Oshie (Washington). </p>
      <h4>Philadephia - NY Islanders 3:4 po sam. nájezdech (2:0, 1:0, 0:3 - 0:0)</h4>
      <p>Branky: 2. Couturier, 20. Provorov, 33. Lindblom - 48. a 58. Beauvillier, 54. Barzal, rozhodující sam. nájezd Eberle. Střely na branku: 31:36. Diváci: 19.023. <b>Hvězdy zápasu:</b> 1. Beauvillier (Islanders), 2. Couturier, 3. Provorov (oba Philadelphia). </p>
      <h4>Montreal - New Jersey 3:4 v prodl. (1:1, 2:1, 0:1 - 0:1)</h4>
      <p>Branky: 19. Gallagher, 28. C. Fleury, 39. Suzuki - 20. N. Gusev, 40. Hischier <b>(Zacha)</b>, 56. Simmonds, 62. Palmieri. Střely na branku: 34:43. Diváci: 21.016. <b>Hvězdy zápasu:</b> 1. Palmieri, 2. Gusev (oba New Jersey), 3. Kinkaid (Montreal). </p>
      <h4>St. Louis - Anaheim 1:4 (0:2, 1:1, 0:1)</h4>
      <p>Branky: 24. Dunn - 6., 28. a 59. Grant, 4. Getzlaf. Střely na branku: 38:25. Diváci: 18.096. <b>Hvězdy zápasu:</b> 1. Grant, 2. Getzlaf (oba Anaheim), 3. Dunn (St. Louis). </p>
      <h4>Nashville - Chicago 2:7 (0:2, 0:2, 2:3)</h4>
      <p>Branky: 44. a 59. Josi - 55. a 58. A. Nylander, 7. E. Gustafsson, <b>19. Kubalík</b>, 22. Seabrook, <b>32. Kämpf</b>, 50. P. Kane. Střely na branku: 41:24. Diváci: 17.393. <b>Hvězdy zápasu:</b> 1. Lehner, <b>2. Kubalík</b>, 3. P. Kane (všichni Chicago). </p>
      <h4>Vancouver - Colorado 4:5 v prodl. (1:1, 1:2, 2:1 - 0:1).</h4>
      <p>Branky: 19. a 40. Gaudette, 58. Edler, 59. Boeser - 28. a 61. MacKinnon, 7. Bellemare, 32. Kadri, 47. Burakovsky. Střely na branku: 32:23. Diváci: 18.409. <b>Hvězdy zápasu:</b> 1. MacKinnon (Colorado), 2. Gaudette (Vancouver), 3. Makar (Colorado). </p>
      <h4>San Jose - Detroit 4:3 po sam. nájezdech (1:0, 2:2, 0:1 - 0:0)</h4>
      <p>Branky: 19. Labanc <b>(Šimek)</b>, 22. Vlasic, 33. E. Karlsson, rozhodující sam. nájezd Labanc - 22. a 56. Athanasiou, 32. Hirose. Střely na branku: 19:28. Diváci: 17.552. <b>Hvězdy zápasu: </b>1. Labanc, 2. Couture, 3. Jones (všichni San Jose).</p>
      <h3>Tabulky NHL:</h3>
      <h4>Východní konference:</h4>
      <h4>Atlantická divize:</h4>
      <ul>
        <li>1. | Boston | 20 | 12 | 5 | 3 | 70:53 | 29</li>
        <li>2. | Montreal | 20 | 11 | 4 | 5 | 72:62 | 26</li>
        <li>3. | Florida | 20 | 10 | 5 | 5 | 74:74 | 25</li>
        <li>4. | Buffalo | 19 | 10 | 3 | 6 | 58:55 | 23</li>
        <li>5. | Toronto | 22 | 9 | 4 | 9 | 71:77 | 22</li>
        <li>6. | Tampa Bay | 17 | 9 | 2 | 6 | 64:59 | 20</li>
        <li>7. | Ottawa | 20 | 8 | 1 | 11 | 55:66 | 17</li>
        <li>8. | Detroit | 22 | 7 | 3 | 12 | 51:82 | 17</li>
      </ul>
      <h4>Metropolitní divize:</h4>
      <ul>
        <li>1. | Washington | 22 | 15 | 4 | 3 | 84:67 | 34</li>
        <li>2. | NY Islanders | 18 | 14 | 1 | 3 | 58:42 | 29</li>
        <li>3. | Carolina | 20 | 12 | 1 | 7 | 70:59 | 25</li>
        <li>4. | Pittsburgh | 20 | 11 | 2 | 7 | 67:50 | 24</li>
        <li>5. | Philadelphia | 20 | 10 | 4 | 6 | 61:60 | 24</li>
        <li>6. | NY Rangers | 18 | 8 | 2 | 8 | 60:66 | 18</li>
        <li>7. | Columbus | 19 | 7 | 4 | 8 | 45:63 | 18</li>
        <li>8. | New Jersey | 19 | 7 | 4 | 8 | 50:69 | 18</li>
      </ul>
      <h4>Západní konference:</h4>
      <h4>Centrální divize:</h4>
      <ul>
        <li>1. | St. Louis | 21 | 12 | 5 | 4 | 62:61 | 29</li>
        <li>2. | Colorado | 20 | 12 | 2 | 6 | 73:59 | 26</li>
        <li>3. | Winnipeg | 21 | 12 | 1 | 8 | 59:64 | 25</li>
        <li>4. | Dallas | 21 | 11 | 2 | 8 | 55:52 | 24</li>
        <li>5. | Nashville | 19 | 9 | 3 | 7 | 70:66 | 21</li>
        <li>6. | Chicago | 19 | 8 | 4 | 7 | 57:58 | 20</li>
        <li>7. | Minnesota | 20 | 7 | 2 | 11 | 53:69 | 16</li>
      </ul>
      <h4>Pacifická divize:</h4>
      <ul>
        <li>1. | Edmonton | 22 | 13 | 3 | 6 | 71:61 | 29</li>
        <li>2. | Arizona | 21 | 12 | 2 | 7 | 61:49 | 26</li>
        <li>3. | Vancouver | 21 | 10 | 4 | 7 | 69:59 | 24</li>
        <li>4. | Calgary | 22 | 10 | 3 | 9 | 60:64 | 23</li>
        <li>5. | Anaheim | 21 | 10 | 2 | 9 | 57:59 | 22</li>
        <li>6. | Vegas | 21 | 9 | 3 | 9 | 62:65 | 21</li>
        <li>7. | San Jose | 21 | 10 | 1 | 10 | 63:73 | 21</li>
        <li>8. | Los Angeles | 20 | 8 | 1 | 11 | 53:72 | 17</li>
      </ul>
    </article>
  </body>
</html>