<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/mRxk0p/johaug-rival-paa-krykker-etter-loepetur"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T07:47:01+00:00"/>
    <meta property="og:title" content="Johaug-rival på krykker etter løpetur"/>
    <meta property="og:description" content="Den svenske langrennsløperen Ebba Andersson har pådratt seg en kneskade. Hun går på krykker etter hendelsen som inntraff onsdag."/>
  </head>
  <body>
    <article>
      <h1>Johaug-rival på krykker etter løpetur</h1>
      <h2>Den svenske langrennsløperen Ebba Andersson har pådratt seg en kneskade. Hun går på krykker etter hendelsen som inntraff onsdag.</h2>
      <address><time datetime="2019-11-17T07:47:01+00:00">17 Nov 2019, 07:47</time> by <a rel="author">NTB</a></address>
      <p>Det var etter en løpetur at Andersson skadet kneet. Siden den gang har hun brukt krykker, og det er usikkert om hun stiller til den nasjonale åpningen i Gällivare neste helg.</p>
      <p>Andersson har slitt med knærne tidligere og har operert flere ganger.</p>
      <p>Svenskens status oppdateres til uken, forteller landslagstrener Lars Selin.</p>
      <ul>
        <li><b>SETT DENNE?</b> <a href="https://www.bt.no/sport/i/VbXMyW/johaug-ber-folk-senke-forventningene-til-karlsson-ikke-tro-at-hun-s">Johaug ber folk senke forventningene til Karlsson: – Ikke tro at hun skal være i toppen hver gang</a></li>
      </ul>
      <figure>
        <img src="https://images.sacdn.no/v2/images/72f4d92b-6259-46af-9a07-ff348972fe76?fit=crop&amp;h=1267&amp;w=1900&amp;s=374b1356ed43e58937cb807672921177f69233a2"/>
        <figcaption>Her smiler Ebba Andersson etter å ha blitt nummer tre og havnet på pallen i et verdenscuprenn i Holmenkollen forrige sesong.<cite>JON OLAV NESVOLD / BILDBYRÅN NORWAY</cite></figcaption>
      </figure>
      <p>Andersson fikk sitt store gjennombrudd i 2018/19-sesongen. 22-åringen har ett VM-gull og ett OL-sølv, samt et VM-sølv. Alle medaljene har hun tatt i lagkonkurranser.</p>
      <p>I verdenscupen har Andersson vært på pallen ni ganger, men aldri vunnet. Det er blitt fire annenplasser og fem tredjeplasser.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/awe6jL/naa-er-vinteren-her"/>
        <a href="https://www.bt.no/nyheter/i/OpXMGw/funnet-i-god-behold-etter-redningsaksjon"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/innenriks/i/8mVg7x/tidligere-unge-hoeyre-leder-beklager-oppfoersel"/>
        <a href="https://www.bt.no/sport/i/JoXz36/oppgitt-lorentzen-det-er-saa-daarlig-at-det-er-flaut"/>
      </related>
      <ol>
        <li>
          <a href="https://www.bt.no/tag/Langrenn">Langrenn</a>
        </li>
      </ol>
    </article>
  </body>
</html>