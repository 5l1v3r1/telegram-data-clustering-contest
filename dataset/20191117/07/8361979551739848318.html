<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-ukreksimbanku-yogo-hoche-zabrati-rosiya-novini-ukrajini-50053991.html"/>
    <meta property="og:site_name" content="НВ"/>
    <meta property="article:published_time" content="2019-11-17T07:16:00+00:00"/>
    <meta property="og:title" content="Депутат від Євросолідарності: на Укрексімбанк «поклала око» Росія, силовики підіграли"/>
    <meta property="og:description" content="Затримання голови Укрексімбанку Олександра Гриценка 16 листопада в Києві може бути пов’язане із планами російських рейдерів узяти під контроль один з найуспішніших банків України."/>
  </head>
  <body>
    <article>
      <h1>Депутат від Євросолідарності: на Укрексімбанк «поклала око» Росія, силовики підіграли</h1>
      <h2>Затримання голови Укрексімбанку Олександра Гриценка 16 листопада в Києві може бути пов’язане із планами російських рейдерів узяти під контроль один з найуспішніших банків України.</h2>
      <address>
        <time datetime="2019-11-17T07:16:00+00:00">17 Nov 2019, 07:16</time>
      </address>
      <p>Про це <a href="https://www.facebook.com/Iryna.Friz/posts/2818216124868361?__xts__%5B0%5D=68.ARBEylBgoQ6gCehw1C4UV9ZHdnZuutQ_rdB4zKUeMHBZ1w4W9HjegVqflsgzVtEQvgIWXTqqqV6Oas4sLl9rPWnxxp-Wfk31yYctS8IykoO0XH4ykLgESn_zpdUq4dQESXTW0UqnXE2uADgwzchMlwHHr457qVgRaXGYWTfE6R-Z76_ckv3ARAnQuymqF5w4mveQcL7XlKmd9PYBwaQzVnsz6yMoSysRpUKDjj1dSLE310rG1FWH1q0GB_gY3xTnNQBWRsAun2Kt9t31DUo15XcARMCeiAWs478zaU5DJsETgh8z2Y26siiNGIfJa97JebsYgznhKtgwHIzJj_FYAaEqbQ&amp;__tn__=-R">заявила </a>народний депутат від Європейської солідарності Ірина Фріз.</p>
      <p>«Ми багато чули раніше про рейдерство. А про державне рейдерство, здається, ні. Але влада пропонує нам всім споживати нові реаліті-шоу», — зазначила Фріз.</p>
      <p>За її словами, є непідтверджені дані, що на Укрексімбанк «поклав» своє око ВЕБ-банк Росії.</p>
      <p>«Не лише одним відведенням ЗСУ ми ліземо навколішки до „норманді“ формату. Банківська система до ваших послуг, пане Путіне, „слуги“ на Україні не щадя живота свого працюють», — іронізує політик.</p>
      <p><a href="https://nv.ua/ukr/ukraine/events/ce-bula-sbu-glavu-ukreksimbanku-ne-vikradali-50053928.htmlhttps:/nv.ua/ukr/ukraine/events/ce-bula-sbu-glavu-ukreksimbanku-ne-vikradali-50053928.html">16 листопада в Києві затримали голову </a>правління Укрексімбанку Олександра Гриценка.</p>
      <p>Читайте також:<br/><a href="https://nv.ua/ukr/ukraine/events/gricenka-zatrimali-z-porushennyami-novini-ukrajini-50053951.html">&amp;nbsp«Бандитське викрадення з тортурами». Адвокат заявив про порушення під час затримання Гриценка</a></p>
      <p>У СБУ повідомили, що Гриценко є фігурантом кримінальних проваджень за ознаками вчинення злочинів, передбачених ч. 1 ст. 255 (створення злочинної організації), ч. 5 ст. 191 (розтрата майна або заволодіння ним шляхом зловживання службовим становищем у особливо великих розмірах або організованою групою) і ч. 3 ст. 209 (легалізація (відмивання) доходів, одержаних злочинним шляхом, вчинені організованою групою або в особливо великому розмірі) Кримінального кодексу України.</p>
    </article>
  </body>
</html>