<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819801-pcu-privitala-ukrainsku-molod-z-dnem-studenta.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T07:24:00+00:00"/>
    <meta property="og:title" content="ПЦУ привітала українську молодь з днем студента"/>
    <meta property="og:description" content="Православна церква України привітала українську молодь з міжнародним днем студента, що відзначається 17 листопада."/>
  </head>
  <body>
    <article>
      <h1>ПЦУ привітала українську молодь з днем студента</h1>
      <h2>Православна церква України привітала українську молодь з міжнародним днем студента, що відзначається 17 листопада.</h2>
      <address>
        <time datetime="2019-11-17T07:24:00+00:00">17 Nov 2019, 07:24</time>
      </address>
      <p>Вітання розміщено на сторінці ПЦУ у <a href="https://www.facebook.com/Orthodox.in.Ukraine/photos/a.2014852958590835/2576255999117192/?type=3&amp;theater">Facebook</a>.</p>
      <p>“Навчатися, щодня пізнавати цей світ, відкривати нові горизонти, можливості й таланти - цінний дар для нас від Господа. А найкращий та найбільш плідний час для цього - безперечно, період студентства. Сьогодні ми долучаємося з найщирішими побажаннями до привітань з вашим Міжнародним днем, дорогі наші студенти! Ви – наша надія, сучасність, майбутнє та опора”, - наголошується у вітанні.</p>
      <figure>
        <img src="https://static.ukrinform.com/photos/2019_11/1573979099-837.jpg"/>
      </figure>
      <p>Як зазначили в <a href="https://www.ukrinform.ua/tag-pravoslavna-cerkva-ukraini">ПЦУ</a>, енергійність студентів, їхня талановитість, завзятість, відвертість, прагнення до вдосконалення та змін на краще потрібні сьогодні Україні як ніколи. “Незабаром, вже у недалекому майбутньому, ви станете тими, хто творитиме її образ та історію. А нині - той прекрасний час, коли ви можете щоденно відкривати для себе нове, наповнювати своє життя новими сенсами, розвивати власні таланти і вміння – словом, усіляко сприяти своєму вдосконаленню”, - відзначили в Церкві.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2819702-cerkvu-i-zurnalistiv-obednue-poklikanna-svidciti-pravdu-epifanij.html">Церкву і журналістів об’єднує покликання свідчити правду — Епіфаній</a>
      </blockquote>
      <p>Як повідомлялося, міжнародний день студента був встановлений 17 листопада 1946 року на Всесвітньому конгресі студентів, що відбувся в Празі, в пам'ять чеських студентів-патріотів.</p>
    </article>
  </body>
</html>