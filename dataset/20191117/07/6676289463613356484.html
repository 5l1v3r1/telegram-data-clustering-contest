<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-moarta-rau-italia-325847.html"/>
    <meta property="og:site_name" content="Observator"/>
    <meta property="article:published_time" content="2019-11-17T07:23:00+00:00"/>
    <meta property="og:title" content="Româncă găsită moartă într-un râu din Italia, identificată după mai mult de o lună"/>
    <meta property="og:description" content="Poliţiştii italieni au anunţat, în cursul zilei de sâmbătă, că au identificat trupul neînsufleţit al unei femei găsite moartă la începutul lui octombrie, în râul Garigliano."/>
  </head>
  <body>
    <article>
      <h1>Româncă găsită moartă într-un râu din Italia, identificată după mai mult de o lună</h1>
      <address><time datetime="2019-11-17T07:23:00+00:00">17 Nov 2019, 07:23</time> by <a rel="author">Cristi Ioniţă</a></address>
      <p>
        <b>
          <b>Poliţiştii italieni au anunţat, în cursul zilei de sâmbătă, că au identificat trupul neînsufleţit al unei femei găsită fără suflare la începutul lui octombrie, în râul Garigliano.</b>
        </b>
      </p>
      <p>Astfel, oamenii legii au anunţat că femeia găsită moartă era Verginica, o româncă ce şi-a pierdut viaţa la vârsta de 51 de ani.</p>
      <h3>Românca găsită moartă făcuse de două ori închisoare pentru furt în Italia</h3>
      <p>Conform <a href="https://www.temporeale.info/95681/argomenti/cronaca/cadavere-ritrovato-nel-fiume-garigliano-si-tratta-di-una-rumena-di-51-anni.html">Tempo Reale</a>, încă nu se ştie modul în care Verginica şi-a pierdut viaţa, respectiv dacă aceasta s-a sinucis, a murit accidental sau a fost ucisă.</p>
      <p>Există însă informaţii conform cărora Verginica a fost încarcerată de două ori în Italia, de fiecare dată fiind acuzată de furt.</p>
      <p>Şi, în ambele cazuri, românca a colaborat cu un conaţional identificat drept Mihai, de fiecare dată cei doi încercând să fure bani şi bunuri de la persoane în vârstă.</p>
      <p>Pentru finalizarea anchetei, autorităţile italiene aşteaptă informaţii suplimentare de la cei care au cunoscut-o pe româncă, acestea urmând a fi primite pe adresa poliţiei din Sessa Aurunca, localitatea unde a fost descoperit trupul neînsufleţit al româncei.</p>
    </article>
  </body>
</html>