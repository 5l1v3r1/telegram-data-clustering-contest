<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718582/romancing-saga-3-approda-su-ios"/>
    <meta property="og:site_name" content="iPhone Italia"/>
    <meta property="article:published_time" content="2019-11-17T07:00:58+00:00"/>
    <meta property="og:title" content="Il classico RPG Romancing SaGa 3 approda su iOS"/>
    <meta property="og:description" content="Il classico RPG targato Square Enix Romancing SaGa 3 approda su iOS a distanza di 24 anni dal suo rilascio ufficiale in Giappone."/>
  </head>
  <body>
    <article>
      <h1>Il classico RPG Romancing SaGa 3 approda su iOS</h1>
      <address>
        <time datetime="2019-11-17T07:00:58+00:00">17 Nov 2019, 07:00</time>
      </address>
      <p>Su iOS è finalmente disponibile un’altro grande classico del passato targato Square Enix. E’ infatti disponibile su App Store lo storico RPG Romancing SaGa 3.</p>
      <p>Il titolo arriva finalmente nel nostro paese ben 24 anni dopo il suo primo rilascio ufficiale in Giappone ed ha alle sue spalle un team di veri e propri veterani del genere tra cui il leggendario <b>Akitoshi Kawazu</b>. Romancing SaGa 3 ritorna tirato a lucido grazie ad una rivisitazione della veste grafica e nuovi contenuti come il <b>nuovo dungeon Phantom Maze</b>, <b>nuovi scenari</b>, la modalità <b>New Game+ </b>e alcune varianti alla storia classica del titolo originale,</p>
      <p>Dovrete contrastare la pericolosa ascesa di Morastrum, che minaccia l’esistenza del nostro mondo, e dovrete farlo scegliendo tra 8 diversi protagonisti con le relative caratteristiche uniche; tutte le vostre scelte influiranno direttamente sul proseguo del gioco.</p>
      <p>Il titolo richiede iOS 9.0 o versioni successive ed è compatibile con iPhone, iPad e iPod touch. Per portarvi a casa questo gioco vi serviranno la bellezza di <b>24,99 euro</b> ed in virtù del prezzo è doveroso sottolineare l’assenza della localizzazione in lingua italiana. Il prezzo è decisamente al di sopra della media di App Store ma di sicuro i grandi appassionati del genere non si faranno sfuggire questa piccola chicca del passato.</p>
      <p> </p>
      <h3>Romancing SaGa 3 – <a href="https://apps.apple.com/it/app/romancing-saga-3/id1442497118">24,99 euro</a></h3>
      <p>
        <a href="https://www.iphoneitalia.com/category/app-store-applicazioni/giochi-app-store">Giochi</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>