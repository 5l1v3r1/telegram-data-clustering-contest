<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904058/de-bruyne-kijkt-niet-naar-loting-als-je-ek-wil-winnen-moet-je-voorbij-iedereen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T07:27:00+00:00"/>
    <meta property="og:title" content="De Bruyne kijkt niet naar loting: “Als je EK wil winnen moet je voorbij iedereen”"/>
    <meta property="og:description" content="De Rode Duivels hebben de groepswinst te pakken in Groep I van de EK-kwalificatieronde. Kevin De Bruyne kijkt niet naar een gemakkelijke loting."/>
  </head>
  <body>
    <article>
      <h1>De Bruyne kijkt niet naar loting: “Als je EK wil winnen moet je voorbij iedereen”</h1>
      <address>
        <time datetime="2019-11-17T07:27:00+00:00">17 Nov 2019, 07:27</time>
      </address>
      <p>
        <b>De Rode Duivels hebben de groepswinst te pakken in Groep I van de EK-kwalificatieronde. Kevin De Bruyne kijkt niet naar een gemakkelijke loting.</b>
      </p>
      <p>"De eerste helft was zeker oké", wordt De Bruyne geciteerd door Sporza. "De mentaliteit was goed, defensief zat het goed en we hebben op de juiste momenten gescoord. In de 2e helft hadden we in balbezit beter kunnen spelen, maar dat zijn dingen die we nog kunnen verbeteren tegen juni. We zagen wel dat het ook met een laag blok lukte en dat zal ook gebeuren tegen betere ploegen."</p>
      <p>De Bruyne gaf een onzelfzuchtige assists aan Eden Hazard. "Ik wist zeker dat hij ging scoren. Ik had de verdediger en de keeper bij mij, dus de goal was leeg. Mij maakt het niet uit wie scoort, als we maar scoren. We waren naar hier gekomen om te winnen en we hebben onze job gedaan. De groepswinst? Dat geeft misschien een beetje voordelen in het begin, maar als je een EK wil winnen moet je toch voorbij iedereen."</p>
      <p>De Bruyne is ambitieus met de Rode Duivels. "Wat we nu nog moeten doen? Niets”, gaat De Bruyne verder. “Iedereen moet zijn seizoen spelen bij zijn ploeg. Dinsdag spelen we nog om te winnen en dan is het hopen dat iedereen de goeie vorm te pakken krijgt tegen het EK. Een oefeninterland tegen een groot land zou handig zijn, maar dat kiezen wij niet."</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
    </article>
  </body>
</html>