<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/society/kairos-nefoseis-vathmiaia-ayksimenes-anamenontai-tin-kyriaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T07:23:34+00:00"/>
    <meta property="og:title" content="Καιρός : Νεφώσεις βαθμιαία αυξημένες αναμένονται την Κυριακή"/>
    <meta property="og:description" content="Με τοπικές ασθενείς βροχές κυρίως στα κεντρικά ηπειρωτικά και στο Βορειοδυτικό Αιγαίο"/>
  </head>
  <body>
    <article>
      <h1>Καιρός : Νεφώσεις βαθμιαία αυξημένες αναμένονται την Κυριακή</h1>
      <h2>Με τοπικές ασθενείς βροχές κυρίως στα κεντρικά ηπειρωτικά και στο Βορειοδυτικό Αιγαίο</h2>
      <address><time datetime="2019-11-17T07:23:34+00:00">17 Nov 2019, 07:23</time> by <a rel="author">ΤοΒΗΜΑ Team</a></address>
      <p>Νεφώσεις βαθμιαία αυξημένες αναμένονται σήμερα, Κυριακή, με τοπικές ασθενείς βροχές κυρίως στα κεντρικά ηπειρωτικά και στο Βορειοδυτικό Αιγαίο.</p>
      <p>Επίσης, τις βραδινές ώρες αναμένονται βροχές και αργότερα καταιγίδες κατά τόπους ισχυρές στο Ιόνιο και στα δυτικά ηπειρωτικά, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Η θερμοκρασία θα κυμανθεί από 10 έως 19 βαθμούς στη Βόρεια Ελλάδα, 12 έως 21 βαθμούς στην Κεντρική και Νότια Ελλάδα, 10 έως 21 βαθμούς στη Δυτική Ελλάδα (στην Ήπειρο από 7 έως 17 βαθμούς Κελσίου), 15 έως 21 βαθμούς στις Κυκλάδες και έως τους 22 βαθμούς στην Κρήτη, 15 έως 22 βαθμούς στα νησιά του Ανατολικού Αιγαίου και έως τους 23 βαθμούς στα Δωδεκάνησα.</p>
      <p>Οι άνεμοι θα πνέουν στο Αιγαίο από ανατολικές διευθύνσεις ασθενείς και στο Βόρειο και Νοτιοανατολικό Αιγαίο μέτριοι 4-5 μποφόρ, ενώ στο Ιόνιο από νοτιοανατολικές διευθύνσεις ισχυροί έως σχεδόν θυελλώδεις 6-7 μποφόρ και τοπικά στο Κεντρικό και Βόρειο Ιόνιο πρόσκαιρα θυελλώδεις 8 μποφόρ.</p>
      <h3>Αναλυτικά η πρόγνωση από την ΕΜΥ:</h3>
      <p>
        <b>Αττική</b>
      </p>
      <p>Καιρός: Αραιές νεφώσεις κατά τόπους πιο πυκνές με ασθενείς τοπικές βροχές.<br/>Άνεμοι: Βορειοανατολικοί 3 με 4 μποφόρ και από το μεσημέρι βαθμιαία νοτιοανατολικοί με την ίδια ένταση.<br/>Θερμοκρασία: Από 12 έως 22 βαθμούς Κελσίου.</p>
      <p>
        <b>Θεσσαλονίκη</b>
      </p>
      <p>Καιρός: Αραιές νεφώσεις που από το μεσημέρι θα πυκνώσουν και θα εκδηλωθούν ασθενείς τοπικές βροχές οι οποίες το βράδυ θα ενταθούν.<br/>Άνεμοι: Μεταβλητοί 3 με 4 μποφόρ και από το απόγευμα ανατολικοί νοτιοανατολικοί με την ίδια ένταση.<br/>Θερμοκρασία: Από 11 έως 19 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Καιρός: Στη δυτική και κεντρική Μακεδονία αραιές νεφώσεις που βαθμιαία από τα δυτικά θα πυκνώσουν και από το μεσημέρι θα εκδηλωθούν ασθενείς τοπικές βροχές, οι οποίες από το βράδυ θα ενταθούν. Στα υπόλοιπα αραιές νεφώσεις κατά περιόδους πιο πυκνές.<br/>Άνεμοι: Ανατολικοί βορειοανατολικοί 3 με 4 και στα ανατολικά τοπικά έως 5 μποφόρ. Από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 10 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>
        <b>Νησιά Ιονίου, Ήπειρος, δυτική Στερεά, δυτική Πελοπόννησος</b>
      </p>
      <p>Καιρός: Νεφώσεις κατά τόπους αυξημένες με σποραδικές βροχές. Από το μεσημέρι βαθμιαία οι βροχές θα ενταθούν και από το βράδυ θα εκδηλωθούν σποραδικές καταιγίδες, πιθανώς κατά τόπους ισχυρές στα βορειοδυτικά.<br/>Άνεμοι: Ανατολικοί νοτιοανατολικοί 4 με 6 και στο Ιόνιο τοπικά 7 μποφόρ.<br/>Θερμοκρασία: Από 12 έως 23 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>Θεσσαλία, ανατολική Στερεά, Εύβοια, ανατολική Πελοπόννησος</b>
      </p>
      <p>Καιρός: Αραιές νεφώσεις κατά τόπους πιο πυκνές με ασθενείς τοπικές βροχές.<br/>Άνεμοι: Ανατολικοί βορειοανατολικοί 3 με 4 μποφόρ που από το μεσημέρι βαθμιαία θα στραφούν σε νοτιοανατολικούς με την ίδια ένταση.<br/>Θερμοκρασία: Από 11 έως 23 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>Κυκλάδες, Κρήτη</b>
      </p>
      <p>Καιρός: Αραιές νεφώσεις που γρήγορα θα πυκνώσουν και θα εκδηλωθούν σποραδικές βροχές που τη νύχτα θα ενταθούν.<br/>Άνεμοι: Βορειοανατολικοί 3 με 4 που γρήγορα θα στραφούν σε ανατολικούς νοτιοανατολικούς, τοπικά έως 5 μποφόρ.<br/>Θερμοκρασία: Από 16 έως 23 βαθμούς Κελσίου.</p>
      <p>
        <b>Νησιά ανατολικού Αιγαίου, Δωδεκάνησα</b>
      </p>
      <p>Καιρός: Αραιές νεφώσεις που από το απόγευμα βαθμιαία θα πυκνώσουν και θα εκδηλωθούν σποραδικές βροχές.<br/>Άνεμοι: Μεταβλητοί 2 με 3 και στα βόρεια βορειοανατολικοί έως 4 μποφόρ. Γρήγορα από τα νότια θα στραφούν σε νοτιοανατολικούς 3 με 4 και από το βράδυ τοπικά 5 μποφόρ με τάση ενίσχυσης τη νύχτα.<br/>Θερμοκρασία: Από 16 έως 24 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>