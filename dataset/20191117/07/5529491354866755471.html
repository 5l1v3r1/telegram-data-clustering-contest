<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/verissimo-gerry-scotti-incidente-3117972/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T07:04:40+00:00"/>
    <meta property="og:title" content="Verissimo, Gerry Scotti e l’incidente del figlio: “Ho avuto tanta paura”"/>
    <meta property="og:description" content="ROMA – Gerry Scotti, intervistato da Silvia Toffanin, ha parlato del nuovo programma (“Conto alla rovescia”) che condurrà a partire da lunedì:  “C’era la necessità di trovare un nuovo format, un salotto tra amici, molto più quiz, nelle prove anche io ho fatto il concorrente e sono lieto di comunicare che una volta sono arrivato al gioco finale vincendo 47mila euro! Che ovviamente non mi verranno dati…”. “Sono il conduttore – svela – che ha dato più premi ai concorrenti in tutto il mondo. Mediaset è una tv commerciale, noi ai concorrenti diamo i soldi degli sponsor. Mi emoziono sempre accanto ai concorrenti, mi viene spesso il magone”.Flavio Insinna a Da noi a ruota libera: “E’ grazie a Fabrizio Frizzi se faccio il conduttore”Che tempo che Fa, Littizzetto e il brano sulla Carrà: “Sono la Raffa, sono un’incona sempre figona!” VIDEO Gerry Scotti parla poi così dell’esperienza a Tu sì que vales: “Un piccolo miracolo, non abbiamo un copione, non sappiamo chi entra o esce e tutto quello che vedete è farina del nostro…"/>
  </head>
  <body>
    <article>
      <h1>Verissimo, Gerry Scotti e l’incidente del figlio: “Ho avuto tanta paura”</h1>
      <address><time datetime="2019-11-17T07:04:40+00:00">17 Nov 2019, 07:04</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/gerry_scotti_verissimo.jpg"/>
        <figcaption>Gerry Scotti nello studio di Verissimo</figcaption>
      </figure>
      <p>ROMA – Gerry Scotti, intervistato da <a href="https://www.blitzquotidiano.it/tv/verissimo-francesco-monte-giulia-salemi-3117893/">Silvia Toffanin</a>, ha parlato del nuovo programma (“Conto alla rovescia”) che condurrà a partire da lunedì:  <b>“</b>C’era la necessità di trovare un nuovo format, un salotto tra amici, molto più quiz, nelle prove anche io ho fatto il concorrente e sono lieto di comunicare che una volta sono arrivato al gioco finale vincendo 47mila euro! Che ovviamente non mi verranno dati…”.</p>
      <p>“Sono il conduttore – svela – che ha dato più premi ai concorrenti in tutto il mondo. Mediaset è una tv commerciale, noi ai concorrenti diamo i soldi degli sponsor. Mi emoziono sempre accanto ai concorrenti, mi viene spesso il magone”.</p>
      <figure>
        <a href="https://www.blitzquotidiano.it/tv/flavio-insinna-da-noi-a-ruota-libera-3118344/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/flavio-insinna-da-noi-a-ruota-libera-3118344/">
          <img src="https://static.blitzquotidiano.it/wp/wp-content/uploads/2019/11/insinna-frizzi-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/flavio-insinna-da-noi-a-ruota-libera-3118344/">Flavio Insinna a Da noi a ruota libera: “E’ grazie a Fabrizio Frizzi se faccio il conduttore”</a>
      </h3>
      <figure>
        <a href="https://www.blitzquotidiano.it/tv/che-tempo-che-fa-littizzetto-carra-3118313/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/che-tempo-che-fa-littizzetto-carra-3118313/">
          <img src="https://static.blitzquotidiano.it/wp/wp-content/uploads/2019/11/che_Tempo_che_fa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/che-tempo-che-fa-littizzetto-carra-3118313/">Che tempo che Fa, Littizzetto e il brano sulla Carrà: “Sono la Raffa, sono un’incona sempre figona!” VIDEO</a>
      </h3>
      <p>Gerry Scotti parla poi così dell’esperienza a Tu sì que vales: “Un piccolo miracolo, non abbiamo un copione, non sappiamo chi entra o esce e tutto quello che vedete è farina del nostro sacco. Questo lo differenzia dagli altri talent, dove tutto è un po’ già scritto…”.</p>
      <p>Parlando poi della sua vita privata, Gerry Scotti ha parlato del figlio Edoardo, vittima di un terribile incidente in moto: “Si è ripreso quasi completamente, diciamo che è al 95%. Lui è stato vittima perché con la moto devi stare attento, ma se gli altri ti vengono addosso… Ho avuto tanta paura, avevo questa paranoia da quando a 14 anni gli comprammo il motorino. C’era andata bene fino a pochi mesi fa, ora Edorardo ha approfittato della convalescenza per diventare sommelier: il vino è una passione che condividiamo”.</p>
      <p>Fonte: Verissimo.</p>
    </article>
  </body>
</html>