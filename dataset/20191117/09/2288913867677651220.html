<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721510"/>
    <meta property="og:site_name" content="De Standaard"/>
    <meta property="article:published_time" content="2019-11-17T09:58:00+00:00"/>
    <meta property="og:title" content="Alexander Zverev ondergaat na het seizoen oogoperatie"/>
    <meta property="og:description" content="Alexander Zverev (ATP 7) zal na zijn tournee door Zuid-Amerika een oogoperatie ondergaan. Dat heeft de Duitser zaterdag bevestigd, na zijn exit op de ATP F..."/>
  </head>
  <body>
    <article>
      <h1>Alexander Zverev ondergaat na het seizoen oogoperatie</h1>
      <address>
        <time datetime="2019-11-17T09:58:00+00:00">17 Nov 2019, 09:58</time>
      </address>
      <p>
        <b>Alexander Zverev (ATP 7) zal na zijn tournee door Zuid-Amerika een oogoperatie ondergaan. Dat heeft de Duitser zaterdag bevestigd, na zijn exit op de ATP Finals in Londen.</b>
      </p>
      <p>“Ik heb het voorbije jaar veel problemen met mijn ogen gehad, wanneer ik met lenzen op de baan stond”, verklaarde Zverev, die met astigmatisme moet afrekenen. “De ingreep zal in New York plaatsvinden en zal verder gaan dan een gewone laseroperatie.”</p>
      <p>Dominic Thiem (ATP 5) plaatste zich zaterdag ten koste van titelverdediger Zverev voor de finale. De Oostenrijker haalde het in 1 uur en 34 minuten met 7-5 en 6-3. Zverev werkt de komende dagen demonstratiewedstrijden in Colombia, Chili, Ecuador en Mexico af.</p>
    </article>
  </body>
</html>