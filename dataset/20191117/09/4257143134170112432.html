<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/17/eselye-sem-volt-a-ket-rendornek-a-tulelesre-az-ulloi-uton"/>
    <meta property="og:site_name" content="infostart"/>
    <meta property="article:published_time" content="2019-11-17T09:08:05+00:00"/>
    <meta property="og:title" content="Esélye sem volt a két rendőrnek a túlélésre az Üllői úton"/>
    <meta property="og:description" content="Négy évvel a tragédia után, szerdán pont kerülhet az ügy végére, határozathozatal várható."/>
  </head>
  <body>
    <article>
      <h1>Esélye sem volt a két rendőrnek a túlélésre az Üllői úton</h1>
      <address><time datetime="2019-11-17T09:08:05+00:00">17 Nov 2019, 09:08</time> by <a rel="author">Infostart</a></address>
      <h3>Négy évvel a tragédia után, szerdán pont kerülhet az ügy végére, határozathozatal várható.</h3>
      <p>A balesetet okozó ittas férfi az ütközés után segítségnyújtás nélkül tovább hajtott, később viszont visszatért a helyszínre. A rendőrök ekkor kapták el. A véralkoholszintje olyan magas volt, hogy nem sokkal maradt el az alkoholmérgezéstől - <a href="http://www.borsonline.hu/aktualis/tragedia-az-ulloi-uton-ket-rendor-halala-szarad-a-reszeg-sofor-lelken/186784">írja a Borsonline</a>.</p>
      <p>A jogosítvány nélkül, részegen ült a volán mögé 2015 februárjában, Budapesten az Üllői út és a Mikszáth Kálmán utca kereszteződésében szeretett volna nagy ívben balra kanyarodni. Ugyanebben a pillanatban érkezett meg a rendőrautó, amely megkükönböztetp jelzés bekapcsolása nélkül, majdnem 140-es tempóval ért a kereszteződéshez.</p>
      <p>A férfi levágta a kanyart és elkezdett befordulni, aminek következtében összeütközött a rendőrautóval, az pedig kisodródott és nekicsapódott egy taxinak. A halált okozó ittas állapotban elkövetett járművezetéssel, és a vészhelyzetet előidéző általi segítségnyújtás elmulasztásával vádolt férfi azt mondta, hogy nem észlelte a rendőrautót, szirénát se hallott, nem érzi magát hibásnak a baleset okozásában. Várhatóan szerdán határozatot hoznak az ügyében.</p>
      <p>
        <i>Nyitókép: MTI/Mihádák Zoltán</i>
      </p>
    </article>
  </body>
</html>