<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/navit-u-chasi-jezhova-do-ditej-vorogiv-narodu-stavilisja-bilsh-tsivilizovano-advokat-gritsenka-640476.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T09:47:01+00:00"/>
    <meta property="og:title" content="Навіть у часи Єжова до «дітей ворогів народу» ставилися більш цивілізовано, – адвокат Гриценка"/>
    <meta property="og:description" content="Адвокат Гриценка стверджує, що затримання здійснено без ухвали суду, з грубими порушеннями закону, за відсутності законних підстав"/>
  </head>
  <body>
    <article>
      <h1>Навіть у часи Єжова до «дітей ворогів народу» ставилися більш цивілізовано, – адвокат Гриценка</h1>
      <address>
        <time datetime="2019-11-17T09:47:01+00:00">17 Nov 2019, 09:47</time>
      </address>
      <h4>Адвокат Гриценка стверджує, що затримання здійснено без ухвали суду, з грубими порушеннями закону, за відсутності законних підстав</h4>
      <p>Прокурор четвертого відділу процесуального керівництва Другого управління організації і процесуального керівництва досудовим розслідуванням Говорущак Олександр Миколайович за дорученням старшого групи – відомого прокурора Кулика. Спільно з оперативниками СБУ захопив Олександра Гриценко 16 листопада коло будинку, де той проживає з сім’єю.</p>
      <p>Про це йдеться в заяві адвоката Дениса Галанського.</p>
      <p>«На момент нападу Олександр Гриценко вів сина (11 років) на заняття у музичний гурток.</p>
      <p>На очах сина батька скрутили, надягли кайданки і кинули і мікроавтобус. Дитину, що була нажахана звірячим поводженням з батьком, кинули у під’їзді коло жінки-консьєржа.</p>
      <p>На момент викрадення у квартирі, де проживає Гриценко, дорослих членів сім’ї не було, перебував лише старший син (14 років) з учителем музики. Мати дітей перебуває за кордоном з 13 листопада. Консьєрж привела дитину додому», – заявив адвокат.</p>
      <p>Гриценко тривалий час не знав нічого про долю і стан дитини.</p>
      <p>«В подальшому намагаючись приховати свої протиправні дії Говорущак склав дивний документ про те, що він начебто передав дітей Гриценка під подальший нагляд та опіку інспектору сектору ювенальної юстиції Новохатньому А.В.</p>
      <p>При цьому з самого документа випливає, що діти знаходяться у зачиненій квартирі з «дорослою людиною, який представився вчителем музики» та відмовився відкрити двері», – написав Галанський.</p>
      <p>Отже, абсолютно очевидно, що дитину було покинуто напризволяще, а інспектор ювенальної юстиції, якщо і був на місці події, прибув значно пізніше аби «прикрити» бандитів і «прийняти дітей під нагляд і опіку», не бачивши їх у вічі.</p>
      <p>«Навіть у часи Єжова та Вишинського до «дітей ворогів народу» ставилися більш цивілізовано», – заявив адвокат.</p>
      <p>Раніше повідомлялося, що <a href="https://glavcom.ua/country/criminal/u-kijevi-vikrali-golovu-odnogo-z-providnih-bankiv-ukrajini-640388.html">у Києві серед дня викрали главу Укрексімбанку Олександра Гриценка.</a></p>
      <p>Згодом стало відомо, що Гриценка затримали сьогодні, 16 листопада, <a href="https://glavcom.ua/kyiv/news/glavu-ukreksimbanku-ne-vikradali-sbu-640398.html">працівники СБУ за дорученням Генеральної прокуратури України</a>.</p>
      <p>В СБУ повідомили, що затриманого главу Укрексімбанку <a href="https://glavcom.ua/country/criminal/zatrimanogo-glavu-ukreksimbanku-pidozrjujut-u-vidmivanni-dohodiv-otrimanih-za-chasiv-janukovicha-%E2%88%92-sbu-640404.html">підозрюють у відмиванні доходів, отриманих за часів Януковича</a>.</p>
      <p>Нагадаємо, <a href="https://glavcom.ua/country/criminal/bankira-gricenka-zatrimav-odiozniy-prokuror-kulik--640418.html">банкіра Гриценка затримав одіозний прокурор Кулик.</a></p>
      <related>
        <a href="https://glavcom.ua/country/politics/pomichnik-zelenskogo-jermak-posileno-spilkujetsja-z-surkovim-bezsmertnij-640472.html"/>
        <a href="https://glavcom.ua/economics/finances/eksperti-prognozujut-podalshe-padinnja-dolara-640467.html"/>
        <a href="https://glavcom.ua/country/politics/ukreksimbank-je-lasim-shmatkom-dlja-rosijskih-rejderiv-friz-640461.html"/>
      </related>
    </article>
  </body>
</html>