<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prepogljivi-huawei-mate-x-naprodaj-za-vrtoglavo-visoko-ceno.html?RSS82090485c42a4bf01144fdce6a1027b7"/>
    <meta property="og:site_name" content="Računalniške novice"/>
    <meta property="article:published_time" content="2019-11-17T09:45:00+00:00"/>
    <meta property="og:title" content="Prepogljivi Huawei Mate X naprodaj za vrtoglavo visoko ceno!"/>
    <meta property="og:description" content="Pri podjetju Huawei so napovedali razpoložljivost njihovega preklopnega pametnega mobilnega telefona Mate X, ki je bil javnosti razkrit že junija letos."/>
  </head>
  <body>
    <article>
      <h1>Prepogljivi Huawei Mate X naprodaj za vrtoglavo visoko ceno!</h1>
      <address>
        <time datetime="2019-11-17T09:45:00+00:00">17 Nov 2019, 09:45</time>
      </address>
      <p>Pri podjetju Huawei so nedavno napovedali razpoložljivost njihovega preklopnega pametnega mobilnega telefona Mate X, ki je bil javnosti razkrit že junija letos. Čeprav podjetje zanj na Kitajskem zahteva ker vrtoglavih preračunanih 2.200 evrov, je bil novinec razprodan v zgolj enimi minuti. Novinec bo v trgovinah ponovno na voljo 22. novembra, pri čemer naj bi tokrat šlo za precej večjo pošiljko priljubljene naprave.</p>
      <p>Trenutno še ni podatkov o tem, kdaj bo novost na voljo tudi na trgih trgih širom sveta, saj bo moralo podjetje Huawei prej premostiti številne težave. Prva težava so seveda sankcije Združenih držav Amerike, ki jih ni videti konca. Druga večja težave pa je odsotnost Googlovih aplikacij, ki so za mnoge uporabnike širom sveta nujne za uporabo pametnega mobilnega telefona. Tretja težava pa je seveda maloprodajna cena pametnega mobilnega telefona Huawei Mate X. Ta bo morala biti precej nižja za uspeh na globalnem trgu.</p>
      <p>Maloprodajna cena prepogljivega pametnega mobilnega telefona Huawei Mate X po mnenju nekaterih strokovnjakov pa vsaj glede na strojno opremo ni pretirano visoka. Ta namreč obsega kakovosten zaslon, ki v raztegnjenem načinu meri kar 20,3 centimetrov oziroma 8 palcev, v zaprtem načinu pa ima uporabnik na voljo kar tri zaslone, pri čemer dva merita 16,8 centimetrov oziroma 6,6 palcev in nudita izris slik z ločljivostjo 2480 x 1148 slikovnih točk, eden pa meri 16,2 centimetrov oziroma 6,38 palcev in nudil izris slik z ločljivostjo 2480 x 2200 slikovnih točk. Pri pametnem mobilnem telefonu Huawei Mate X za tekoče poganjanje mobilne programske opreme skrbi mobilni procesor Kirin 990 v navezi z osmimi gigabajti sistemskega pomnilnika. Tu najdemo še vgrajeni pomnilnik s 512 gigabajti prostora, podporo za mobilno omrežje 5G in kar tri digitalne fotoaparate ločljivosti 40 milijonov slikovnih točk, 16 milijonov slikovnih točk in osem milijonov slikovnih točk. Za dolgo avtonomijo delovanja skrbi baterija zmogljivosti 4.500 miliamper ur, ki jo je mogoče od 0 do 85 odstotkov napolniti v pičlih 30 minutah, kar je nedvomno nadvse priročna lastnost za mobilni telefon.</p>
      <figure>
        <iframe src="https://www.youtube.com/embed/NOqcpZj_NUg" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.huawei.com/en/">Huawei</a></footer>
    </article>
  </body>
</html>