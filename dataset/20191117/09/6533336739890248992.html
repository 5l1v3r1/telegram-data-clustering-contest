<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/trump-non-sfonda-louisiana-stato-americano-conferma-democratico-219242.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-17T09:27:05+00:00"/>
    <meta property="og:title" content="La louisiana conferma il democratico john edwards come governatore:battuto il candidato repubblicano"/>
    <meta property="og:description" content="TRUMP NON SFONDA IN LOUISIANA - LO STATO AMERICANO CONFERMA IL DEMOCRATICO JOHN EDWARDS COME GOVERNATORE: BATTUTO IL CANDIDATO REPUBBLICANO, EDDIE RISPONE, CHE AVEVA BASATO LA SUA CAMPAGNA ELETTORALE SULLA POPOLARITA' DEL PRESIDENTE..."/>
  </head>
  <body>
    <article>
      <h1>La louisiana conferma il democratico john edwards come governatore:battuto il candidato repubblicano</h1>
      <address>
        <time datetime="2019-11-17T09:27:05+00:00">17 Nov 2019, 09:27</time>
      </address>
      <p>
        <b>
          <b>TRUMP NON SFONDA IN LOUISIANA - LO STATO AMERICANO CONFERMA IL DEMOCRATICO JOHN EDWARDS COME GOVERNATORE: BATTUTO IL CANDIDATO REPUBBLICANO, EDDIE RISPONE, CHE AVEVA BASATO LA SUA CAMPAGNA ELETTORALE SULLA POPOLARITA' DEL PRESIDENTE...</b>
        </b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255667/1239340.htm">
          <img src="https://cdn-static.dagospia.com/img/foto/11-2019/john-edwards-1239340.jpg"/>
        </a>
        <figcaption>John Edwards</figcaption>
      </figure>
      <p>(ANSA) - La Louisiana conferma il democratico John Edwards alla guida dello Stato come governatore. Edwards batte il candidato repubblicano Eddie Rispone e resta l'unico democratico governatore di uno Stato del profondo sud americano. Lo riportano i media americani. Per Donald Trump, che negli ultimi dieci giorni ha tenuto due comizi in Louisiana per Rispone, si tratta di un duro schiaffo: il voto è infatti considerato un test sulla reazione degli elettori americani all'impeachment.</p>
      <figure>
        <a href="https://www.dagospia.com/mediagallery/Dago_fotogallery-255667/1239341.htm">
          <img src="https://cdn-static.dagospia.com/img/foto/11-2019/eddie-rispone-1239341.jpg"/>
        </a>
        <figcaption>Eddie Rispone</figcaption>
      </figure>
      <p>Edwards batte Rispone di misura, ma riesce in ogni caso ad affermarsi contro il candidato repubblicano appoggiato da Trump. Molti ritenevano che Edwards non ce l'avrebbe fatta a ottenere un secondo mandato: il democratico conservatore si è invece battuto con forza contro Rispone. E la battaglia è stata accesa fin dalle primarie fino ad arrivare al ballottaggio, deciso da alcune migliaia di voti. Rispone ha giocato la sua campagna elettorale tutta su Trump, affidando al presidente la sua fortuna. La sconfitta è pesante per Trump e il partito repubblicano in vista delle elezioni del 2020.</p>
    </article>
  </body>
</html>