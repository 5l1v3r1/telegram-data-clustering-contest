<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/maguayr-umid-qilamanki-meni-u-erda-iliq-kutib-olishadi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-17T09:27:00+00:00"/>
    <meta property="og:title" content="Магуайр: &quot;Умид қиламанки, мени у ерда илиқ кутиб олишади&quot;"/>
    <meta property="og:description" content="Харри Магуайр ушбу ҳафта якунида &quot;Манчестер Юнайтед&quot; таркибида &quot;Брэмолл Лейн&quot; майдонида &quot;Шеффилд&quot;га қарши учрашувдан олдин мезбон жамоа мухлисларидан илиқликни кутмоқда."/>
  </head>
  <body>
    <article>
      <h1>Магуайр: "Умид қиламанки, мени у ерда илиқ кутиб олишади"</h1>
      <h2>Харри Магуайр ушбу ҳафта якунида "Манчестер Юнайтед" таркибида "Брэмолл Лейн" майдонида "Шеффилд"га қарши учрашувдан олдин мезбон жамоа мухлисларидан илиқликни кутмоқда.</h2>
      <address>
        <time datetime="2019-11-17T09:27:00+00:00">17 Nov 2019, 09:27</time>
      </address>
      <p>Магуайр "Шеффилд Юнайтед" академиясида ўсган ва ушбу клуб шарофати билан футболдаги энг муҳим тажрибаларни орттирган.</p>
      <p>Жамоа таркибидаги доимий ўйин амалиёти уни "қизил иблислар"нинг сардори ва Англия термасидаги асосий ҳимоячилардан бирига айлантиришда муҳим ҳисса қўшди.</p>
      <blockquote>"Омадим келган. Ушбу жамоа таркибида ўйнаб, катта тажриба тўплаганман. "Шеффилд" таркибида 3-4 йилда ҳар мавсумда 50тадан учрашувда қатнашганман.<br/>Бу менга жуда, жуда ёқарди. Футболда катта амалиётга эга бўлиш учун доимий ўйнашни истардим. Мураббийлар штаби эса менга бу имкониятни тақдим қилишди. Ҳаттоки ёш бўлсам ҳам улар менга доимий ишонч билдиришарди.<br/>"Шеффилд Юнайтед" мухлислари мени биринчи кунданоқ қўллаб-қувватлашган ва шу боисдан улардан мамнунман.<br/>"Брэмолл Лейн"га қайтганимда жамоа мухлислари мени илиқ қарши олишади деган умиддаман. Ушбу мавсумда "Лестер" мухлислари мени "Олд Траффорд"да юқори даражада кутиб олишганди!<br/>"Шеффилд" мавсумни яхши бошлади. Бироқ ҳар қандай рақибга қарши ўйнасам ҳам, ўз ишимни бажаришим керак. Мавсумнинг қолган қисмини яхши ўтказишга ҳаракат қиламиз", - <b>деди Магуайр.</b></blockquote>
      <p>Манба : Goal</p>
    </article>
  </body>
</html>