<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/simantikoteres-draseis-eswterikwn-a-113488.html"/>
    <meta property="og:site_name" content="Epoli.gr"/>
    <meta property="article:published_time" content="2019-11-17T09:20:00+00:00"/>
    <meta property="og:title" content="Οι 15 σημαντικότερες δράσεις του Υπ. Εσωτερικών στο 1ο τετράμηνο"/>
    <meta property="og:description" content="Με τη συμπλήρωση τεσσάρων μηνών της κυβέρνησης, το Υπουργείο Εσωτερικών ανάρτησε στην ιστοσελίδα του (www.ypes.gr) τις 15 σημαντικότερες αποφάσεις και νομοθετικές πρωτοβουλίες που ανέλαβε η πολιτική του ηγεσία."/>
  </head>
  <body>
    <article>
      <h1>Οι 15 σημαντικότερες δράσεις του Υπ. Εσωτερικών στο 1ο τετράμηνο</h1>
      <address>
        <time datetime="2019-11-17T09:20:00+00:00">17 Nov 2019, 09:20</time>
      </address>
      <p>Με τη συμπλήρωση τεσσάρων μηνών της κυβέρνησης, το Υπουργείο Εσωτερικών ανάρτησε στην ιστοσελίδα του (<a href="http://www.ypes.gr/">www.ypes.gr</a>) τις 15 σημαντικότερες αποφάσεις και νομοθετικές πρωτοβουλίες που ανέλαβε η πολιτική του ηγεσία.</p>
      <p>1. Αποκατάσταση κυβερνησιμότητας των Δήμων και των Περιφερειών.<br/>2. Θεσμοθέτηση της δυνατότητας αξιοποίησης από την Αυτοδιοίκηση του ιδιωτικού τομέα στην καθαριότητα, στο πράσινο και στον φωτισμό.<br/>3. Συνέχιση και αναβάθμιση του προγράμματος «Βοήθεια στο Σπίτι».<br/>4. Διασφάλιση της χρηματοδότησης για δεκάδες νέα έργα σε Δήμους και Περιφέρειες σε όλη τη χώρα. (Αντιπλημμυρικά, Αθλητικά, Οδοποιία, περιβαλλοντικές, κοινωνικές και πολιτιστικές υποδομές). Προετοιμασία για τη διαμόρφωση ενός νέου ολοκληρωμένου προγράμματος για την Αυτοδιοίκηση.<br/>5. Προετοιμασία πρότυπου προγράμματος ανακύκλωσης σε συνεργασία με τους Δήμους Καλλιθέας, Νέας Σμύρνης, Ιωαννίνων, Ναυπλίου, Άνδρου.<br/>6. Συμμετοχή και στήριξη στην επιτροπή για τον εορτασμό 2.500 χρόνων από την ναυμαχία της Σαλαμίνας.<br/>7.  Ετήσιος και τετραετής προγραμματισμός προσλήψεων στο Δημόσιο τομέα.<br/>8.  Νέος Κύκλος Αξιολόγησης  και κινητικότητας στο Δημόσιο.<br/>9.  Σε συνεργασία με τα Υπουργεία Εργασίας και Ψηφιακής Διακυβέρνησης  επίσπευση της διαδικασίας απόδοσης  συντάξεων.<br/>10.  Σε συνεργασία με το Υπουργείο Ψηφιακής Πολιτικής και την ΑΑΔΕ διασφάλιση της δυνατότητας είσπραξης των δημοτικών τελών με βάση τα τ.μ. που δηλώνονται στο Ε9.<br/>11. Νομοσχέδιο για την απλοποίηση της εκλογικής διαδικασίας.<br/>12. Νομοσχέδιο για τη διευκόλυνση της ψήφου των Ελλήνων του εξωτερικού ύστερα από την επίτευξη συμφωνίας στη Διακομματική Επιτροπή.<br/>13. Έκτακτη χρηματοδότηση και στήριξη στους νέους νησιωτικούς δήμους που προέκυψαν απ’ την διάσπαση των προηγούμενων δήμων.<br/>14. Χρηματοδότηση 28.000.000 ευρώ για την κάλυψη λειτουργικών αναγκών των σχολείων.<br/>15. Συμβολή στην αντιμετώπιση του μεταναστευτικού προβλήματος.</p>
      <p>«Έργο για τον πολίτη. Ελλάδα ψηλά!», τονίζει το Υπουργείο.</p>
    </article>
  </body>
</html>