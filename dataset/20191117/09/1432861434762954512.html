<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/germaniq-holandiq-i-hyrvatiq-se-klasiraha-za-evro-2020-1406976.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T09:30:00+00:00"/>
    <meta property="og:title" content="Германия, Холандия и Хърватия се класираха за Евро 2020"/>
    <meta property="og:description" content="Отборите на Германия, Холандия, Хърватия и Австрия се класираха за финалите на Европейското първенство следващото лято след изиграването на вчерашните мачове от квалификациите В група С Германия разби Беларус с 4:0 като домакин с два гола на Тони Кроос и по един на Матиас Гинтер и Леон Горецка"/>
  </head>
  <body>
    <article>
      <h1>Германия, Холандия и Хърватия се класираха за Евро 2020</h1>
      <address><time datetime="2019-11-17T09:30:00+00:00">17 Nov 2019, 09:30</time> by <a rel="author">Sportlive.bg</a></address>
      <p>Отборите на Германия, Холандия, Хърватия и Австрия се класираха за финалите на Европейското първенство следващото лято след изиграването на вчерашните мачове от <b><a href="https://www.sportlive.bg/tags/68557">квалификациите</a></b>.</p>
      <p>В група С <b>Германия</b> разби Беларус с 4:0 като домакин с два гола на Тони Кроос и по един на Матиас Гинтер и Леон Горецка. <b>Холандия </b>не допусна поражение при гостуването си на Северна Ирландия и двубоят завърши при нулево равенство. По този начин Бундестимът се класира за финалите на Европейско първенство за рекорден 13-и пореден път, докато "оранжевите“ се завръщат на голям форум за първи път от Мондиал 2014 в Бразилия.</p>
      <p>В група Е <b>Хърватия</b> победи Словакия с 3:1 у дома, с което си осигури място на финалите на Евро 2020. В другия мач от групата <b>Уелс</b> взе гостуването си на Азербайджан с 2:0 и вече държи съдбата си в свои ръце, като трябва да победи Унгария като домакин в последния си мач, за да завърши на второ място в групата.</p>
      <p>В група G <b>Австрия</b> се присъедини към Полша на финалите на Евро 2020, след като победи Северна Македония с 2:1 във Виена. Давид Алаба и Щефан Лайнер вкараха головете за домакините, докато Влатко Стояновски се разписа за балканския тим в 93-а минута. <b><i>А какви са сценариите и няколко от евентуалните съперници на България за класиране на форума <a href="https://www.sportlive.bg/bgfootball/national-team/Qsni-sa-tri-ot-sypernicite-ni-po-pytq-za-Evro-2020-ima-nqkolko-scenariq-za-plejofite-1406820.html">вижте в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/germany/Lxov-Germaniq-ne-e-sred-favoritite-na-Evro-2020-1406647.html"/>
        <a href="https://www.sportlive.bg/worldfootball/spain/Kuman-Imam-klauza-v-dogovora-da-poema-Barselona-no-ne-ot-sega-1391470.html"/>
        <a href="https://www.sportlive.bg/worldfootball/england/VIDEO-Predi-godini---celiqt-anglijski-otbor-s-nacistki-pozdrav-v-mach-sreshtu-Germaniq--1385358.html"/>
        <a href="https://www.sportlive.bg/worldfootball/worldfootballother/Treti-otbor-si-uredi-bilet-za-Evro-2020-1384592.html"/>
        <a href="https://www.sportlive.bg/bgfootball/national-team/Potvyrdeno-Bylgariq-poluchi-nov-shans-da-se-klasira-za-Evro-2020-1406744.html"/>
      </related>
    </article>
  </body>
</html>