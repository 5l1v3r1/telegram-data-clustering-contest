<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/hong_kong_manifestanti_frecce_catapulte_scontri-6566135/news/2019-11-17/"/>
    <meta property="og:site_name" content="Agi"/>
    <meta property="article:published_time" content="2019-11-17T09:01:00+00:00"/>
    <meta property="og:title" content="A Hong Kong i manifestanti usano frecce e catapulte contro gli agenti"/>
    <meta property="og:description" content="&quot;La situazione si sta rapidamente deteriorando&quot; ha fatto sapere la polizia"/>
  </head>
  <body>
    <article>
      <h1>A Hong Kong i manifestanti usano frecce e catapulte contro gli agenti</h1>
      <h2>"La situazione si sta rapidamente deteriorando" ha fatto sapere la polizia</h2>
      <address><time datetime="2019-11-17T09:01:00+00:00">17 Nov 2019, 09:01</time> by <a rel="author">AGI - Agenzia Giornalistica Italia</a></address>
      <p>Gli scontri tra manifestanti e polizia tornano a infiammarsi a <b>Hong Kong</b>, dove gli studenti del<b> Politecnico</b>, sulla penisola di<b> Kowloon</b>, dall’interno dei campus, hanno scagliato frecce - una delle quali si è conficcata nel polpaccio di un agente - e usato le catapulte costruite nei giorni scorsi per lanciare <b>bottiglie molotov</b> contro la polizia.</p>
      <p>Gli agenti hanno fatto ricorso ai <b>gas lacrimogeni</b> e agli idranti caricati con liquido chimico blu, come mostrano immagini diffuse on line, tenendosi a distanza dalle linee di difesa erette dagli studenti-manifestanti.</p>
      <p>La situazione è “in <b>rapido deterioramento</b>”, scrive la polizia di Hong Kong in un post su Facebook, condannando con forza l’episodio. “Chiediamo a tutti i cittadini di non dirigersi verso l’area del PolyU”, il Politecnico, “perché la situazione si sta rapidamente deteriorando”.</p>
    </article>
  </body>
</html>