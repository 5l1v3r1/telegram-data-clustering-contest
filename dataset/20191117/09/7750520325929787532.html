<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/u-kyyevi-modernizuyut-smittyespalyuvanyj-zavod.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T09:55:01+00:00"/>
    <meta property="og:title" content="У Києві модернізують сміттєспалюваний завод"/>
    <meta property="og:description" content="У Києві модернізують сміттєспалюваний завод"/>
  </head>
  <body>
    <article>
      <h1>У Києві модернізують сміттєспалюваний завод</h1>
      <address>
        <time datetime="2019-11-17T09:55:01+00:00">17 Nov 2019, 09:55</time>
      </address>
      <figure>
        <img src="https://1news.com.ua/wp-content/uploads/2019/11/imgbig-1024x683.jpg"/>
      </figure>
      <p>На сміттєспалювальному заводі “Енергія” почнеться будівництво системи хімічного очищення димових газів. Про це повідомляється на сторінці КМДА в Facebook, пише 1NEWS, посилаючись на <a href="https://ua.112.ua/kyiv/u-kyievi-modernizuiut-smittiespaliuvalnyi-zavod-enerhiia-515236.html">112.ua</a>.</p>
      <p>Повідомляється, що після її впровадження викиди забруднюючих речовин зменшаться в п’ять разів, що буде відповідати європейським екологічним стандартам.</p>
      <p>Загальна вартість робіт на наступний рік — 420 млн грн. У проекті бюджету Києва на наступний рік буде передбачено 220 млн грн на ці цілі. Також вирішується питання про виділення державою ще 200 млн грн.</p>
      <p>“І столична влада, і громадськість усвідомлюють те, що завод є застарілим об’єктом, він побудований більш 30 років тому. Підприємство необхідно модернізувати і удосконалювати. Сміттєспалювальні заводи широко використовуються як джерело теплопостачання в найбільших європейських столицях: Копенгагені, Празі, Будапешті, Гамбурзі, Барселоні, Відні та ін. Для Києва завод “Енергія” — важливий стратегічний об’єкт. Його модернізація, впровадження сучасної системи очищення викидів і будівництво нових сучасних екологічно безпечних заводів є частиною енергетичної модернізації столиці та підвищення рівня її енергоефективності та екологічної безпеки”, — підкреслив чиновник.</p>
      <p>Нагадаємо, на заводі “Енергія” вже модернізовані три з чотирьох електрофільтрів. Ремонт четвертого буде завершено у наступному році.</p>
      <p>Завод “Енергія” — єдине сміттєспалювальне підприємство в Україні, яке утилізує 25% твердих побутових відходів столиці та забезпечує опаленням і гарячою водою майже 300 багатоповерхівок. Підприємство працює в рамках дозволу на викиди забруднюючих речовин в атмосферне повітря стаціонарними джерелами, видане Міністерством екології та природних ресурсів України.</p>
    </article>
  </body>
</html>