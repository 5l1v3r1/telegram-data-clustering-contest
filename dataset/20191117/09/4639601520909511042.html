<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/world/ipa-notia-korea-xeironomia-kalis-pistis-i-anavoli-koinon-stratiotikon-askiseon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T09:25:32+00:00"/>
    <meta property="og:title" content="ΗΠΑ – Νότια Κορέα: Χειρονομία καλής πίστης η αναβολή κοινών στρατιωτικών ασκήσεων"/>
    <meta property="og:description" content="Η Ουάσινγκτον αρνείται ότι η κίνηση αυτή αποτελεί νέα υποχώρηση έναντι της Πιονγκγιάνγκ"/>
  </head>
  <body>
    <article>
      <h1>ΗΠΑ – Νότια Κορέα: Χειρονομία καλής πίστης η αναβολή κοινών στρατιωτικών ασκήσεων</h1>
      <h2>Η Ουάσινγκτον αρνείται ότι η κίνηση αυτή αποτελεί νέα υποχώρηση έναντι της Πιονγκγιάνγκ</h2>
      <address><time datetime="2019-11-17T09:25:32+00:00">17 Nov 2019, 09:25</time> by <a rel="author">ΤοΒΗΜΑ Team</a></address>
      <p>Οι ΗΠΑ και η Νότια Κορέα ανακοίνωσαν σήμερα ότι αναβάλλουν τις επικείμενες στρατιωτικές ασκήσεις, σε μια προσπάθεια να δοθεί ώθηση στην ειρηνευτική προσπάθεια με τη Βόρεια Κορέα, ωστόσο η Ουάσινγκτον αρνείται ότι η κίνηση αυτή αποτελεί νέα υποχώρηση έναντι της Πιονγκγιάνγκ.</p>
      <p>Οι ασκήσεις, γνωστές ως Συνδυασμένη Εκδήλωση Πτητικής Εκπαίδευσης, θα περιελάμβαναν σενάρια αερομαχιών, καθώς και τη συμμετοχή μαχητικών αεροσκαφών από τις ΗΠΑ και την Κορέα.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Σε μια επίδειξη διαλλακτικής διάθεσης απέναντι στην Πιονγκγιάνγκ, οι ασκήσεις είχαν ήδη υποβαθμιστεί σε ό,τι αφορά την κλίμακα και το εύρος τους σε σχέση με την περασμένη χρονιά, αλλά η Βόρεια Κορέα συνέχιζε να εναντιώνεται στα γυμνάσια.</p>
      <p>Ο αμερικανός υπουργός Εξωτερικών, Μαρκ Έσπερ, δήλωσε ότι οι στρατιωτικές δυνάμεις των ΗΠΑ και της Νότιας Κορέας θα παραμείνουν σε υψηλή επαγρύπνηση παρά την κίνηση αυτήν και αρνήθηκε ότι η απόφαση για αναβολή των ασκήσεων ήταν παραχώρηση προς τη Βόρεια Κορέα.</p>
      <p>«Δεν το βλέπω ως παραχώρηση. Το βλέπω ως χειρονομία καλής πίστης… με στόχο την ειρήνευση» δήλωσε ο Έσπερ, ενώ ανακοίνωσε την απόφαση μαζί με το νοτιοκορεάτη ομόλογό του στην Μπανγκόκ.</p>
      <p>Οι ασκήσεις αυτές επρόκειτο να ξεκινήσουν τις επόμενες ημέρες.</p>
      <p>(Πηγή πληροφοριών: ΑΠΕ – ΜΠΕ)</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/05/world/ipa-antistrofi-metrisi-gia-tin-apoxorisi-apo-ti-symfonia-gia-to-klima-diethneis-antidraseis/"/>
      </related>
    </article>
  </body>
</html>