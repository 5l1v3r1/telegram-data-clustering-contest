<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/arrigo-sacchi-mancini-italia-a-3118001/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T09:13:28+00:00"/>
    <meta property="og:title" content="Arrigo Sacchi elogia Mancini: “La sua Italia un esempio per tutta la Serie A”"/>
    <meta property="og:description" content="ROMA – Arrigo Sacchi, dalle pagine della Gazzetta dello Sport, tesse le lodi dell’Italia targata Roberto Mancini dopo la  convincente vittoria degli Azzurri contro la Bosnia. “Gli Azzurri vincono, convincono e divertono – dice Arrigo Sacchi – escono tra gli applausi del pubblico bosniaco ammirato dalla padronanza, dalla bellezza e dalla qualità del gioco espresso dalla nostra squadra. Mancini aveva ereditato una Nazionale che dopo tantissimi anni non si era qualificata per il Mondiale e per di più con un campionato di Serie A stracolmo di calciatori stranieri: il pessimismo dilagava. Il lavoro compiuto da Roberto e dai suoi ragazzi era difficilmente immaginabile: oggi gli azzurri sono gli apripista verso il futuro, un esempio positivo, coraggioso e di merito per il nostro campionato”.Quando Cristiano Ronaldo disse: “Con me il Brasile avrebbe cinque Mondiali in più…”Genoa, rottura del crociato per Kouamé: infortunio rimediato in Nazionale “Mancio – continua Arrigo Sacchi dalle pagine della Gazzetta dello Sport…"/>
  </head>
  <body>
    <article>
      <h1>Arrigo Sacchi elogia Mancini: “La sua Italia un esempio per tutta la Serie A”</h1>
      <address><time datetime="2019-11-17T09:13:28+00:00">17 Nov 2019, 09:13</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/arrigo_sacchi_foto_ansa.jpg"/>
        <figcaption>Arrigo Sacchi (foto d’archivio Ansa)</figcaption>
      </figure>
      <p>ROMA – Arrigo Sacchi, dalle pagine della Gazzetta dello Sport, tesse le lodi dell’Italia targata Roberto Mancini dopo la  convincente vittoria degli Azzurri contro la <a href="https://www.blitzquotidiano.it/tv/bosnia-italia-telecronaca-rai-palo-3117680/">Bosnia</a>.</p>
      <p>“Gli Azzurri vincono, convincono e divertono – dice Arrigo Sacchi – escono tra gli applausi del pubblico bosniaco ammirato dalla padronanza, dalla bellezza e dalla qualità del gioco espresso dalla nostra squadra. Mancini aveva ereditato una Nazionale che dopo tantissimi anni non si era qualificata per il Mondiale e per di più con un campionato di Serie A stracolmo di calciatori stranieri: il pessimismo dilagava. Il lavoro compiuto da Roberto e dai suoi ragazzi era difficilmente immaginabile: oggi gli azzurri sono gli apripista verso il futuro, un esempio positivo, coraggioso e di merito per il nostro campionato”.</p>
      <figure>
        <a href="https://www.blitzquotidiano.it/sport/cristiano-ronaldo-brasile-cinque-mondiali-3117966/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/cristiano-ronaldo-brasile-cinque-mondiali-3117966/">
          <img src="https://static.blitzquotidiano.it/wp/wp-content/uploads/2019/11/DANILO-ANSA-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/cristiano-ronaldo-brasile-cinque-mondiali-3117966/">Quando Cristiano Ronaldo disse: “Con me il Brasile avrebbe cinque Mondiali in più…”</a>
      </h3>
      <figure>
        <a href="https://www.blitzquotidiano.it/sport/genoa-kouame-infortunio-crociato-3117960/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/genoa-kouame-infortunio-crociato-3117960/">
          <img src="https://static.blitzquotidiano.it/wp/wp-content/uploads/2019/11/kouame-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/genoa-kouame-infortunio-crociato-3117960/">Genoa, rottura del crociato per Kouamé: infortunio rimediato in Nazionale</a>
      </h3>
      <p>“Mancio – continua Arrigo Sacchi dalle pagine della Gazzetta dello Sport – è l’ideatore, le sue scelte sono ricche di competenze e ottimismo, rifuggono da un football difensivo, tattico, costipato e noioso. Gli azzurri lo seguono con entusiasmo e generosità diventando ogni giorno più bravi e convincenti. Nella partita con i bosniaci si è visto il pressing come pochissime squadre nel campionato italiano praticano: un esempio di aggressività, convinzione e tempistiche corrette”.</p>
      <p>Fonte: La Gazzetta dello Sport.</p>
    </article>
  </body>
</html>