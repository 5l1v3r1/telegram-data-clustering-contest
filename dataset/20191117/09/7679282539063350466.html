<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-dog-stuck-in-40-foot-deep-tank-for-7-days-rescued-in-pune-see-video-2853888.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T09:53:10+00:00"/>
    <meta property="og:title" content="Viral : 40 फीट गहरे टैंक में 8 दिनों तक फंसा रहा कुत्ता, सोशल मीडिया पर रेस्क्यू वीडियो देखकर लोगों ने कहा ‘इंसानियत जिंदा है’"/>
    <meta property="og:description" content="कहते हैं, जिसके सिर पर राम का हाथ रहता है, वो हर मुसीबत से निकल जाता है। वहीं, ईश्वर उन लोगों पर और भी कृपा बरसाते हैं, तो किसी मुसीबत में फंसे व्यक्ति को निकालता है। खासतौर पर बेजुबान कहे जाने वाले..."/>
  </head>
  <body>
    <article>
      <h1>Viral : 40 फीट गहरे टैंक में 8 दिनों तक फंसा रहा कुत्ता, सोशल मीडिया पर रेस्क्यू वीडियो देखकर लोगों ने कहा ‘इंसानियत जिंदा है’</h1>
      <address><time datetime="2019-11-17T09:53:10+00:00">17 Nov 2019, 09:53</time> by <a rel="author">लाइव हिन्दुस्तान टीम ,नई दिल्ली</a></address>
      <p>कहते हैं, जिसके सिर पर राम का हाथ रहता है, वो हर मुसीबत से निकल जाता है। वहीं, ईश्वर उन लोगों पर और भी कृपा बरसाते हैं, तो किसी मुसीबत में फंसे व्यक्ति को निकालता है। खासतौर पर बेजुबान कहे जाने वाले मासूम जानवरों की मदद करना सबसे पुण्य का काम है। सोशल मीडिया पर कुछ इसी तरह की बातों से सकारात्मकता फैलती हुई दिख रही है।</p>
      <p>दरअसल, सोशल मीडिया पर एक कुत्ते को रेस्क्यू करने का वीडियो वायरल हो रहा है।  पुणे में एक कुत्ता 40 फीट गहरे टैंक में गिर गया। बारिश की वजह से ज्यादातर लोगों को पता नहीं चलाया, जिसे भी पता चला वो इग्नोर करके अपनी राह पर चला गया। जब किसी भले इंसान ने इस तरफ ध्यान दिया, तो उसने एक एनजीओ को खबर दी। </p>
      <figure>
        <iframe data-src="https://twitter.com/resqct/status/1195304755171454976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>इस खबर के बाद रेस्क्यू के लिए आया एक एनजीओ </b><br/>RESQ  नाम के एनजीओ ने आकर कुत्ते को रेस्क्यू करने का काम शुरू किया। एनजीओ रेस्क्यू का वीडियो शेयर करते हुए एक इमोशनल बात भी लिखी। उन्होंने लिखा ‘एक आवारा कुत्ता 40 फीट टैंक में गिर गया, 8 दिनों तक वहां फंसा रहा। हमारी टीम से उसे बचाया, रेस्क्यू वीडियो देखिए।<br/> इसके अलावा एनजीओ के Communications Head टीना मोहनदास, ने बताया कि बारिश हो रही थी, जब यह डॉगी इस टैंक में गिरा। यह एक वाटर प्यूरिफिकेशन का टैंक था। अगर कुछ दिन और रहता तो यह डॉगी मर भी सकता था।</p>
      <p>उन्होंने कहा कि यह कुत्ता इतने दिनों तक सिर्फ इसलिए बच सका कि इस टैंक में स्थानीय लोग कुछ-कुछ फेंक देते होंगे जिसे खाकर इस डॉगी ने 7-8 दिनों तक गुजारा किया। हालांकि, उसकी हालत बहुत कमजोर हो गई थी। इस रेस्क्यू वीडियो को देखकर सोशल मीडिया यूजर्स मानवता के इस पहलू की जमकर तारीफ कर रहे हैं। </p>
    </article>
  </body>
</html>