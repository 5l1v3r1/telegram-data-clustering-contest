<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/politika/diger-siyasi-partiler/sp-acipayamda-secim-heyecani/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T09:04:00+00:00"/>
    <meta property="og:title" content="Saadet Partisi Acıpayam’da seçim heyecanı"/>
    <meta property="og:description" content="Saadet Partisi Acıpayam İlçe Teşkilatı’nda seçim heyecanı yaşandı. Tek liste ile gidilen seçimde mevcut başkan Bayram Ünnü güven tazeledi."/>
  </head>
  <body>
    <article>
      <h1>Saadet Partisi Acıpayam’da seçim heyecanı</h1>
      <h2>Saadet Partisi Acıpayam İlçe Teşkilatı’nda seçim heyecanı yaşandı. Tek liste ile gidilen seçimde mevcut başkan Bayram Ünnü güven tazeledi.</h2>
      <address><time datetime="2019-11-17T09:04:00+00:00">17 Nov 2019, 09:04</time> by <a rel="author">Haber Merkezi</a></address>
      <p>Kongreye İl Başkanı Ahmet Eryılmaz, Genel Merkez Yüksek Disiplin Kurulu Üyesi Şakir Tarım, il ve ilçe YK üyeleri katıldı.</p>
      <p>İstiklal Marşı ile başlayan kongrede açılış konuşmasını İlçe Başkanı Bayram Ünnü yaptı. Ünnü, “1968 yılından bu yana kurumsal anlamda siyaset yapan Milli Görüşçüler yola çıktıkları en orijinal halleri ile bu günlerde 50. yılımızı doldurduk. Eğilmeden bükülmeden siyasette tavizsiz geçen bir 50 yıl. Bir araya getiren çözüm üreten olmaktan hiç vazgeçmedik. Bizimle aynı görüşü paylaşmayan eleştiren, siyaseten karşımızda olan tüm sevdiğimiz arkadaşlarımıza ve çevremize sesleniyorum. Yüreklerimizdesiniz, yüreklerinize talibiz ve bu birlikteliği sizlerle sağlayacağız buna inanıyoruz. Görüş ayrılıklarımız bu ülkenin mutlaka en temek birleştirici unsuru olduğu için sizlerin bundan sonraki süreçte de görüş ayrılığı olsa da siyaset dilini hep birlikte konuşabilecek bir ortamda sürdürmeyi temenni ediyorum katıldığınız için teşekkür ediyorum” dedi.</p>
      <p>Konuşmanın ardından oylamaya geçildi. Tek liste ile gidilen kongrede mevcut İlçe Başkanı Bayram Ünnü güven tazeledi.</p>
    </article>
  </body>
</html>