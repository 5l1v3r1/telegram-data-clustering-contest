<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140722/%D9%85%D9%88%D8%B6%D8%B9-%D8%B9%D8%A8%D8%AF%D9%87-%D8%AA%D8%A8%D8%B1%DB%8C%D8%B2%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%88-%D9%BE%DB%8C%D8%B4%D9%86%D9%87%D8%A7%D8%AF-%D9%85%D8%B4%D8%AE%D8%B5-%D8%A8%D9%87-%D8%AF%D9%88%D9%84%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T09:14:00+00:00"/>
    <meta property="og:title" content="موضع عبده تبریزی درباره افزایش قیمت بنزین و پیشنهاد مشخص به دولت"/>
    <meta property="og:description" content="حسین عبده تبریزی ضمن موضع گیری درباره افزایش قیمت بنزین ، پیشنهاد مشخصی به دولت داد و اعلام کرد: در پایان همین ماه ، مازاد دریافتی بین ۶۰ میلیون نفر توزیع شود."/>
  </head>
  <body>
    <article>
      <h1>موضع عبده تبریزی درباره افزایش قیمت بنزین و پیشنهاد مشخص به دولت</h1>
      <address>
        <time datetime="2019-11-17T09:14:00+00:00">17 Nov 2019, 09:14</time>
      </address>
      <p>
        <i>حسین عبده تبریزی ضمن موضع گیری درباره افزایش قیمت بنزین ، پیشنهاد مشخصی به دولت داد و اعلام کرد: در پایان همین ماه ، مازاد دریافتی بین ۶۰ میلیون نفر توزیع شود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، حسین عبده تبریزی هم در ادامه نظرات و مواضع کارشناسان درباره افزایش قیمت بنزین اعلام کرد: طرح تعدیل قیمت حامل های انرژی و از جمله قیمت بنزین مدت ها مطرح بوده و عمده اقتصاددانان کشور نیز با آن موافق بوده اند. همان اقتصاددانان در عین حال با چند نرخی شدن قیمت موافق نبوده اند.</p>
      <p>به رغم این موضوع، کمتر اقتصاددانی با اجرای آن در این شرایط که زندگی مردم بعد از افزایش قیمت دلار به شدت آسیب دیده، بیکاری گسترده شده و به علاوه در شرایطی که در همسایگی ایران، اعتراضات گسترده علیه وضعیت اقتصادی در جریان است، می تواند موافق باشد.</p>
      <p>فارغ از این که آدمی با چه شیوه ای از اجرای طرح موافق باشد، پیشنهاد مشخص به دولت آن است که به تعهد خود عمل کند و در پایان همین ماه که چند روز به پایان آن مانده، عین مازاد دریافتی را که حدود ۴۴۰۰۰ میلیارد تومان در سال برآورد می شود، بین ۶۰ میلیون نفر ( بیست میلیون خانوار ) توزیع کند.</p>
      <p>این پیشنهاد به معنای موافقت با شیوه خاص اجرای طرح نیست، بلکه با توجه به قول و تعهد دولت، و وضعیت دشواری که در آن هستیم، قابل توصیه است.</p>
      <p>انتهای پیام</p>
    </article>
  </body>
</html>