<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191117-zahopleni-rf-ukrayinski-korabli-zalyshayut-kerch/"/>
    <meta property="og:site_name" content="ФАКТИ"/>
    <meta property="article:published_time" content="2019-11-17T09:49:49+00:00"/>
    <meta property="og:title" content="Захоплені РФ українські кораблі залишають Керч"/>
    <meta property="og:description" content="В окупованій Керчі Росія почала буксирування українських військових кораблів, захоплених 25 листопада 2018 року."/>
  </head>
  <body>
    <article>
      <h1>Захоплені РФ українські кораблі залишають Керч</h1>
      <address>
        <time datetime="2019-11-17T09:49:49+00:00">17 Nov 2019, 09:49</time>
      </address>
      <p>В окупованій Керчі Росія почала буксирування українських військових кораблів, захоплених 25 листопада 2018 року.</p>
      <p>Першим порт у Керчі залишив буксир Яни Капу, за ним – катер Бердянськ.</p>
      <p>Російські ЗМІ пишуть, що пробоїни, отримані рік тому, усунуто.</p>
      <p>Операція проходить під контролем берегової охорони ФСБ Росії.</p>
      <p><b>Читайте:</b> <a href="https://fakty.com.ua/ua/ukraine/20191115-zustrich-normandskoyi-chetvirky-mozhe-vidbutysya-9-grudnya-bloomberg/">Зустріч нормандської четвірки відбудеться 9 грудня в Парижі</a></p>
      <p>Кораблі повинні передати Україні в районі мису Форос, де вже стоїть аварійно-рятувальне судно Сапфір, буксири Титан та Гайдамака.</p>
      <p>Радник президента України Андрій Єрмак 16 листопада підтвердив, що <a href="https://fakty.com.ua/ua/ukraine/20191116-povernennya-zahoplenyh-rosiyeyu-korabliv-uzhe-na-zavershalnomu-etapi/">повернення українських кораблів з Росії</a> – на завершальному етапі.</p>
      <figure>
        <img src="https://fakty.com.ua/wp-content/uploads/2019/11/17/12.jpg?1573984126"/>
      </figure>
      <figure>
        <iframe src="https://www.youtube.com/embed/FtUF-NrEb18" width="600" height="400" data-service="Youtube" scrolling="no"/>
      </figure>
      <p>25 листопада 2018 року <b>РФ захопила</b> в Керченській протоці український <b>буксир Яни Капу і малі броньовані артилерійські катери Бердянськ і Нікополь</b>, які прямували з Одеси до Маріуполя. На борту кораблів було 22 військових моряків і двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія повинна звільнити українських моряків і передати Україні захоплені українські судна.</p>
      <p>7 вересня 2019 року українські моряки і співробітники СБУ повернулися в Україну під час взаємного обміну утримуваних осіб.</p>
      <p><b>Фото:</b> <a href="https://www.kommersant.ru/doc/4162660">Коммерсантъ</a></p>
    </article>
  </body>
</html>