<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-batting-first-did-not-work-for-bangladesh-says-vikram-rathour-2853876.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T09:48:15+00:00"/>
    <meta property="og:title" content="INDvsBAN: बल्लेबाजी कोच बोले- बांग्लादेश का पहले बैटिंग करना काम नहीं आया"/>
    <meta property="og:description" content="India vs Bangladesh 1st Test at Indore: भारतीय बल्लेबाजी कोच विक्रम राठौड़ ने कहा है कि उन्हें उम्मीद नहीं थी कि मैच तीन खत्म हो जाएगा। उन्होंने साथ ही कहा कि टॉस जीतकर पहले बल्लेबाजी करना बांग्लादेश..."/>
  </head>
  <body>
    <article>
      <h1>INDvsBAN: बल्लेबाजी कोच बोले- बांग्लादेश का पहले बैटिंग करना काम नहीं आया</h1>
      <address><time datetime="2019-11-17T09:48:15+00:00">17 Nov 2019, 09:48</time> by <a rel="author">एजेंसी,इंदौर</a></address>
      <p><b>India vs Bangladesh 1st Test at Indore:</b> भारतीय बल्लेबाजी कोच विक्रम राठौड़ ने कहा है कि उन्हें उम्मीद नहीं थी कि मैच तीन खत्म हो जाएगा। उन्होंने साथ ही कहा कि टॉस जीतकर पहले बल्लेबाजी करना बांग्लादेश के काम नहीं आया। भारत ने यहां होल्कर स्टेडियम में खेले गए पहले टेस्ट मैच के तीसरे दिन शनिवार को ही बांग्लादेश को एक पारी और 130 रनों से हरा दिया। </p>
      <p>राठौड़ ने मैच के बाद संवाददाता सम्मेलन में कहा, “हमारी गेंदबाजी अच्छी रही। मुझे लगता है कि पहले बल्लेबाजी करना उनके (बांग्लादेश) के पक्ष में नहीं रहा। इसलिए यह तीन दिन में खत्म हो गया। वास्तव में हमें इसकी उम्मीद नहीं थी।”</p>
      <h3>
        <a href="https://www.livehindustan.com/cricket/story-mohammed-shami-and-mayank-agarwal-rise-to-career-best-test-rankings-2853849.html">ICC Test Ranking: शमी और मयंक टेस्ट करियर की सर्वश्रेष्ठ रैंकिंग पर</a>
      </h3>
      <h3>
        <a href="https://www.livehindustan.com/cricket/story-prithvi-shaw-scores-half-century-in-comeback-match-at-syed-mushtaq-ali-trophy-2853825.html">VIDEO: पृथ्वी शॉ ने की धमाकेदार वापसी, 32 गेंदों में जड़ा अर्धशतक</a>
      </h3>
      <p>पहले बल्लेबाजी करने उतरी बांग्लादेश की टीम 150 रनों पर ढेर हो गई। इसके बाद भारत ने पहली पारी में छह विकेट पर 493 रन बनाकर पारी घोषित कर दी। इसके जवाब में बांग्लादेश की टीम दूसरी पारी में 213 रन पर ऑलआउट हो गई। </p>
      <p>भारतीय बल्लेबाजी कोच ने मैच में दोहरा शतक लगाने वाले मयंक अग्रवाल की तारीफ करते हुए कहा, “मयंक काफी घरेलू क्रिकेट खेलने के बाद टीम से जुड़े हैं और वह कड़ी मेहनत कर रहे हैं, जोकि दिखाता है कि बल्लेबाजी के कितने भूखे हैं। वह टीम में अपनी जगह बनाए रखना चाहते हैं। अगर वह ऐसे ही बल्लेबाजी करते रहे तो भारतीय टीम के लिए यह बहुत ही अच्छा होगा।” </p>
    </article>
  </body>
</html>