<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/hargitay-andras-szemetesladakat-rugdalt-szet-tusup-interju/186715"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T09:00:00+00:00"/>
    <meta property="og:title" content="Hargitay András: Szemetesládákat rugdalt szét Tusup - interjú"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hargitay András: Szemetesládákat rugdalt szét Tusup - interjú</mark>
      </h1>
      <address><time datetime="2019-11-17T09:00:00+00:00">17 Nov 2019, 09:00</time> by <a rel="author">szabó</a></address>
      <p>
        <b>Nem csak móka, kacagás az élet, mostanság Shane Tusup érezheti a kellemetlenebb oldalt is. Erről beszélgettünk Hargitay Andrással, a magyar úszóválogatott korábbi kapitányával. </b>
        <b>Nem csak móka, kacagás az élet, mostanság Shane Tusup érezheti a kellemetlenebb oldalt is. Erről beszélgettünk Hargitay Andrással, a magyar úszóválogatott korábbi kapitányával.</b>
      </p>
      <p>
        <i>Ritkaságszámba megy, ha egy tréner igyekszik magához édesgetni úszókat, tudniillik ez fordítva szokás. Tusup lopkod, először az olasz Ilaria Cusinatót és a 15 éves magyar Bujdosó Zsombort hívta magához – emlékeztetünk.</i>
      </p>
      <p>
        <i>– E mód nem szokványos, de akad rá példa – válaszolja Hargitay. – Vermes Albán és Wladár Sándor azért szakított Széchy Tamással 1984-ben, mert nem vállalták az erős tréningjeit. Tusup bizonytalan tréner, hi­szen Földházi Dávidot és Cusinatót elküldte.</i>
      </p>
      <figure>
        <img src="http://media.borsonline.hu/cikk/20/192308/gallery-picture/645w/2025226_hargitay-andras-9055-fb.jpg"/>
        <figcaption>Hargitay szerint bizonyítási vágy buzog az amerikai edzôben © Bors</figcaption>
      </figure>
      <p>
        <b>Mi az oka az efféle gondjainak?</b>
      </p>
      <p>Földházi korábban volt már a versenyzője, tudhatta, kemény jövő vár rá. Amúgy dolgozott vele Törös Károly és Lőrinczi György is – ők sem harmóniában váltak el tőle…</p>
      <p>
        <b>Földházi közölte Lőrinczivel, nem reggel hatra, csak délelőtt tízre járna edzésre…</b>
      </p>
      <p>Nem tudom, de esetleg hasonló ok miatt akasztotta össze a bajszát Tusuppal is.</p>
      <p>
        <b>Az amerikai terve az, hogy valamelyik úszója indul a jövő nyári, tokiói olimpián.</b>
      </p>
      <p>Ami Bujdosót illeti, 15 évesen egy sokesélyes útra lépett, otthagyta eddigi edzőjét, Lőrin­czit, aki előtt kalapot emelek, mert ezt zokszó nélkül tűri.</p>
      <figure>
        <img src="http://media.borsonline.hu/cikk/20/192308/gallery-picture/645w/2025228_ilaria-cusinato-afp.jpg"/>
        <figcaption>Ilaria Cusinato és Bujdosó Zsombor volt az amerikai edző két első választása © AFP</figcaption>
      </figure>
      <p>
        <b>Úgy tudjuk, Bujdosóék havi 600–800 ezer forint között fizetnek Olaszországért.</b>
      </p>
      <p>Erről nem tudok. Külön fejezet viszont Szilágyi Liliána, mert új és új edzőt keres. Szerintem abban hibázott, amikor otthagyta Turi Györgyöt.</p>
      <p>
        <b>Miért efféle nemzetközi brigáddal próbálkozik Tusup?</b>
      </p>
      <p>Buzog benne az újabb bizonyítási vágy, elvégre Hosszú Katinkával maradandót alkotott.</p>
      <figure>
        <img src="http://media.borsonline.hu/cikk/20/192308/gallery-picture/645w/2025230_tusup-afp.jpg"/>
        <figcaption>Tusup korábban sem volt egyszerû ember © AFP</figcaption>
      </figure>
      <p>
        <b>Shane Tusupot sokan antiszociális embernek tartják.</b>
      </p>
      <p>Amikor Katinka trénereként dolgozott, sok „ügyének” híre el sem jutott Magyarországra. Megesett, hogy szemetesládákat rugdalt szét, de Katinka világhírneve okán ezeket megúszta, idehaza elhallgatták. Nemrég a berlini Világkupa-viadalra se kapott akkreditációt, a kazanyi Vk-verseny előtt a beutazási vízumot tagadták meg tőle. De verbuvál tovább, nemrég a lengyel Wojciech Wojdakot csalogatta magához.</p>
    </article>
  </body>
</html>