<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826038.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T09:50:00+00:00"/>
    <meta property="og:title" content="علائم بیماری «التهاب روده» را بشناسید"/>
    <meta property="og:description" content="به گزارش فارس، بیماری التهاب روده (IBD) گروهی از اختلالات روده‌ای است که باعث التهاب طولانی مدت دستگاه گوارش می‌شود. التهاب روده می‌تواند بسیار دردناک و مخرب باشد و در بعضی موارد حتی ممکن است تهدید کننده زندگی باشد."/>
  </head>
  <body>
    <article>
      <h1>علائم بیماری «التهاب روده» را بشناسید</h1>
      <address>
        <time datetime="2019-11-17T09:50:00+00:00">17 Nov 2019, 09:50</time>
      </address>
      <p>فوق تخصص گوارش و کبد گفت:‌ اسهال خونی بلغمی، همراه با کم خونی و بی حالی از نشانه‌های بیماری التهاب روده است</p>
      <p>به گزارش فارس، بیماری التهاب روده (IBD) گروهی از اختلالات روده‌ای است که باعث التهاب طولانی مدت دستگاه گوارش می‌شود. التهاب روده می‌تواند بسیار دردناک و مخرب باشد و در بعضی موارد حتی ممکن است تهدید کننده زندگی باشد.</p>
      <p>رضا ملک‌زاده، فوق تخصص گوارش و کبد و استاد دانشگاه علوم پزشکی تهران، درباره «نشانه‌های بیماری التهاب روده»، اظهار داشت:‌مهمترین نشانه این بیماری، اسهال خونی بلغمی مزمن است. کسانی که دچار اسهال می‌شوند، اسهال آنها یا با خون همراه است یا همراه نیست؛‌ضمن اینکه دچار درد شکم نیز می‌شوند.</p>
      <p>این فوق تخصص گوارش و کبد ادامه داد: اسهالی که به علت وجود میکروب، عفونت و مسمومیت غذایی است، ظرف دو سه روز خوب می‌شود، اما کسی که دچار اسهال خونی بلغمی مزمن می‌شود، همراه با کم‌خونی و بی‌حالی است و این نشانه‌ای از ابتلا به این بیماری است. </p>
      <p>وی خاطرنشان کرد: مهمترین علامت التهاب روده، اسهال خونی بلغمی مزمن است و اگر بیش از شش ماه طول بکشد، باید فرد به مبتلا شدن به  بیماری التهاب روده فکر کند.</p>
    </article>
  </body>
</html>