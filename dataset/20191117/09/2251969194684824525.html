<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/17/ce-la-prima-elisuperficie-h24-nel-maceratese-tre-sono-pronte-cosi-si-ha-torrette-sotto-casa/1325991/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-17T09:50:22+00:00"/>
    <meta property="og:title" content="C’è la prima elisuperficie H24, nel Maceratese tre sono pronte «Così si ha Torrette sotto casa»"/>
    <meta property="og:description" content="SANITA' - Il governatore Luca Ceriscioli ha tagliato il nastro per la nuova infrastruttura di Serra De' Conti. La Regione annuncia che in provincia sono state ultimate quelle di Castelraimondo, Cingoli e Belforte"/>
  </head>
  <body>
    <article>
      <h1>C’è la prima elisuperficie H24, nel Maceratese tre sono pronte «Così si ha Torrette sotto casa»</h1>
      <h2>SANITA' - Il governatore Luca Ceriscioli ha tagliato il nastro per la nuova infrastruttura di Serra De' Conti. La Regione annuncia che in provincia sono state ultimate quelle di Castelraimondo, Cingoli e Belforte</h2>
      <address><time datetime="2019-11-17T09:50:22+00:00">17 Nov 2019, 09:50</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F17%2Fce-la-prima-elisuperficie-h24-nel-maceratese-tre-sono-pronte-cosi-si-ha-torrette-sotto-casa%2F1325991%2F">Condividi143</a><a href="https://twitter.com/intent/tweet?text=C%27%C3%A8+la+prima+elisuperficie+H24%2C++nel+Maceratese+tre+sono+pronte++%C2%ABCos%C3%AC+si+ha+Torrette+sotto+casa%C2%BB&amp;url=https%3A%2F%2Fwww.cronachemaceratesi.it%2F2019%2F11%2F17%2Fce-la-prima-elisuperficie-h24-nel-maceratese-tre-sono-pronte-cosi-si-ha-torrette-sotto-casa%2F1325991%2F">Tweet</a>Email143 Condivisioni</p>
      <p> </p>
      <p><b>«L’ospedale di Torrette sotto casa» per alcuni comuni del Maceratese che, dice il governatore Luca Ceriscioli, grazie alle elisuperfici per il volo notturno. Sei quelle pronte in regione, tre sono nel Maceratese: a Cingoli, Castelraimondo e Belforte. Il presidente della Regione lo ha detto nel corso dell’inaugurazione della elisuperficie H24 di Serra De’ Conti. </b>«Il progetto si affianca alla gara appena conclusa per il servizio di elisoccorso esteso a tutte le 24 ore – ha detto Ceriscioli –, si tratta di un servizio molto importante perché consente capillarmente su tutto il territorio regionale il trasporto verso l’ospedale di Torrette dei casi più gravi, politraumi e infarti che necessitano di interventi molto specializzati. Torrette è l’eccellenza della sanità nelle Marche e una rete di elisuperfici consente di avere l’ospedale regionale praticamente sotto casa». Al taglio del nastro della elisuperficie di via Carrara, a Serra De’ Conti, lungo la strada Arceviese, erano presenti anche il sindaco Letizia Perticaroli e il dirigente del Servizio Protezione civile regionale, David Piccinini. <b>La Regione, in una nota, aggiunge che «Ad sono già pronte per essere utilizzate per il volo notturno 6 elisuperfici, che diverranno operative così come previsto dalla gara per il servizio di elisoccorso aggiudicata recentemente: Castelraimondo, Pergola, Pesaro, Cingoli, Belforte e Serra de’ Conti. Le rimanenti 28 elisuperfici dovranno essere completate entro il mese di giugno 2020, come da cronoprogrammi condivisi con tutti gli enti proprietari delle elisuperfici». Le risorse utilizzate provengono dalle disponibilità del Fondo sanitario (500 mila euro) e dagli sms solidali (1,7 milioni trasferiti dal Commissario di Governo per la ricostruzione alla Regione).</b></p>
    </article>
  </body>
</html>