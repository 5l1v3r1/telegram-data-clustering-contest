<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376356/pompeodan-irandaki-protestoculara-destek-abd-sizin-yaninizda"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T09:42:00+00:00"/>
    <meta property="og:title" content="Pompeo'dan İran'daki protestoculara destek: ABD sizin yanınızda"/>
    <meta property="og:description" content="ABD Dışişleri Bakanı Mike Pompeo, İran'da akaryakıt zammı sonrası başlayan protestolara destek vererek &quot;ABD sizin yanınızdadır&quot; dedi."/>
  </head>
  <body>
    <article>
      <h1>Pompeo'dan İran'daki protestoculara destek: ABD sizin yanınızda</h1>
      <h2>ABD Dışişleri Bakanı Mike Pompeo, İran'da akaryakıt zammı sonrası başlayan protestolara destek vererek "ABD sizin yanınızdadır" dedi.</h2>
      <address>
        <time datetime="2019-11-17T09:42:00+00:00">17 Nov 2019, 09:42</time>
      </address>
      <p>ABD Dışişleri Bakanı Mike Pompeo, İran’da akaryakıt zammı sonrası başlayan protestolarla ilgili, "ABD sizi duyuyor. ABD sizi destekliyor. ABD sizin yanınızdadır" mesajını paylaştı.</p>
      <p>Twitter üzerinden açıklama yapan Pompeo, İran’da başlayan sokak gösterileri ile ilgili 1.5 yıl önce yayınladığı mesajı hatırlatarak, "İran halkına bir buçuk yıl önce söylediğim gibi ABD sizinle” ifadelerini kullandı.</p>
      <p>Pompeo 1.5 yıl önce hem Farsça hem de İngilizce yayımladığı mesajda, "İran halkı hükümetlerinin 40 yıl süren zorbalığına ve suistimallerine karşı sessiz kalmıyor. Biz de sessiz kalmayacağız. İran halkına bir mesajım var: ABD sizi duyuyor, destekliyor ve sizinleyiz“ demişti.</p>
    </article>
  </body>
</html>