<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597739/synelifthi-kai-pemptos-gia-ta-epeisodia-sti-geroskipouanaziteitai-allos-enas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T09:42:00+00:00"/>
    <meta property="og:title" content="Συνελήφθη και πέμπτος για τα επεισόδια στη Γεροσκήπου-Αναζητείται άλλος ένας"/>
    <meta property="og:description" content="Χειροπέδες σε 31χρονο κάτοικο επαρχίας Πάφου, φόρεσε η Αστυνομία, για διευκόλυνση των ανακρίσεων, σχετικά με διερευνώμενη υπόθεση παράνομης συνάθροισης και..."/>
  </head>
  <body>
    <article>
      <h1>Συνελήφθη και πέμπτος για τα επεισόδια στη Γεροσκήπου-Αναζητείται άλλος ένας</h1>
      <address><time datetime="2019-11-17T09:42:00+00:00">17 Nov 2019, 09:42</time> by <a rel="author">SigmaLive</a></address>
      <p><b>Χειροπέδες σε 31χρονο κάτοικο επαρχίας Πάφου, φόρεσε η Αστυνομία, για διευκόλυνση των ανακρίσεων, σχετικά με διερευνώμενη υπόθεση παράνομης συνάθροισης και οχλαγωγίας.<br/></b> <br/>Πρόκειται για τα επεισόδια που προκλήθηκαν στην πλατεία της Γεροσκήπου.<br/> <br/>Για την ίδια υπόθεση συνελήφθησαν τέσσερις νεαροί Ε/κ προχώρησε η Αστυνομία Πάφου, ενώ η Αστυνομία αναζητεί και πέμπτο πρόσωπο.<br/> <br/>Σύμφωνα με την Αστυνομία, νεαροί που διασκέδαζαν στην κεντρική πλατεία της Γεροσκήπου γύρω στις 01:00 τα ξημερώματα χθες Σάββατο, έξω από καφετέρια και κοντά σε κατοικίες, αντέδρασαν όταν αστυνομικοί τους ζήτησαν να χαμηλώσουν την ένταση της μουσικής.<br/> <br/>Οι νεαροί είχαν μαζί τους, σύμφωνα με την αστυνομία, ένα φορητό μεγάφωνο και άκουγαν μουσική μια ώρα μετά τα μεσάνυχτα, ενοχλώντας τους περίοικους.<br/>Στις υποδείξεις δύο  μελών της δύναμης αυτοί αντέδρασαν πετώντας το φορητό μεγάφωνο στο κεφάλι του πρώτου αστυνομικού και μια καρέκλα στο κεφάλι του δεύτερου. Ακολούθως έσπασαν το μπροστινό τζάμι του περιπολικού.<br/> <br/>Οι δυο αστυνομικοί μεταφέρθηκαν στο Γενικό Νοσοκομείο Πάφου, όπου τους παρασχέθηκαν οι πρώτες βοήθειες.<br/> </p>
    </article>
  </body>
</html>