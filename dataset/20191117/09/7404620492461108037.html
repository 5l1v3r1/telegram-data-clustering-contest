<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/pishov-z-zhittja-pochesnij-gromadjanin-mista-berdjanska/"/>
    <meta property="og:site_name" content="МИГ"/>
    <meta property="article:published_time" content="2019-11-17T09:57:02+00:00"/>
    <meta property="og:title" content="Пішов з життя Почесний громадянин міста Бердянська"/>
    <meta property="og:description" content="15 листопада 2019 року на 90 році обірвалося життя Почесного громадянина міста Бердянська Антонова Геннадія Михайловича. Антонов Геннадій Михайлович народився 05 грудня 1929 року. Після закінчення Енгельського військово-авіаційного училища ім. М. Раскової з 1952 по 1980 роки проходив службу в Збройн"/>
  </head>
  <body>
    <article>
      <h1>Пішов з життя Почесний громадянин міста Бердянська</h1>
      <address><time datetime="2019-11-17T09:57:02+00:00">17 Nov 2019, 09:57</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>15 листопада 2019 року на 90 році обірвалося життя Почесного громадянина міста Бердянська Антонова Геннадія Михайловича. Антонов Геннадій Михайлович народився 05 грудня 1929 року. Після закінчення Енгельського військово-авіаційного училища ім. М. Раскової з 1952 по 1980 роки проходив службу в Збройних Силах СРСР. У 1982 році Геннадій Михайлович був обраний головою міського Комітету Добровільного товариства сприяння армії, авіації та флоту.</p>
      <p>З грудня 1995 по лютий 2015 року він очолював міську організацію ветеранів. Свого часу був ініціатором волонтерського руху «Пенсіонер, допоможи пенсіонеру» та всебічно допомагав ансамблю пісні «Ветеран».</p>
      <p>Антонов Геннадій Михайлович здійснив вагомий внесок у розвиток ветеранського руху, патріотичне виховання підростаючого покоління. За свою військову та громадську діяльність був удостоєний відзнаками та нагородами, а саме: орденом «За службу Батьківщині в Збройних Силах СРСР» III ступеня, медаллю «За бойові заслуги», медалями СРСР та уряду Німецької Демократичної Республіки, орденом «За заслуги» III ступеня.</p>
      <p>За активну участь у громадському житті міста Бердянська був відзначений медаллю «За вагомий внесок у розвиток міста» та знаком «Почесний орден міста». Нагороджувався почесними грамотами організації ветеранів України, Товариства Червоного Хреста України, Запорізької обласної державної адміністрації, міського голови.</p>
      <p>У 2015 році Антонову Геннадію Михайловичу присвоєно звання «Почесний громадянин міста Бердянська».</p>
      <p>Бердянська міська рада, виконавчий комітет глибоко сумують і висловлюють співчуття рідним і близьким Антонова Геннадія Михайловича.</p>
      <p>(<i>bmr.gov.ua</i>)</p>
      <figure>
        <img src="https://mig.com.ua/wp-content/uploads/2019/11/ja-antonov.jpg"/>
      </figure>
    </article>
  </body>
</html>