<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_bojovikik-obstrilyali-ukrayinciv-iz-minometiv-ta-ozbroyennya-bmp-ye-zagiblij/938522"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T09:14:00+00:00"/>
    <meta property="og:title" content="Бойовикик обстріляли українців із мінометів та озброєння БМП: є загиблий"/>
    <meta property="og:description" content="16 листопада бойовики 15 разів порушили режим тиші на Донбасі. Загинув один український військовий. &quot;Противник стріляв із мінометів калібру 120 та 82 мм, озброєння БМП, гранатометів різних систем та стрілецької зброї з великокаліберними кулеметами включно. Зафіксовано і вогневу активність ..."/>
  </head>
  <body>
    <article>
      <h1>Бойовикик обстріляли українців із мінометів та озброєння БМП: є загиблий</h1>
      <address><time datetime="2019-11-17T09:14:00+00:00">17 Nov 2019, 09:14</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938522_w_300.jpg?v=0"/>
        <figcaption>З початку 17 листопада обстрілів не було. Фото: rubryka.com</figcaption>
      </figure>
      <p>16 листопада бойовики 15 разів порушили режим тиші на Донбасі. Загинув один український військовий.</p>
      <p>"Противник стріляв із мінометів калібру 120 та 82 мм, озброєння БМП, гранатометів різних систем та стрілецької зброї з великокаліберними кулеметами включно. Зафіксовано і вогневу активність ворожих снайперів", - повідомляють в штабі ООС.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 7 обстрілів біля Старогнатівки, Гнутового, Невельського, Мар'їнки і Павлополя.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_skilki-dvohsotih-bulo-v-okupantiv-cogo-tizhnya/938466"/>
      </related>
      <p>В районі угруповання "ПІВНІЧ" зафіксовали 8 обстрілів неподалік Майорська, Луганського, Новолуганського, Попасної, Зайцевого та Кримського.</p>
      <p>З початку цієї доби ворожих обстрілів не було.</p>
      <blockquote>14 листопада у Луганській області <a href="https://gazeta.ua/articles/donbas/_na-donbasi-zaginuv-urij-homik/938439">від смертельного поранення загинув Юрій Хомик</a>. Він 1963 року народження. Житель міста Володимир-Волинський, військовослужбовець 14-ї окремої механізованої бригади.</blockquote>
    </article>
  </body>
</html>