<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150903/"/>
    <meta property="og:site_name" content="AgroNews"/>
    <meta property="article:published_time" content="2019-11-17T09:33:00+00:00"/>
    <meta property="og:title" content="Названо умови, які забезпечать Україні зростання економіки на 5−7% на рік"/>
    <meta property="og:description" content="Зростання ВВП України на 5−7% на рік — завдання складне, але здійсненне, вважає міністр фінансів. В Україні ще не використані навіть стандартні рецепти економічного зростання. Про це в інтерв'ю журналу НВ розповіла міністр фінансів Оксана Маркарова...."/>
  </head>
  <body>
    <article>
      <h1>Названо умови, які забезпечать Україні зростання економіки на 5−7% на рік</h1>
      <address><time datetime="2019-11-17T09:33:00+00:00">17 Nov 2019, 09:33</time> by <a rel="author">agronews.uaode/author</a></address>
      <p>
        <b>Зростання ВВП України на 5−7% на рік — завдання складне, але здійсненне, вважає міністр фінансів. В Україні ще не використані навіть стандартні рецепти економічного зростання. Про це в інтерв’ю </b>
        <a href="https://magazine.nv.ua/">
          <b>журналу НВ</b>
        </a>
        <b> розповіла міністр фінансів Оксана Маркарова.</b>
      </p>
      <p>«Наприклад, відсутність ринку землі серйозно стримує інвестиції в землю, як наслідок — гальмує продуктивність сільського господарства», — зазначила вона.</p>
      <p>За словами Маркарової, обіцяні прем’єр-міністром Олексієм Гончаруком 5−7% зростання ВВП на рік, — завдання складне, але досяжне. В значній мірі його виконання залежить від прямих інвестицій в економіку.</p>
      <blockquote>
        <b>«Земля, інвестиції, приватизація, розвиток інфраструктури завдяки концесіям, закон про які вже прийнятий, — ось ті чотири елементи, які дадуть обіцяне зростання», — перерахувала міністр фінансів умови розвитку економіки.</b>
      </blockquote>
      <p>Також вона зазначила, що проведення земельної реформи має забезпечити додаткове зростання ВВП на 2% і більше на рік.</p>
    </article>
  </body>
</html>