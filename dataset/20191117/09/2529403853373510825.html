<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/tenta-truffa-ma-gli-va-buca-219392"/>
    <meta property="og:site_name" content="Oggi Treviso"/>
    <meta property="article:published_time" content="2019-11-17T09:37:16+00:00"/>
    <meta property="og:title" content="Tenta la truffa, ma gli va buca"/>
    <meta property="og:description" content="MOGLIANO - Falso incaricato Enel tenta la truffa ma il colpo non riesce a causa dell’arrivo di una vicina."/>
  </head>
  <body>
    <article>
      <h1>Tenta la truffa, ma gli va buca</h1>
      <h2>Falso incaricato Enel tenta la truffa, ma il colpo non riesce a Mogliano</h2>
      <address><time datetime="2019-11-17T09:37:16+00:00">17 Nov 2019, 09:37</time> by <a rel="author" href="http://oggitreviso.it/archivio/news/giornalista/21" target="_blank">Gianandrea Rorato</a></address>
      <p><b>MOGLIANO - </b>Falso incaricato Enel tenta la truffa, ma il colpo non riesce a causa dell’<b>arrivo di una vicina</b>. L’episodio è accaduto giovedì mattina in zona Centro Est a Mogliano. Un uomo, munito di <b>tesserino con logo Enel</b>, ha suonato il campanello di un’80enne. Il sedicente rappresentante ha chiesto all’anziana di <b>visionare il contatore per il passaggio</b>, nel caso la signora non fosse stata già in regola, alla nuova formula di mercato.<br/><br/> <br/><br/>Se non l’avesse fatto - ha spiegato - avrebbe dovuto pagare una multa. In quel momento la signora era sola in quanto figlio e nuora erano al lavoro. Il contatore era nel giardino e ha preso le chiavi del cancello per accompagnare l’uomo, lasciando tuttavia la porta aperta. In quel momento è però sopraggiunta una vicina e <b>ha chiesto all’uomo il motivo della visita</b>. Oltre al numero identificativo <b>per controllare direttamente con Enel</b>. Il sedicente rappresentante, sorpreso e infastidito, ha risposto di non dover far vedere nulla.<br/><br/> <br/><br/>Dopo aver verificato con la prima anziana il contatore, se n’è andato borbottando. Ad un controllo successivo, l’Enel aveva escluso che quel giorno ci fossero sul territorio tecnici autorizzati. Ergo, solo grazie all’intervento della vicina il colpo è stato sventato. L'episodio è stato reso noto ieri.</p>
      <related>
        <h4>Dello stesso argomento</h4>
        <a href="http://oggitreviso.it/mette-vendita-l%E2%80%99-iphone-su-internet-si-fa-pagare-spariscetruffato-30enne-di-istrana-218979"/>
        <a href="http://oggitreviso.it/%E2%80%9Cattenti-al-commerciale-che-intimidisce-le-aziende-con-false-informazioni-vendere-suoi-servizi%E2%80%9D"/>
        <a href="http://oggitreviso.it/%E2%80%9C%C3%A8-obbligatorio-mettere-sensore-del-gas%E2%80%9D-occhio-alla-nuova-truffa-209314"/>
        <a href="http://oggitreviso.it/rincorrono-finti-incaricati-enel-con-scopa-decine-di-segnalazioni-paese-207159"/>
        <a href="http://oggitreviso.it/anziana-va-lezione-dai-carabinieri-poi-incastra-due-truffatori-che-finiscono-manette-183073"/>
        <a href="http://oggitreviso.it/uno-squillo-richiami-inizia-lincubo-179065"/>
        <a href="http://oggitreviso.it/conto-shock-venezia-1100-euro-4-bistecche-frittura-179058"/>
        <a href="http://oggitreviso.it/postepay-occhio-al-sito-clone-178015"/>
        <a href="http://oggitreviso.it/truffa-arriva-su-instagram-169532"/>
        <a href="http://oggitreviso.it/chiedeva-denaro-una-manifestazione-sportiva-fasulla-166807"/>
      </related>
    </article>
  </body>
</html>