<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/inter-conte-posto-sotto-vigilanza-dinamica-dopo-le-minacce-anonime-414899"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T09:45:00+00:00"/>
    <meta property="og:title" content="Inter, Conte posto sotto vigilanza dinamica dopo le minacce anonime"/>
    <meta property="og:description" content="Minacce e un proiettile calibro 22 di un fucile da caccia: questo il contenuto della lettera minatoria inviata all'Inter."/>
  </head>
  <body>
    <article>
      <h1>Inter, Conte posto sotto vigilanza dinamica dopo le minacce anonime</h1>
      <h2>Minacce e un proiettile calibro 22 di un fucile da caccia: questo il contenuto della lettera minatoria inviata all'Inter.</h2>
      <address><time datetime="2019-11-17T09:45:00+00:00">17 Nov 2019, 09:45</time> by <a rel="author">Redazione Tutto Napoli.net</a></address>
      <p>Minacce e un proiettile calibro 22 di un fucile da caccia: questo il contenuto della lettera minatoria inviata all'Inter per <b>Antonio Conte.</b> Come riporta<i> La Gazzetta dello Sport</i>, la denuncia contro ignoti, di prassi in queste situazioni, ha fatto scattare automaticamente l’indagine della Procura di Milano. .La conseguenza immediata, dopo l’esposto, è stata quella che in gergo si chiama "vigilanza dinamica" nei confronti del club e dello stesso allenatore nerazzurro: in pratica nessuna scorta è stata attivata, perché non ci sono i presupposti di pericolosità, semplicemente fin da venerdì alcune pattuglie di Polizia e Carabinieri passano nei pressi delle sede del club e dell’abitazione del tecnico con una frequenza maggiore rispetto al normale". Adesso si tenterà di risalire all'identità dell'autore del gesto sconsiderato. La rosea riferisce di un Conte innervosito e dello stesso presidente nerazzurro Steven Zhang desideroso di avere aggiornamenti in merito. </p>
    </article>
  </body>
</html>