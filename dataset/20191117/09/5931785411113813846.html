<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/klipersi-brojali-do-150-harden-do-49-portland-pokvario-vece-tima-dankana-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T09:23:52+00:00"/>
    <meta property="og:title" content="Klipersi brojali do 150, Harden do 49, Portland pokvario veče Tima Dankana [VIDEO]"/>
    <meta property="og:description" content="Prethodne večeri odigrano je 8 utakmica u NBA ligi. Od srpskih igrača priliku da nastupi imao je samo Boban Marjanović, ali je nije dobio s obzirom da je odlukom trenera meč sa Torontom presedeo na klupi. Dalas je trijumfovao, a novu sjajnu partiju prikazao je Luka Dončić koji je meč završio sa 26 poena, 15 […]"/>
  </head>
  <body>
    <article>
      <h1>Klipersi brojali do 150, Harden do 49, Portland pokvario veče Tima Dankana [VIDEO]</h1>
      <address><time datetime="2019-11-17T09:23:52+00:00">17 Nov 2019, 09:23</time> by <a rel="author">Zile</a></address>
      <p>Prethodne večeri odigrano je 8 utakmica u <a href="https://www.sportskacentrala.com/tag/nba/">NBA</a> ligi.</p>
      <p>Od srpskih igrača priliku da nastupi imao je samo Boban Marjanović, ali je nije dobio s obzirom da je odlukom trenera meč sa Torontom presedeo na klupi. Dalas je trijumfovao, a novu sjajnu partiju prikazao je Luka Dončić koji je meč završio sa 26 poena, 15 skokova i 7 asistencija. Pratio ga je Porzingis sa 20 poena i 15 skokova, dok su Set Kari i Rajt ubacili po 15 poena. Kod Toronta bolji od ostalih bili su Pauel sa 26 te VanVlit a 24 poena.</p>
      <p>LA Klipersi su deklasirali Atlantu ubacivši joj čak 150 poena, a najefikasniji je bio Pol Džordž koji je debitovao pred domaćom publikom. Džordž je meč završio sa 37 poena i pogođenih 6 trojki iz 11 pokušaja. Vilijams je dodao 25, a Robinson 21 poen. Najefikasniji kod Atlante bio je Jang sa 20 poena.</p>
      <p>Iako bez Kajrija Irvinga Bruklin je slavio u Čikagu predvođen Dinvidijem koji je postigao 24 poena, odnosno Herisom koji je uz 22 poena imao i 8 asistencija. Kod Bulsa LaVin 36 poena, Karter jr 18 poena i 14 skokova, dok je Markanen uz 16 poena dodao i 10 uhvaćenih lopti.</p>
      <p>Milvoki je ostavio Indijanu na samo 83 postignuta poena, uz najlošije šutersko veče Pejsersa ove sezone (32 odsto za 2p, 35 odsto za 3p). Janis Adetokumbo je bio najbolji na meču sa 26 poena, 13 skokova i 6 asistencija, Lopez je dodao 15, a DiVinćenco 14 poena. Kod gostiju Tarner je ubacio 16, a Voren 15 poena.</p>
      <p>Trojkom Devontea Grejema 2.8 sekundi pre kraja Hornetsi su savladali Njujork. Grejemu je to bila deveta trojka na meču, koji je završio kao najefikasniji sa 29 poena. Kod Niksa Baret je postigao 22 poena, dok je Robinson ubacio 17.</p>
      <p>Majami je savladao Nju Orlians i zadržao stoprocentan učinak pred svojim navijačima. Nan je predvodio domaćina sa 22 poena, Adebajo je imao dabl dabl od 18 poena i 14 skokova, kao i Batler koji je uz 16 poena ostvario 13 asistencija. Kod Pelikansa Aleksander-Voker je zablistao sa 27 poena.</p>
      <p>Hjuston je ostvario sedmu uzastopnu pobedu predvođen Džejmsom Hardenom. U pobedi Roketsa nad Minesotom Harden je šutirao čak 41 put iz igre i postigao 49 poena (8/22 trojke, 8/19 za dva poena). MekLemor ga je postigao 20 poena, a Rivers i Klemons po 19. Kod Minesote Tauns je ubacio 27, a Lejman 21 poen.</p>
      <figure>
        <iframe src="https://www.youtube.com/embed/tqSgRqN0sWE" width="696" height="392" data-service="Youtube" scrolling="no"/>
      </figure>
      <p>Portland je trijumfovao u San Antoniju i pokvario prvo trenersko veče Tima Dankana koji je preuzeo vođenje ekipe nakon isključenja Grega Popoviča. MekKolum je predvodio Trejlblezerse sa 32 poena, Lilard je ubacio 22 uprkos očajnoj šuterskoj večeri (1/9 za 3p, 3/10 za 2p), a Vajtsajd 21 poen uz 10 skokova. Kod Sparsa odličan je bio Oldridž sa 30 poena i 13 skokova, dok su DeRozan i Gej postigli po 16.</p>
      <figure>
        <iframe src="https://www.youtube.com/embed/9aZmfnK9VJE" width="696" height="392" data-service="Youtube" scrolling="no"/>
      </figure>
      <p>Dalas – Toronto 110:102<br/>Čikago – Bruklin 111:117<br/>Indijana – Milvoki 83:102<br/>Njujork – Šarlot 102:103<br/>Majami – Nju Orlians 109:94<br/>Minesota – Hjuston 105:125<br/>San Antonio – Portland 116:121<br/>LA Klipers – Atlanta 150:101</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/nba-top-10-monk-za-pobedu-beli-na-posteru-video/"/>
        <a href="https://www.sportskacentrala.com/2019/11/16/bogdan-parirao-lebronu-ali-su-se-lejkersi-provukli-protiv-kingsa-video/"/>
        <a href="https://www.sportskacentrala.com/2019/11/12/nba-top-10-zakucavanja-taunsa-micela-video/"/>
        <a href="https://www.sportskacentrala.com/2019/11/12/guduric-sa-memfisom-pokvario-svecanost-u-teksasu/"/>
        <a href="https://www.sportskacentrala.com/2019/11/09/vece-karijere-lilarda-i-rasela-bojan-bogdanovic-brzi-od-sirene-video/"/>
        <a href="https://www.sportskacentrala.com/2019/11/09/jokic-za-pobedu-sekund-pre-kraja-bogdanovic-i-bjelica-sipali-trojke-video/"/>
        <a href="https://www.sportskacentrala.com/2019/11/06/nba-top-5-kad-sparsi-upadnu-u-jangovu-vrtesku-video/"/>
        <a href="https://www.sportskacentrala.com/2019/11/06/jokic-u-laganom-ritmu-nestvarno-sutersko-vece-hejvorda/"/>
        <a href="https://www.sportskacentrala.com/2019/11/04/nba-top-10-vetrenjaca-dearona-foksa-pa-svi-ostali-video/"/>
      </related>
    </article>
  </body>
</html>