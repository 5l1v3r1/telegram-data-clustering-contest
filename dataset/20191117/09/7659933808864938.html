<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1995441/evrenin-en-h%C4%B1zl%C4%B1-y%C4%B1ld%C4%B1z%C4%B1-ke%C5%9Ffedildi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-17T09:45:00+00:00"/>
    <meta property="og:title" content="Evrenin en hızlı yıldızı keşfedildi"/>
    <meta property="og:description" content="Gök bilimciler, büyük bir kara delik tarafından savrulduktan sonra muazzam bir hızla Dünya gezegeninin de içinde bulunduğu Samanyolu Galaksisi'nde ilerleyen bir yıldız gözlemlediler. Şarku’l Avsat’ın haberine göre bilim insanları yıldızı 'yabancı bir"/>
  </head>
  <body>
    <article>
      <h1>Evrenin en hızlı yıldızı keşfedildi</h1>
      <address>
        <time datetime="2019-11-17T09:45:00+00:00">17 Nov 2019, 09:45</time>
      </address>
      <p>Gök bilimciler, büyük bir kara delik tarafından savrulduktan sonra muazzam bir hızla Dünya gezegeninin de içinde bulunduğu Samanyolu Galaksisi'nde ilerleyen bir yıldız gözlemlediler.<br/><br/>Şarku’l Avsat’ın haberine göre bilim insanları yıldızı 'yabancı bir yerden gelen bir ziyaretçi' olarak tanımladılar.<br/><br/>Araştırmacılar galaksimizin merkezindeki kara delik tarafından savrulduktan sonra Samanyolu'nun ortasına nispeten yaklaştığını düşünüyorlar.<br/><br/>Carnegie Mellon Üniversitesi'ndeki araştırmacılar tarafından izlenen yıldızın, galaksideki yıldızların çoğundan 10 kat daha hızlı hareket ettiği keşfedildi.<br/><br/>Oxford Üniversitesi'nden Douglas Boubert de “Tespit edilen yıldızın hızı galaksiden ayrılıp bir daha asla geri dönmeyecek kadar yüksek.” dedi.<br/><br/>Bilim insanları böyle yüksek hıza sahip yıldızları ilk kez keşfetmiyor. Bu türdeki yüksek hıza sahip yıldızlar yaklaşık 20 yıl önce keşfedilmişti ancak gök bilimciler bu esrarengiz yıldızlardan birini daha önce hiç bu kadar hızlı ve yakından görmedikleri için bu yıldız, benzeri görülmemiş bir hızla ilerlediğinden türünün ilk örneği kabul eidliyor.</p>
    </article>
  </body>
</html>