<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39733/%DA%A9%D9%84%D8%A7%D9%81%DA%AF%DB%8C-%D9%85%D8%B1%D8%AF%D9%85-%DA%A9%D9%84%D8%A7%D8%B1%D8%AF%D8%B4%D8%AA-%D8%A7%D8%B2-%D9%82%D8%B7%D8%B9%DB%8C-%D9%85%DA%A9%D8%B1%D8%B1-%D8%A8%D8%B1%D9%82"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T09:31:00+00:00"/>
    <meta property="og:title" content="کلافگی مردم کلاردشت از قطعی مکرر برق"/>
    <meta property="og:description" content="قطع مکرر برق که بر اثر بارش برف و باران شدید در غرب استان مازندران از در دو روز گذشته، موجب کلافگی مردم در کلاردشت مازندران شده است."/>
  </head>
  <body>
    <article>
      <h1>کلافگی مردم کلاردشت از قطعی مکرر برق</h1>
      <address><time datetime="2019-11-17T09:31:00+00:00">17 Nov 2019, 09:31</time> by <a rel="author">پایگاه خبری صنعت برق - برق نیوز BarghNews</a></address>
      <p><i>قطع مکرر برق که بر اثر بارش برف و باران شدید در غرب استان مازندران از در دو روز گذشته، موجب کلافگی مردم در کلاردشت مازندران شده است. </i>به گزارش <a href="https://barghnews.com/">برق نیوز</a>، بارش برف و باران و کاهش شدید دما از روز گذشته در استان مازندران و به خصوص در مناطق کوهستانی این استان آغاز شده است و همچنان ادامه دارد واین در حالی است که کلاردشت به دلیل واقع شدن در منطقه کوهستانی از درجه سرمای بیشتری برخوردار است.<br/>در همین راستا با افزایش سرما، شاهد کاهش شدید دما در مناطق کوهستانی هستیم که همین امر موجب شده است در برخی از مناطق و از جمله کلاردشت با قطع برق مواجه باشیم.<br/><br/>شهروندان کلاردشتی در پی قطع مکرر برق در تماسی با  و اظهار نگرانی در این راستا خواهان بررسی این وضعیت و پیگیری این امر از طریق این رسانه شدند.<br/><br/>بر اثر اعلام این شهروندان، نگرانی شهروندان کلاردشتی از قطع مکرر برق موجب شد تا تعدادی از شهروندان با مراجعه به اداره برق منطقه خواهان بررسی این موضوع شوند که کارکنان اداره برق، کمبود نیرو، انتظار برای اعزام نیرو از شهرستان‌های همجوار و وسعت فراوان مشکلات ناشی از قطع برق را دلیل کندی کار اعلام کردند که همچنان باقی است.<br/><br/>یکی از شهروندان کلاردشتی با اعلام اینکه در این فصل سرما و با توجه به اینکه در کلاردشت شاهد نشست کامل برف‌های چند سانتی متری هستیم، متاسفانه شوفاژ‌ها از کار افتاده و عملا وسایل گرمایشی نداریم و مجبوریم با حداقل‌ها سر کرده و خود را با پتو و لباس‌های گرم، بپوشانیم.<br/><br/>شهروند دیگری با اظهار نگرانی از قطع مکرر برق و خطر ناشی از آن برای وسایل برقی به خبرنگار گفت: نوسان برق موجب خرابی لوازم خانگی برقی، تلویزیون و وسایل برقی خواهد شد که مشکلات را افزون خواهد کرد و انتظار داریم بررسی این مسأله با فوریت انجام شود. منبع: <a href="http://barghnews.com/">فارس</a></p>
    </article>
  </body>
</html>