<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191117-kotu-ta-tsaida-ranar-yanke-hukunci-kan-al-bashir"/>
    <meta property="og:site_name" content="RFI"/>
    <meta property="article:published_time" content="2019-11-17T09:45:54+00:00"/>
    <meta property="og:title" content="Kotu ta tsaida ranar yanke hukunci kan al-Bashir"/>
    <meta property="og:description" content="Kotu a Sudan ta bayyana 14 ga watan Disamba mai zuwa a matsayin ranar da za ta yanke hukunci kan tsohon shugaban kasar Oumar al-Bashir, dake fuskantar tuhume-tuhume kan aikata laifukan cin hanci da rasahawa da halasta kudaden haram."/>
  </head>
  <body>
    <article>
      <h1>Kotu ta tsaida ranar yanke hukunci kan al-Bashir</h1>
      <address><time datetime="2019-11-17T09:45:54+00:00">17 Nov 2019, 09:45</time> by <a rel="author">Nura Ado Suleiman</a></address>
      <p>
        <b>Kotu a Sudan ta bayyana 14 ga watan Disamba mai zuwa a matsayin ranar da za ta yanke hukunci kan tsohon shugaban kasar Oumar al-Bashir, dake fuskantar tuhume-tuhume kan aikata laifukan cin hanci da rasahawa da halasta kudaden haram.</b>
      </p>
      <p>Kafin soma zaman shari’ar a watan Agusta, jami’an tsaro sun gano euro miliyan 6 da dubu 9, dala dubu 351, da kuma fam din Sudan miliyan 5 da dubu 700, duka a gidan tsohon shugaban kasar, kudaden da yace ragowa ne na jimillar dalar Amurka miliyan 25 da yarima Muhd bin Salman na Saudiya ya bashi.</p>
      <p>A watan Afrilun da ya gabata, sojoji suka kifar da shugabancin al-Bashir bayan da dubban ‘yan kasar suka shafe watanni, suna zanga-zangar adawa da gwamnatinsa.</p>
      <p>A dai dai lokacin da al-Bashir ke fuskantar shari’a a Khartoum, kungiyoyin kare hakkin dan adam da dama na kiraye-kirayen hukunta tsohon shugaban na Sudan bisa aikata laifukan yaki a yankin Darfur., ta hanyar mika shi ga kotun duniya ICC.</p>
      <p>Kotun ta ICC na zargin tsohon shugaban na Sudan da hannu wajen aikata kisan kare dangi, laifukan yaki, da cin zarafin dan adam yankin Darfur dake yammacin kasar Sudan, inda a 2003, yakin basasa ya barke tsakanin mazauna yankin bakar fata da da labarawa farar fata.</p>
      <p>Majalisar dinkin duniya tace kimanin mutane dubu 300,000 suka halaka a yankin na Darfur bayan barkewar rikicin, yayin da wasu sama da miliyan 2 da dubu 500 suka rasa muhallansu.</p>
    </article>
  </body>
</html>