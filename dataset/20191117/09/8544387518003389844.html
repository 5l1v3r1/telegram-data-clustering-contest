<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/17/17-noemvri-ti-kairo-tha-kanei-simera/"/>
    <meta property="og:site_name" content="neolaia.gr"/>
    <meta property="article:published_time" content="2019-11-17T09:32:16+00:00"/>
    <meta property="og:title" content="17 Νοέμβρη: Τι καιρό θα κάνει σήμερα;"/>
    <meta property="og:description" content="Σήμερα είναι 17 Νοέμβρη και είναι η επέτειος του Πολυτεχνείου. Είναι μία καλή αφορμή να επισκεφτείς τον χώρο του Πολυτεχνείου, αλλά να κάνεις και τη βόλτα σου. Όμως, τι καιρό θα έχει;"/>
  </head>
  <body>
    <article>
      <h1>17 Νοέμβρη: Τι καιρό θα κάνει σήμερα;</h1>
      <h2>Δες τι καιρό θα κάνει σήμερα, 17 Νοέμβρη, σύμφωνα με την ΕΜΥ.</h2>
      <address><time datetime="2019-11-17T09:32:16+00:00">17 Nov 2019, 09:32</time> by <a rel="author">neolaia.gr Team</a></address>
      <p>Σήμερα είναι <a href="https://www.neolaia.gr/tag/17-%CE%BD%CE%BF%CE%AD%CE%BC%CE%B2%CF%81%CE%B7/"><b>17 Νοέμβρη</b></a> και είναι η επέτειος του Πολυτεχνείου. Είναι μία καλή αφορμή να επισκεφτείς τον χώρο του Πολυτεχνείου, αλλά να κάνεις και τη βόλτα σου. Όμως, τι καιρό θα έχει;</p>
      <p>Η Εθνική Μετεωρολογική Υπηρεσία (ΕΜΥ), στην πρόγνωσή της για τον καιρό την 17 Νοέμβρη, επισημαίνει ότι στα δυτικά αναμένονται νεφώσεις με βροχές και από το βράδυ σποραδικές καταιγίδες, που θα είναι κατά τόπους πιο ισχυρές στα βορειοδυτικά. Ενώ, βροχερός θα είναι ο καιρός και σε άλλες περιοχές της χώρας, με τα φαινόμενα να εντείνονται από το βράδυ. Οι άνεμοι θα πνέουν στα δυτικά νοτιοανατολικοί 5 με 6 και στο Ιόνιο τοπικά 7 μποφόρ. Στα ανατολικά από ανατολικές διευθύνσεις 3 με 5 μποφόρ. Η ορατότητα τις πρωινές ώρες θα είναι κατά τόπους περιορισμένη.</p>
      <p>Σύμφωνα, με το Εθνικό Αστεροσκοπείο Αθηνών (meteo.gr), αλλά και τους προγνωστικούς χάρτες της ΕΜΥ, ο καιρός στην Αθήνα, κατά την πορεία για την επέτειο του Πολυτεχνείου θα είναι νεφελώδης. Δεν προβλέπονται, όμως, βροχές για σήμερα.</p>
      <p>Ομοίως συννεφιασμένος, αλλά χωρίς βροχές, αναμένεται να είναι ο καιρός και στη Θεσσαλονίκη.</p>
      <p>Δες αναλυτικά την πρόγνωση του καιρού για τη 17 Νοέμβρη:</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Στη δυτική και κεντρική Μακεδονία λίγες νεφώσεις που βαθμιαία από τα δυτικά θα αυξηθούν και από το μεσημέρι θα εκδηλωθούν τοπικές βροχές. Στα υπόλοιπα αραιές νεφώσεις κατά περιόδους πιο πυκνές. Η ορατότητα τις πρωινές ώρες θα είναι κατά τόπους περιορισμένη.<br/>Άνεμοι: Ανατολικοί βορειοανατολικοί 3 με 4 και στα ανατολικά τοπικά έως 5 μποφόρ. Από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 8 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις παροδικά αυξημένες με τοπικές βροχές, βαθμιαία θα εκδηλωθούν και σποραδικές καταιγίδες που από το βράδυ στα βόρεια πιθανώς να είναι κατά τόπους ισχυρές.<br/>Άνεμοι: Ανατολικοί νοτιοανατολικοί 4 με 6 και στο Ιόνιο τοπικά 7 μποφόρ.<br/>Θερμοκρασία: Από 12 έως 23 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Αραιές νεφώσεις παροδικά πιο πυκνές με ασθενείς τοπικές βροχές.<br/>Άνεμοι: Ανατολικοί βορειοανατολικοί 3 με 4 μποφόρ που από το μεσημέρι βαθμιαία θα στραφούν σε νοτιοανατολικούς με την ίδια ένταση.<br/>Θερμοκρασία: Από 10 έως 23 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Αραιές νεφώσεις που βαθμιαία θα πυκνώσουν και θα εκδηλωθούν τοπικές βροχές που τη νύχτα θα ενταθούν.<br/>Άνεμοι: Βορειοανατολικοί 3 με 4 που γρήγορα θα στραφούν σε ανατολικούς νοτιοανατολικούς, τοπικά έως 5 μποφόρ.<br/>Θερμοκρασία: Από 16 έως 23 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Αραιές νεφώσεις που από το απόγευμα βαθμιαία θα πυκνώσουν και θα εκδηλωθούν σποραδικές βροχές.<br/>Άνεμοι: Μεταβλητοί 2 με 3 και στα βόρεια βορειοανατολικοί έως 4 μποφόρ. Γρήγορα από τα νότια θα στραφούν σε νοτιοανατολικούς 3 με 4 και από το βράδυ τοπικά 5 μποφόρ με τάση ενίσχυσης τη νύχτα.<br/>Θερμοκρασία: Από 12 έως 24 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Αραιές νεφώσεις κατά περιόδους πιο πυκνές με ασθενείς τοπικές βροχές.<br/>Άνεμοι: Βορειοανατολικοί 3 με 4 μποφόρ και από το μεσημέρι βαθμιαία νοτιοανατολικοί με την ίδια ένταση.<br/>Θερμοκρασία: Από 11 έως 22 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Αραιές νεφώσεις κατά περιόδους πιο πυκνές με ασθενείς τοπικές βροχές οι οποίες το βράδυ θα ενταθούν.<br/>Άνεμοι: Μεταβλητοί 3 με 4 μποφόρ και από το απόγευμα ανατολικοί νοτιοανατολικοί με την ίδια ένταση.<br/>Θερμοκρασία: Από 10 έως 19 βαθμούς Κελσίου.</p>
      <p>
        <b>Δες ακόμα:<a href="https://www.neolaia.gr/2019/11/17/17-noembri-oi-kykloforiakes-rythmiseis-se-athina-kai-thesniki/"> 17 Νοέμβρη: Οι κυκλοφοριακές ρυθμίσεις που θα ισχύσουν σε Αθήνα και Θεσσαλονίκη</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/kakokeria-emu-brohes-kai-kataigides/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/18/stefanos-tsitsipas-epiki-niki-atp-finals-tou-londinou/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/17/tips-pou-syxna-ksexnane-ta-zevgaria/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/17/17-noemvri-se-ekseliksi-i-megali-poreia-tou-politexneiou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/celebrities-se-fwtografies-me-neoterous-eautous/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>