<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d1%82%d0%b5%d0%bb%d0%b5%d1%84%d0%be%d0%bd%d0%b8/%d0%bf%d0%be%d0%b4-%d0%ba%d0%b0%d0%bf%d0%b0%d0%ba%d0%b0-%d0%bd%d0%b0-surface-pro-7-%d1%82%d1%80%d1%83%d0%b4%d0%b5%d0%bd-%d0%b8-%d1%81%d0%ba%d1%8a%d0%bf-%d1%80%d0%b5%d0%bc%d0%be%d0%bd%d1%82-%d1%82-322851.html"/>
    <meta property="og:site_name" content="kaldata.com"/>
    <meta property="article:published_time" content="2019-11-17T09:01:51+00:00"/>
    <meta property="og:title" content="Под капака на Surface Pro 7: труден и скъп ремонт, точно както Pro 6 - kaldata.com"/>
    <meta property="og:description" content="Microsoft постигна изненадващо добри резултати в неотдавнашните тестове на iFixit на своите току-що анонсирани Surface устройства, но този напредък беше"/>
  </head>
  <body>
    <article>
      <h1>Под капака на Surface Pro 7: труден и скъп ремонт, точно както Pro 6 - kaldata.com</h1>
      <address><time datetime="2019-11-17T09:01:51+00:00">17 Nov 2019, 09:01</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Microsoft постигна изненадващо добри резултати в неотдавнашните тестове на iFixit на своите току-що анонсирани Surface устройства, но този напредък беше съсипан от Surface Pro 7.</p>
      <p>Въпреки че вероятно не е изненадващо. че Surface Pro 7 е труден за ремонт, а когато такъв е възможен, отнема много усилия, средства и разход, тъй като е наследник на Surface Pro 6, който е същата амалгама от лепило, трудно премахващи се винтове и крехка пластмаса, то все пак очаквахме повече от Microsoft в това изпълнение, предвид факта, че видяхме сериозен напредък, когато погледнахме под капака на Surface Pro X, който бележи истински напредък.</p>
      <p>В действителност, ако си спомните миналата година, вероятно ще се досетите, че iFixit тогава декларираха, че Surface Pro 6 на практика не подлежи на ремонт и възстановяване и получи оценка 1 от 10 по този показател.</p>
      <p>Сега, новият Surface Pro 7 също получава оценка 1 от 10, с много от същите оплаквания, включително и прекомерната употреба на лепило за съставяне на сглобката. Според iFixit, батерията е здраво залепена и ако се наложи да бъде подменена, ще трябва да бъде използвана много топлина и физическа сила, за да се разгради лепилото.</p>
      <p>Както може би знаете, при ремонта на всеки телефон или таблет, често се налага да се свали дисплея. При Surface Pro 7, той е здраво залепен на мястото си и има висок риск от раздробяване, ако се опитвате да го извадите със сила.</p>
      <p>На всичкото отгоре системната памет и SSD са споени за дънната платка, така че е невъзможно да ги замените при дефект или да ги надградите. Реално липсва дори минимален напредък спрямо Surface Pro 6.</p>
      <h3>Скъпи проблеми</h3>
      <p>Ако имате проблем с хардуера на вашия Surface Pro 7 и търсите ремонт от трета страна, която да го поправи малко по-изгодно от сервиза на Microsoft, то това определено ще ви излезе през носа, сравнително казано.</p>
      <p>Единственият напредък спрямо Surface Pro 6, е че конекторът на батерията е леко по-слабо прикрепен и може да се извади една идея по-лесно, но иронията е, че батерията е също толкова здраво фиксирана, което обезсмисля това.</p>
      <p>Остават ни единствено надеждите Surface Pro 8 да покаже поне минимално подобрение по отношение на достъпността и възможностите за ремонт.</p>
    </article>
  </body>
</html>