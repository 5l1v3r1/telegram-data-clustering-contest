<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/259547/xrysoxoidis-oxi-sti-lagneia-toy-klomp-i-astynomia-den-exei-doyleia-sta-panepistimia-oyte-i-paranomia-omos"/>
    <meta property="og:site_name" content="LiFO"/>
    <meta property="article:published_time" content="2019-11-17T09:04:00+00:00"/>
    <meta property="og:title" content="Χρυσοχοΐδης: «Όχι» στη λαγνεία του κλομπ - Η Αστυνομία δεν έχει δουλειά στα πανεπιστήμια, ούτε η παρανομία όμως"/>
    <meta property="og:description" content="«Η Αστυνομία δεν έχει δουλειά στα πανεπιστήμια. Ούτε η παρανομία όμως, έχει δουλειά στα πανεπιστήμια», δήλωσε ο υπουργός Προστασίας του Πολίτη"/>
  </head>
  <body>
    <article>
      <h1>Χρυσοχοΐδης: «Όχι» στη λαγνεία του κλομπ - Η Αστυνομία δεν έχει δουλειά στα πανεπιστήμια, ούτε η παρανομία όμως</h1>
      <h2>«Η Αστυνομία δεν έχει δουλειά στα πανεπιστήμια. Ούτε η παρανομία όμως, έχει δουλειά στα πανεπιστήμια», δήλωσε ο υπουργός Προστασίας του Πολίτη</h2>
      <address><time datetime="2019-11-17T09:04:00+00:00">17 Nov 2019, 09:04</time> by <a rel="author">NEWSROOM</a></address>
      <p>
        <b>«Η Αστυνομία δεν έχει δουλειά στα πανεπιστήμια. Ούτε η παρανομία όμως, έχει δουλειά στα πανεπιστήμια», δήλωσε ο υπουργός Προστασίας του Πολίτη, <a href="https://www.lifo.gr/tags/%CE%9C%CE%B9%CF%87%CE%AC%CE%BB%CE%B7%CF%82+%CE%A7%CF%81%CF%85%CF%83%CE%BF%CF%87%CE%BF%CF%8A%CE%B4%CE%B7%CF%82">Μιχάλης Χρυσοχοΐδης</a> σε συνέντευξή του, <a href="https://www.lifo.gr/now/greece/258818/ta-mat-stin-asoee-voyleytes-toy-syriza-kai-toy-mera25-ekso-apo-to-panepistimio">με αφορμή την έρευνα της αστυνομίας στο Οικονομικό πανεπιστήμιο και την μετέπειτα επέμβαση των ΜΑΤ</a>.</b>
      </p>
      <p>Μιλώντας στο Βήμα της Κυριακής ανέφερε πως, «οι γιάφκες, τα στειλιάρια, τα μάρμαρα, η τρομοκράτηση διδασκόντων και διδασκόμενων είναι παρανομία. Δεν είναι δικαιώματα. Μόνο όταν διαπιστώνονται παρανομίες πιάνει δουλειά η Αστυνομία στα πανεπιστήμια».</p>
      <p>«Είναι αφύσικο το κλειστό πανεπιστήμιο. Θέλουμε ανοιχτά πανεπιστήμια, ελεύθερα» τονίζει, καταδικάζοντας ταυτόχρονα «τη λαγνεία του κλομπ». «Η προστασία των πολιτών είναι αδιαπραγμάτευτη» επισημαίνει, «δεν θέλουμε το μίσος λίγων αλλά την ελπίδα και την ασφάλεια όλων». Επιπλέον, αποδίδει το κλίμα έντασης στον εσωκομματικό ανταγωνισμό του ΣΥΡΙΖΑ· «Προσπαθούν να τον κάνουν πρόβλημα της κοινωνίας σιγοντάροντας τη βία» σημειώνει και ρίχνει ευθύνη στον Αλέξη Τσίπρα, ο οποίος δεν συμπεριφέρεται ως πρώην πρωθυπουργός, αλλά «σαν αδέξιος ισορροπιστής μιας βαρετής θυμικής γλώσσας».</p>
      <p>Σε ότι αφορά το μεταναστευτικό και τις κατηγορίες που απευθύνει ο ΣΥΡΙΖΑ, ο κ. Χρυσοχοΐδης υποστηρίζει: «Σίγουρα δεν έχουμε αποτύχει στο μεταναστευτικό. Έχουμε επιτέλους νόμο, όχι διάσπαρτα κουρέλια, φτιάχνουμε διοίκηση που δεν υπήρχε, φυλάμε σύνορα που ήταν ξέφραγο αμπέλι».</p>
    </article>
  </body>
</html>