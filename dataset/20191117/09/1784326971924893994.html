<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/17/az-idei-ev-eddigi-legjobb-karacsonyi-reklamjai/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-17T09:11:00+00:00"/>
    <meta property="og:title" content="Az idei év eddigi legjobb karácsonyi reklámjai"/>
    <meta property="og:description" content="Végre hivatalosan is megkezdődött a visszaszámlálás!"/>
  </head>
  <body>
    <article>
      <h1>Az idei év eddigi legjobb karácsonyi reklámjai</h1>
      <h2>Végre hivatalosan is megkezdődött a visszaszámlálás!</h2>
      <address><time datetime="2019-11-17T09:11:00+00:00">17 Nov 2019, 09:11</time> by <a rel="author">Bangó Boglárka</a></address>
      <p>Oké, az abszolút XMAS hangulat őrei minden évben már jó ideje a <a href="https://cosmopolitan.hu/te_te_te/2019/11/14/john-lewis-karacsonyi-reklam-2019-edgar-sarkany/">John Lewis reklámok</a>, amikből idén már ki is jött az új kisfilm. Ezúttal egy cuki sárkány útját kísérheted végig és persze ennél is jó pár zsepit telekönnyezhetsz, mert annyira megható és cuki. Ha <b>ezt már tényleg unalomig nézted</b>, akkor itt az ideje a többi cég karácsonyi reklámfilmjeit is átpörgetned.</p>
      <figure>
        <iframe src="https://www.youtube.com/embed/r9D-uvKih_k" width="640" height="360" data-service="Youtube" scrolling="no"/>
      </figure>
      <p><b>1.</b> Láttad már <b>A legnagyobb showman</b> című mozit? Ha nem akkor gyorsan nézd meg, mert iszonyatosan menő (Zac Efron az egyik főszereplő, szóval nem is kérdés, hogy csekkolod-e). Az <b>Aldi idei reklámjában</b> hasonló sztorit húz fel, csak itt a cirkuszi szereplőket zöldségek és más finomságok alakítják. Oké, egy kicsit fura a kisfilm, de olyan cuki, ahogy megmenti a répát a paradicsom, nem?</p>
      <figure>
        <iframe src="https://www.youtube.com/embed/T37-A2JdaEk" width="640" height="360" data-service="Youtube" scrolling="no"/>
      </figure>
      <p><b>2.</b> Egy egész városka összefog, hogy egy idős bácsi megkapja az ajándékát. A <a href="http://very.co.uk/">Very.co.uk</a> idei reklámja <b>nagyon meghatóra sikerült</b> és emlékeztet rá, hogy miről is szól igazából a karácsony.</p>
      <figure>
        <iframe src="https://www.youtube.com/embed/s_4-VsJnUXE" width="640" height="360" data-service="Youtube" scrolling="no"/>
      </figure>
      <p><b>3.</b> Nem is kérdés, hogy ez lesz a kedvenced a listáról, bármennyire is próbálkozzon a többi, hiszen<b> a Frozen hősei kívánnak neked boldog ünnepeket</b> benne! Azért ez elég ügyes húzás volt a Iceland márka részéről így a Frozen 2 mozifilm bemutatója előtt.</p>
      <figure>
        <iframe src="https://www.youtube.com/embed/R_qp0_QbpK4" width="640" height="360" data-service="Youtube" scrolling="no"/>
      </figure>
      <p><b>4.</b> Egy cuki kislány, akinek az apukája a nagy ajándékvadászat közben<b> rátalál saját gyerekkori álmára</b>. Még jó, hogy megnézted, mert így tuti nem felejtesz el valami szépet venni a szüleidnek sem.</p>
      <figure>
        <iframe src="https://www.youtube.com/embed/7GjeHzrn8jg" width="640" height="360" data-service="Youtube" scrolling="no"/>
      </figure>
      <p><b>5.</b> Ha a karácsonyról egy kicsit neked is a varázslatok jutnak eszedbe, akkor indulj útnak a két testvérrel, akik <b>a városon végigszaladva ezernyi különleges dologgal találkoznak</b>. A végén lévő mézeskalácsházba simán beköltöznénk az ünnepekre.</p>
      <figure>
        <iframe src="https://www.youtube.com/embed/9ZnSLNld5Mc" width="640" height="360" data-service="Youtube" scrolling="no"/>
      </figure>
      <p><b>6.</b> Na jó, tényleg nem ér kiskutyát is bevetni egy karácsonyi reklámnál, mert <b>végképp kiakasztja a cukiságmérőt</b>. Lehet, hogy a dugóeb még nem dobogtatja meg a szíved, de várd ki a végét!</p>
      <figure>
        <iframe src="https://www.youtube.com/embed/jiFFzFSKIxk" width="640" height="360" data-service="Youtube" scrolling="no"/>
      </figure>
    </article>
  </body>
</html>