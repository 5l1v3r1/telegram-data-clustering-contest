<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ektos-agoras-aeroporiki-etaireia-pou-exupiretouse-ta-akritika-nisia-kai-tin-kriti.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-17T09:25:00+00:00"/>
    <meta property="og:title" content="Εκτός αγοράς αεροπορική εταιρεία που εξυπηρετούσε τα ακριτικά νησιά και την Κρήτη"/>
    <meta property="og:description" content="Εκτός αγοράς έθεσε η Διεθνής Ένωση Αερομεταφορών (ΙΑΤΑ) την Astra Airlines, ειδοποιώντας το Σάββατο τα τουριστικά πρακτορεία, ώστε να σταματήσουν να εκδίδουν εισιτήρια και να …"/>
  </head>
  <body>
    <article>
      <h1>Εκτός αγοράς αεροπορική εταιρεία που εξυπηρετούσε τα ακριτικά νησιά και την Κρήτη</h1>
      <address>
        <time datetime="2019-11-17T09:25:00+00:00">17 Nov 2019, 09:25</time>
      </address>
      <p>
        <b>Εκτός αγοράς έθεσε η Διεθνής Ένωση Αερομεταφορών (ΙΑΤΑ) την Astra Airlines, ειδοποιώντας το Σάββατο τα τουριστικά πρακτορεία, ώστε να σταματήσουν να εκδίδουν εισιτήρια και να κάνουν κρατήσεις, για τη βορειοελλαδίτικη εταιρεία, που το τελευταίο διάστημα αντιμετωπίζει έντονα οικονομικά προβλήματα.</b>
      </p>
      <p>Η είδηση αυτή, δημιουργεί αναστάτωση στην αγορά, και ειδικά τη νησιωτική, καθώς η Astra Airlines, συνέδεε τα ακριτικά νησιά με Θεσσαλονίκη και Αθήνα, τα περισσότερα μάλιστα εκ των οποίων ήταν επιδοτούμενα. Παρά την ειδοποίηση της ΙΑΤΑ προς τα τουριστικά πρακτορεία, η Astra Airlines, δεν προέβη σε καμία ανακοίνωση, μετά από τις 10 Νοεμβρίου που ενημέρωνε το επιβατικό κοινό για τις αποζημιώσεις.</p>
      <p>Μετά από τις «αναταράξεις» που σημειώθηκαν στην αεροπορική αγορά, μεγάλο μέρος των πτήσεων αναλαμβάνει να φέρει εις πέρας η Aegean Airlines, η οποία με επιστολή της προς τα ταξιδιωτικά γραφεία ενημερώνει ότι από τις 17 Νοεμβρίου μέχρι και τις 24 Μαϊου του 2020 θα προσθέσει 306 πτήσεις και πιο συγκεκριμένα 28.476 θέσεις για δρομολόγια από Θεσσαλονίκη προς Χίο – Σάμο –Κω – Ηράκλειο και Μυτιλήνη και από Αθήνα προς Χίο.</p>
      <p>Για «θλιβερή εξέλιξη» κάνουν λόγο παράγοντες της αγοράς, τονίζοντας την αναγκαιότητα να αποκατασταθεί σε μακροπρόθεσμο ορίζοντα και όχι προσωρινά, το κενό που δημιουργεί η αναστολή πτήσεων από την Astra Airlines.</p>
      <p>πηγη: <a href="https://www.newsit.gr/ellada/ektos-agoras-aeroporiki-etaireia-pou-eksypiretouse-ta-akritika-nisia/2917172/?fbclid=IwAR0Llkqr2gn6awNbH4A5l9kn0jzgAy1gs3Mn8N9yO1kW0QHm5K7tLsrasHg">newsit.gr</a></p>
    </article>
  </body>
</html>