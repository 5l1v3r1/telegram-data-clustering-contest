<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/adidas-m-yach-finalu-yevro-2020-novini-svitu-50053637.html"/>
    <meta property="og:site_name" content="НВ"/>
    <meta property="article:published_time" content="2019-11-17T04:16:00+00:00"/>
    <meta property="og:title" content="Хіт сезону. 10 фактів про м’яч, яким зіграють матчі фінальної частини Євро-2020"/>
    <meta property="og:description" content="Компанія Adidas офіційно представила м’яч Uniforia Pro Football, яким будуть зіграні матчі фінального турніру чемпіонату Європи з футболу — 2020."/>
  </head>
  <body>
    <article>
      <h1>Хіт сезону. 10 фактів про м’яч, яким зіграють матчі фінальної частини Євро-2020</h1>
      <h2>Компанія Adidas офіційно представила м’яч Uniforia Pro Football, яким будуть зіграні матчі фінального турніру чемпіонату Європи з футболу — 2020.</h2>
      <address>
        <time datetime="2019-11-17T04:16:00+00:00">17 Nov 2019, 04:16</time>
      </address>
      <p>Фінальний турнір Євро-2020 проходитиме з 12 червня по 12 липня 2020 року в 12 містах Європи: Амстердамі, Баку, Більбао, Будапешті, Бухаресті, Глазго, Дубліні, Копенгагені, Лондоні, Мюнхені, Римі та Санкт-Петербурзі.</p>
      <p>Журнал НВ розповідає про головний м’яч сезону у своїй інфографіку.</p>
      <p>1. <b>М’яч для</b> <b>Євро-2020</b> <b>-</b> це 15-й офіційний м’яч, випущений Adidas для матчів чемпіонату Європи з футболу, і 17-й офіційний м’яч чемпіонату.</p>
      <p>2. <b>Назва м’яча</b> <b>Uniforia</b> — неологізм, який поєднує в собі англійські слова unity (єдність) і euphoria (радість).</p>
      <p>3. <b>Сфера складається</b> з шести з'єднаних між собою поліестерових панелей, кожна з яких має форму зірки з вісьмома променями.</p>
      <p>4. <b>Панелі</b> закріплені термічним безшовним способом. Завдяки цій технології м’яч легше контролювати, вибудовувати правильну траєкторію, а його вологопоглинання є мінімальним.</p>
      <figure>
        <img src="https://images.weserv.nl/?url=https://nv.ua/system/MediaInfographic/images/000/001/202/original/7a7eddadc79970b0e373aefeebe46d7f.png?stamp=20191115150429&amp;q=85&amp;output=jpg&amp;bg=white"/>
      </figure>
      <p>5. <b>Поверхня м’яча</b> рівномірно вкрита дрібними пухирцями для оптимального зчеплення з бутсою, які допомагають також знизити опір повітря при польоті м’яча.</p>
      <p>6. <b>Протягом 72 годин</b> після накачування м’яч втрачає лише 0,01 бар тиску.</p>
      <p>7. <b>Чорні мазки</b> символізують розмитість кордонів та новий трансконтинентальний формат турніру.</p>
      <p>8. <b>Кольорові лінії</b> означають розмаїття турніру та об'єднання різних культур Європи.</p>
      <p>9. На поверхню м’яча нанесено <b>GPS-координати</b> кожного з 12 стадіонів, де пройдуть матчі фінального турніру.</p>
      <p>10. М’яч отримав <b>найвищу категорію якості</b> <b>FIFA Quality PRO</b> — <b/> це професійний стандарт, який означає, що м’яч пройшов перевірку довжини окружності, ваги, пружності, вологопоглинання та був рекомендований для офіційних матчів під егідою FIFA.</p>
      <p>
        <b>
          <i>Читайте цей матеріал у свіжому номері журналу НВ — № 42 від 14 листопада 2019 року.</i>
        </b>
      </p>
    </article>
  </body>
</html>