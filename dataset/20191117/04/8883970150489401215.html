<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/ais-fibre-%e0%b9%80%e0%b8%9b%e0%b8%b4%e0%b8%94%e0%b8%9c%e0%b8%a5%e0%b8%9b%e0%b8%a3%e0%b8%b0%e0%b8%81%e0%b8%ad%e0%b8%9a%e0%b8%81%e0%b8%b2%e0%b8%a3%e0%b9%84%e0%b8%95%e0%b8%a3%e0%b8%a1%e0%b8%b2%e0%b8%aa/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-17T04:59:25+00:00"/>
    <meta property="og:title" content="AIS Fibre เปิดผลประกอบการไตรมาส 3 ปี 62 ลูกค้าเพิ่ม 54% รายได้โตขึ้น 32%"/>
    <meta property="og:description" content="AIS Fibre เปิดผลประกอบการไตรมาส 3 ปี 62 เติบโตแข็งแกร่งเหนือ ลูกค้าใหม่เพิ่มขึ้น 54%, รายได้โตขึ้น 32% มั่นใจผลงานทั้งปี เติบโตได้ตามเป้า"/>
  </head>
  <body>
    <article>
      <h1>AIS Fibre เปิดผลประกอบการไตรมาส 3 ปี 62 ลูกค้าเพิ่ม 54% รายได้โตขึ้น 32%</h1>
      <address><time datetime="2019-11-17T04:59:25+00:00">17 Nov 2019, 04:59</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p>AIS Fibre ผู้ให้บริการอินเทอร์เน็ตบรอดแบนด์ความเร็วสูง บนโครงข่ายไฟเบอร์ออพติกแท้ 100% ซึ่งเริ่มให้บริการตั้งแต่เดือน เมษายน 2558 ได้มุ่งมั่นยกระดับคุณภาพเน็ตบ้านให้กับคนไทยมาอย่างต่อเนื่อง จนกระทั่งปัจจุบัน AIS Fibre ก้าวขึ้นมาเป็นผู้นำธุรกิจเน็ตบ้านที่เติบโตแข็งแกร่งเหนือตลาด โดยมีอัตราการเติบโตของรายได้และลูกค้าใหม่สูงที่สุดในอุตสาหกรรม</p>
      <p>ล่าสุด เผยผลประกอบการไตรมาส 3 AIS Fibre มีรายได้เติบโตขึ้น 32% และมีอัตราการเติบโตของลูกค้าใหม่ เพิ่มขึ้น 54% หรือเพิ่มขึ้นจำนวน 81,600 ราย สูงที่สุดในรอบ 11 ไตรมาส ทำให้มีส่วนแบ่งการตลาดสูงขึ้นอย่างต่อเนื่องทุกไตรมาส ส่งผลให้รายได้ของธุรกิจอินเทอร์เน็ตบ้าน AIS Fibre ในรอบ 9 เดือนแรกของปี 2562 เติบโต 29% สูงกว่าการเติบโตของตลาด ปัจจุบัน AIS Fibre มีจำนวนลูกค้าทั้งหมด 937,000 ราย ซึ่งถือเป็นการเติบโตที่รวดเร็วและเหนือตลาดในทุกมิติ</p>
      <p>เดินหน้าบทบาท Game Changer ยกระดับเทคโนโลยี การบริการ และวัฒนธรรมองค์กร ภายใต้แนวคิด “เร็วกว่า ดีกว่า ง่ายกว่า” เพื่อมอบประสบการณ์คุณภาพเป็นที่ 1 ให้กับลูกค้าและคนไทย พร้อมทำตลาดเชิงรุกต่อเนื่องในไตรมาสท้ายของปี มั่นใจผลงานทั้งปีเติบโตได้ตามเป้าหมาย</p>
      <p>นายศรัณย์ ผโลประการ หัวหน้าฝ่ายงานบริหารธุรกิจฟิกซ์ บรอดแบนด์ เอไอเอส กล่าวว่า “ภาพรวมปี 2562 ต้องยอมรับว่าอุตสาหกรรมเน็ตบ้านมีการตื่นตัวและแข่งขันกันสูงมาก ทั้งด้านราคาและเทคโนโลยี ประกอบกับไลฟ์สไตล์คนยุคนี้ที่มีความพร้อมและคุ้นเคยกับการเชื่อมต่อเน็ตทั้งในบ้านและนอกบ้าน AIS Fibre จึงมุ่งมั่นจริงจังกับการศึกษาให้เข้าใจสถานการณ์ความเปลี่ยนแปลงของตลาด ทั้งในแง่ของพฤติกรรมผู้บริโภค เทรนด์ เทคโนโลยีล้ำสมัย เพื่อนำมาพัฒนาสร้างนวัตกรรมฟีเจอร์ใหม่ๆ ที่แตกต่าง สร้างมูลค่าและความคุ้มค่าในการใช้งานเน็ตบ้านให้กับลูกค้าอย่างไม่ลดละ ภายใต้กลยุทธ์ “เร็วกว่า ดีกว่า ง่ายกว่า” ครอบคลุม 3 ด้าน ประกอบด้วย</p>
      <figure>
        <img src="https://www.techoffside.com/wp-content/uploads/2019/11/AIS-fibre-Q32019-2.jpg"/>
      </figure>
      <ul>
        <li>เร็วกว่า (Forward) ด้วยขีดความสามารถในการนำเทคโนโลยีที่ทันสมัยที่สุดในแต่ละช่วงเวลา มาสร้างสรรค์บริการในฐานะมาตรฐานใหม่ของอุตสาหกรรมเพื่อลูกค้าอย่างรวดเร็ว เป็นรายแรกและรายเดียวในตลาดมาอย่างต่อเนื่อง นับตั้งแต่วันแรกของการเปิดให้บริการ บุกเบิกใช้เทคโนโลยีไฟเบอร์แท้ 100%, Speed Boost เพิ่ม speed ได้แบบรายวัน, Speed toggle สลับความเร็วดาวน์โหลด/อัพโหลดได้ด้วยตัวเอง, Dual Bandwidth หรือ การแยกท่อเน็ตบ้านและการเล่นเกม เป็นต้น ล่าสุด การันตีด้วย รางวัลเครือข่ายอินเทอร์เน็ตบ้านที่เร็วที่สุดในไทย (Thailand’s Fastest Fixed Network) จาก Ookla® Speedtest® ในช่วงเดือนมกราคม – มิถุนายน 2562 ที่ผ่านมา</li>
        <li>ดีกว่า (Better) ยกระดับงานบริการเพื่อลูกค้า AIS Fibre Guru ทีมช่างเทคนิคผู้เชี่ยวชาญการติดตั้งเน็ตบ้าน, ขยายการรับสิทธิพิเศษของลูกค้า AIS Fibre ทั้งสำหรับลูกค้ามือถือ AIS และลูกค้า มือถือต่างค่าย ให้ได้รับสิทธิพิเศษจาก AIS Points &amp; AIS Privileges เทียบเท่ากับลูกค้า AIS Mobile รวมถึง การมอบประสบการณ์ Content ที่ดียิ่งกว่า จากพันธมิตรระดับโลก อาทิ NETFLIX ซึ่งได้ติดตั้งแอปมาพร้อมในกล่อง AIS PLAYBOX เลย</li>
        <li>ง่ายกว่า (Simple) สร้างมาตรฐานใหม่ของการให้บริการ WiFi ที่มีสัญญาณครอบคลุม เร็ว แรง ทุกพื้นที่ในบ้าน ด้วย Mesh Wi-Fi ที่ AIS Fibre นำร่องให้บริการเป็นรายแรก พร้อมอำนวยความสะดวกให้ลูกค้าใช้บริการได้ง่ายๆ ผ่านทาง AIS Fibre LINE Connect ไม่ว่าจะตรวจสอบพื้นที่ หรือ สมัครบริการ AIS Fibre, เลือกแพ็กเกจ, เช็คพอยท์, จ่ายบิล, แจ้งปัญหา ฯลฯ ทำได้ง่ายๆ ด้วยตัวเอง ทุกที่ ทุกเวลาครบจบในที่เดียว ลดความยุ่งยากและตอบโจทย์คนยุคดิจิทัลอย่างแท้จริง <code>“นอกจากนี้ เรายังเน้นเจาะตลาด Cross Sale ไปยังลูกค้ามือถือระบบรายเดือนเอไอเอส ซึ่งเป็นฐานลูกค้าใหญ่ที่มีการใช้เน็ตความเร็วสูงตลอดเวลา ทั้งนอกบ้านและในบ้าน ให้มาใช้บริการเน็ตบ้านของเราอย่างครบวงจร เพื่อให้ลูกค้ารับ Offer ที่ดีที่สุดและคุ้มค่าที่สุด ตลอดจน การพัฒนาแพ็กเกจที่ตอบโจทย์ลูกค้าทุกกลุ่ม ไม่ว่าจะเป็น แพ็กเกจ SUPER MESH WiFi เทคโนโลยีกระจายสัญญาณให้ครอบคลุมทั่วบ้าน ให้ความแรงเน็ตบ้านไฟเบอร์ 1 Gbps, แพ็กเกจ Power 4 MAXX ครบครันทั้งเน็ตบ้าน, เน็ตมือถือ และความบันเทิงจากกล่อง AIS PLAYBOX, แพ็กเกจ eSports ที่มีการแยกท่อเกมออกจากท่ออินเทอร์เน็ตในบ้าน ทำให้มีค่า Latency ต่ำที่สุด ตอบโจทย์คอเกมยุคนี้ที่สุด”</code></li>
      </ul>
      <p>“ด้วยผลการดำเนินงานตลอด 9 เดือน ในปี 2562 ที่ผ่านมา ทำให้เรามั่นใจว่า จะสามารถสร้างผลงานปิดท้ายปี 2562 ได้ตามที่ตั้งเป้าหมายไว้ ถือเป็นสิ่งพิสูจน์ผลงานของเราได้อย่างชัดเจน พร้อมมุ่งเป้าหมายสู่การเป็น “The Most Admired Internet Service Provider in Thailand” หรือผู้ให้บริการเน็ตบ้านที่ลูกค้าไว้วางใจ เลือกใช้ และชื่นชอบเป็นอันดับ 1 ของไทยได้อย่างแน่นอน” นายศรัณย์ กล่าวทิ้งท้าย</p>
      <related>
        <h4>Related<b> Posts</b></h4>
        <a href="https://www.techoffside.com/2019/11/huawei-mediapad-m5-lite-10-%e0%b8%a7%e0%b8%b2%e0%b8%87%e0%b8%88%e0%b8%b3%e0%b8%ab%e0%b8%99%e0%b9%88%e0%b8%b2%e0%b8%a2%e0%b9%81%e0%b8%a5%e0%b9%89%e0%b8%a7%e0%b9%83%e0%b8%99%e0%b9%84%e0%b8%97%e0%b8%a2/"/>
        <a href="https://www.techoffside.com/2019/11/nostra-map-recycle-plastic/"/>
        <a href="https://www.techoffside.com/2019/11/intel-%e0%b9%80%e0%b8%a3%e0%b9%88%e0%b8%87%e0%b8%9e%e0%b8%b1%e0%b8%92%e0%b8%99%e0%b8%b2-ai-%e0%b8%97%e0%b8%b1%e0%b9%89%e0%b8%87%e0%b8%81%e0%b8%b2%e0%b8%a3%e0%b9%83%e0%b8%8a%e0%b9%89%e0%b8%87%e0%b8%b2/"/>
        <a href="https://www.techoffside.com/2019/11/disney-plus-account-hacked-for-sale/"/>
        <a href="https://www.techoffside.com/2019/11/playstation-4-party-bundle/"/>
        <a href="https://www.techoffside.com/2019/11/c-internet-mobile-app/"/>
      </related>
    </article>
  </body>
</html>