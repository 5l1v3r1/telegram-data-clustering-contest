<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/za-rybare-lovili-kormorani-nesyt-vydal-polovicni-urodu-ryb-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T04:00:00+00:00"/>
    <meta property="og:title" content="Za rybáře lovili kormoráni. Rybník Nesyt vydal jen poloviční úrodu"/>
    <meta property="og:description" content="Sítě a kádě u největšího moravského rybníku Nesyt u Sedlece zaplnily ryby letos jen z poloviny. Rybáře předstihli draví kormoráni.  "/>
  </head>
  <body>
    <article>
      <h1>Za rybáře lovili kormoráni. Rybník Nesyt vydal jen poloviční úrodu</h1>
      <address><time datetime="2019-11-17T04:00:00+00:00">17 Nov 2019, 04:00</time> by <a rel="author">Dagmar Sedláčková</a></address>
      <p>Výlov ukončili rybáři v sobotu. „Takové ztráty jsme nečekali, vylovili jsme zhruba o padesát procent nižší úrodu ryb, než jsme předpokládali,“ potvrdili Oldřich Pecha, jednatel Rybářství Hodonín, které na Nesytu hospodaří.</p>
      <figure>
        <img src="https://g.denik.cz/58/11/police-rybnik-vylov-19_denik-150-3x2.jpg"/>
      </figure>
      <aside>
        <a href="https://www.denik.cz/regiony/kapra-na-pekac-hlavu-na-polivku-vyhlaseny-vylov-v-polici-je-zpet-po-10-letech-20191110.html">Kapra na pekáč, hlavu na polívku. Vyhlášený výlov v Polici je zpět, po 10 letech Přečíst článek ›</a>
      </aside>
      <p>Vybíraví predátoři se zasytili nejžádanější rybou a v sítích nechali jen plevel. „Kormorán loví kapry, jejich místa pak zaplní karasi,“ přiblížil Pecha. Ceny kaprů to ale podle něj nezmění. „Ztráty z Nesytu ustojíme, není to jediný rybník, na kterém hospodaříme. Ceny zůstanou stejné,“ ujistil.</p>
      <p>Už v loni se rybáři potýkali s masívním úhynem ryb kvůli nízké hladině vody, a nakonec nelovili. Další výlov Nesytu plánují napřesrok.</p>
      <p>Ptačí rezervaci na rybníku občas navštíví Jan Koubek. „Příroda je hezká, ale rybářům se asi hůř hospodaří,“ komentoval situaci.</p>
      <figure>
        <img src="https://g.denik.cz/25/9d/vylov-rybnika-na-lihni-v-ceskem-dubu-15_denik-150-3x2.jpg"/>
      </figure>
      <aside>
        <a href="https://www.denik.cz/regiony/foto-rybari-v-akci-cesky-dub-ozil-tradicnim-vylovem-rybnika-20191109.html">FOTO: Rybáři v akci. Český Dub ožil tradičním výlovem rybníka Přečíst článek ›</a>
      </aside>
    </article>
  </body>
</html>