<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2819773-okupanti-15-raziv-porusili-tisu-zaginuv-boec.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T04:16:00+00:00"/>
    <meta property="og:title" content="Окупанти 15 разів порушили &quot;тишу&quot;, загинув боєць"/>
    <meta property="og:description" content="16 листопада збройні формування Російської Федерації 15 разів порушили режим припинення вогню."/>
  </head>
  <body>
    <article>
      <h1>Окупанти 15 разів порушили "тишу", загинув боєць</h1>
      <h2>16 листопада збройні формування Російської Федерації 15 разів порушили режим припинення вогню.</h2>
      <address>
        <time datetime="2019-11-17T04:16:00+00:00">17 Nov 2019, 04:16</time>
      </address>
      <p>Про це <a href="https://www.facebook.com/pressjfo.news/">інформує</a> пресцентр штабу ООС.</p>
      <p>"Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно. Зафіксовано і вогневу активність ворожих снайперів", - ідеться в повідомленні.</p>
      <p>У районі відповідальності оперативно-тактичного угруповання "Схід" російські окупаційні війська здійснили сім обстрілів:</p>
      <ul>
        <li>біля Старогнатівки – з мінометів калібру 82 мм і великокаліберних кулеметів;</li>
        <li>поблизу Гнутового – з гранатометів різних систем та стрілецької зброї;</li>
        <li>тричі біля Невельського – з ручних протитанкових гранатометів, великокаліберних кулеметів та іншої стрілецької зброї;</li>
        <li>неподалік <a href="https://www.ukrinform.ua/tag-marinka">Мар'їнки</a> – з великокаліберних кулеметів;</li>
        <li>біля Павлополя – з мінометів калібру 82 мм, РПГ та стрілецької зброї.</li>
      </ul>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2819567-okupanti-trici-porusili-tisu-pid-starognativkou-pracuvali-minometi.html">Окупанти тричі порушили “тишу”, під Старогнатівкою працювали міномети</a>
      </blockquote>
      <p>У районі відповідальності оперативно-тактичного угруповання "Північ" зафіксовано вісім ворожих обстрілів:</p>
      <ul>
        <li>неподалік Майорська – з СПГ, ручних протитанкових гранатометів та великокаліберних кулеметів;</li>
        <li>двічі біля Луганського – зі станкових протитанкових і автоматичних гранатометів та великокаліберних кулеметів;</li>
        <li>неподалік Новолуганського і Попасної – з РПГ та стрілецької зброї;</li>
        <li>поблизу Зайцевого – зі станкових протитанкових гранатометів та стрілецької зброї;</li>
        <li>двічі у районі Кримського – з мінометів калібрів 82 та 120 мм, гармат БМП-1, гранатометів різних систем, великокаліберних кулеметів та іншої стрілецької зброї.</li>
      </ul>
      <p>16 листопада внаслідок обстрілів загинув один військовослужбовець Об'єднаних сил.</p>
      <p>Від початку поточної доби російські окупаційні війська вогневої активності не проявляли, втрат не зафіксовано.</p>
      <p>
        <i>Фото: Міноборони</i>
      </p>
    </article>
  </body>
</html>