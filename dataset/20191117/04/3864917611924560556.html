<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2819775-dilka-akij-nelegalno-perepravlav-turkiv-do-es-uzali-pid-vartu-v-odesi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T04:38:00+00:00"/>
    <meta property="og:title" content="Ділка, який нелегально переправляв турків до ЄС, узяли під варту в Одесі"/>
    <meta property="og:description" content="В Одесі суд узяв під варту затриманого днями організатора каналу нелегальної міграції громадян Туреччини до Євросоюзу."/>
  </head>
  <body>
    <article>
      <h1>Ділка, який нелегально переправляв турків до ЄС, узяли під варту в Одесі</h1>
      <h2>В Одесі суд узяв під варту затриманого днями організатора каналу нелегальної міграції громадян Туреччини до Євросоюзу.</h2>
      <address>
        <time datetime="2019-11-17T04:38:00+00:00">17 Nov 2019, 04:38</time>
      </address>
      <p>Про це повідомляє <a href="https://mvs.gov.ua/ua/news/26066_Organizatora_kanalu_nelegalnoi_migracii_vzyali_pid_vartu_alternativa__zastava_u_pyat_mln_griven.htm">МВС</a>.</p>
      <p>"Прокуратурою Одеської області вказаному громадянину Туреччини оголошено підозру про вчинення злочину, передбаченого ст.332-2 та ч.2 ст. 332 КК України. У Приморському районному суді Одеси винесено ухвалу про обрання йому запобіжного заходу у вигляді тримання під вартою терміном два місяці та як альтернативу визначено <a href="https://www.ukrinform.ua/tag-zastava">заставу</a> в п’ять мільйонів гривень", - йдеться у повідомленні.</p>
      <figure>
        <iframe src="https://www.youtube.com/embed/QFDdccS8-50" width="560" height="315" data-service="Youtube" scrolling="no"/>
      </figure>
      <p>Чотирьох громадян Туреччини, які були затримані разом з організатором, у Малиновському районному суді Одеси визнано винними у вчиненні адміністративного правопорушення, передбаченого ч.2 ст. 204-1 КУпАП. Кожному з них призначили штраф розміром 8500 гривень та заборонили в’їзд на територію України на п’ять років.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819438-u-es-vikrili-sprobu-perevezti-majze-600-nelegaliv-u-avtokontejnerah.html">У ЄС викрили спробу перевезти майже 600 нелегалів у автоконтейнерах</a>
      </blockquote>
      <p>Як повідомлялося, на в’їзді в Одесу оперативні співробітники Південного регіонального управління Держприкордонслужби затримали чотирьох нелегальних мігрантів, громадян Туреччини - разом з їхнім співвітчизником, організатором перевезень.</p>
      <p>Затримані незаконно потрапили в Україну з Молдови та планували продовжити подорож до країн Євросоюзу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2804288-ukrainciv-verbuvali-dla-perepravlenna-migrantiv-ta-narkotikiv-do-es.html">Українців вербували для переправлення мігрантів та наркотиків до ЄС</a>
      </blockquote>
      <p>У жовтні цього року згаданого організатора прикордонники вже затримували на території України. Тоді його було засуджено за незаконне переправлення осіб через кордон й видворено з України із забороною в’їзду на три роки.</p>
    </article>
  </body>
</html>