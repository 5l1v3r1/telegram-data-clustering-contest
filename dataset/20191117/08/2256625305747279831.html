<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158631_1020.html"/>
    <meta property="og:site_name" content="Novsport"/>
    <meta property="article:published_time" content="2019-11-17T08:00:00+00:00"/>
    <meta property="og:title" content="Бекали: Левски няма да привлича играчи от Динамо"/>
    <meta property="og:description" content="сините имат добър отбор, имат силни футболисти, допълни мениджърът"/>
  </head>
  <body>
    <article>
      <h1>Бекали: Левски няма да привлича играчи от Динамо</h1>
      <address><time datetime="2019-11-17T08:00:00+00:00">17 Nov 2019, 08:00</time> by <a rel="author">“Меридиан мач”</a></address>
      <p>“Левски няма да привлича играчи от Динамо”, отсече Йоан Бекали.<br/> <br/>Медиите отвъд Дунав твърдяха, че благодарение на него три “червени кучета” може да се озоват на “Герена” - Матия Монтини, Денис Чоботарю и Александрy Рауца. <br/> <br/>“Няма такова нещо. Никой не ме е търсил, за да осъществи такъв трансфер. Това са спекулации, а нито един играч няма да напуска Динамо, както се твърди. Левски има добър отбор, има силни футболисти. Нужни са му 1-2 попълнения, но ще се види какво ще стане.<br/> <br/>Най-важното е отборът да продължава да се представя добре. Да гони титлата или поне да завърши на второ място. Нещата там са добре в момента”, продължи Бекали, чиято агенция подписа през лятото договор със “сините”, за да им помага за селекцията. <br/> <br/>Бекали също така бе категоричен, че Левски не бива да бърза да продава Станислав Иванов дори и при оферта от Селтик. <br/> <br/>“Той е добър футболист, но още е млад за Европа. Първо трябва да вкара още голове за Левски. Да се утвърди в отбора, да стане шампион и да търси пробив в евротурнирите. Това ще му помогне при кариерата в чужбина”, уточни Бекали. <br/> <br/>“Като цяло нещата в България и Румъния не са добри. Загубихме от Швеция с 0:2 и сега ще търсим класиране през Лигата на нациите, където можем дори да се срещнем с България”, завърши бизнесменът.<br/> </p>
      <p> </p>
    </article>
  </body>
</html>