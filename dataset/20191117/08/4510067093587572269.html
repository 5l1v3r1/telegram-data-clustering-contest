<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/etapa-nefasta-luceafarul-a-pierdut-acasa-cu-viitorul-selimbar-iar-csc-sanmartin-a-cedat-la-cugir-152851.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-17T08:13:00+00:00"/>
    <meta property="og:title" content="Etapă nefastă: Luceafărul a pierdut acasă cu Viitorul Şelimbăr, iar CSC Sânmartin a cedat la Cugir"/>
    <meta property="og:description" content="Formaţiile bihorene de fotbal din Liga a III-a au avut o etapă total nefastă, sâmbătă, când au pierdut ambele meciuri, fără să înscrie vreun gol. Dacă CSC Sânmartin a cedat cu 0-2 la Cugir, pe terenul celor de la Metalurgistul, nici Luceafărul nu a cucerit vreun punct, acasă, cu Viitorul Şelimbăr, cedând cu 0-1."/>
  </head>
  <body>
    <article>
      <h1>Etapă nefastă: Luceafărul a pierdut acasă cu Viitorul Şelimbăr, iar CSC Sânmartin a cedat la Cugir</h1>
      <address><time datetime="2019-11-17T08:13:00+00:00">17 Nov 2019, 08:13</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/fotbal_generic_bihoreanul-171119.jpg"/>
        <figcaption>foto generic, arhivă</figcaption>
      </figure>
      <p>Etapa a 13-a a Ligii a III-a la fotbal, desfăşurată în acest weekend, a fost una nefastă pentru echipele bihorene. Atât CSC Sânmartin, care a evoluat în deplasare, cât şi Luceafărul Oradea, care a evoluat pe teren propriu, au pierdut, fără să marcheze.</p>
      <p>Surpriza neplăcută a venit de la Sânmartin, unde fostul lider, Luceafărul Oradea, a evoluat pe teren propriu, cu Viitorul Şelimbăr. Oaspeţii s-au impus cu scorul de 1-0, după un gol marcat în minutul 46 de Adrian Cîrstean. Elevii antrenorului Dragoş Militaru au rămas, astfel, la patru puncte în urma liderului, Fotbal Comuna Recea, echipă maramureşeană, care şi-a câştigat clar jocul de sâmbătă de acasă, cu CFR Cluj II.</p>
      <p>Nici CSC Sânmartin nu a reuşit mai mult, pierzând meciul cu Metalurgistul Cugir, cu scorul de 0-2. Elevii antrenorului Călin Cheregi au însă scuza că au evoluat în deplasare. Totuşii, suporterii bihoreni aşteptau mai mult de la ei în acest derby al etapei, mai cu seamă cu cât veneau după câteva înfrângeri la rând. Nici de această dată nu au reuşit să întrerupă seria negativă şi au căzut pe locul 7 al clasamentului în Seria a V-a, după ce au primit golurile în minutul 2, când a marcat Paul Păcurar, şi în minutul 79, când a înscris Tudor Şaucă.</p>
      <hr/>
      <figure>
        <img src="https://www.ebihoreanul.ro/user_files/clasament-liga3-17nov2019.jpg"/>
      </figure>
    </article>
  </body>
</html>