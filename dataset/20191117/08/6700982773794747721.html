<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/motta-ed-andreazzoli-a-confronto/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-17T08:00:51+00:00"/>
    <meta property="og:title" content="Motta ed Andreazzoli a confronto"/>
    <meta property="og:description" content="Cammino analogo per i due mister genoani nelle prime cinque gare disputate (quattro in campionato ed una amichevole): tre sconfitte, un pari ed una vittoria"/>
  </head>
  <body>
    <article>
      <h1>Motta ed Andreazzoli a confronto</h1>
      <h2>Cammino analogo per i due mister genoani nelle prime cinque gare disputate (quattro in campionato ed una amichevole): tre sconfitte, un pari ed una vittoria</h2>
      <address><time datetime="2019-11-17T08:00:51+00:00">17 Nov 2019, 08:00</time> by <a rel="author" href="https://www.pianetagenoa1893.net/" target="_blank">Alfonso Magno</a></address>
      <p><b>Thiago Motta</b> e <b>Aurelio Andreazzoli</b> accomunati, sinora, da un percorso in parallelo. Il mister italo-brasiliano ha messo in archivio quattro gare ufficiali (contro Brescia, Juventus, Udinese e Napoli) ed una amichevole (la recentissima gara con il Monaco).</p>
      <p>Raffrontando il cammino dell’attuale allenatore rossoblù con le prime gare dell’ex trainer dell’Empoli, emerge come anche <b>Aurelio Andreazzoli</b> ha disputato dal suo arrivo a Genova, in sequenza, quattro gare ufficiali (Roma, Fiorentina, Atalanta e Cagliari) inframmezzate da una amichevole (Virtus Entella). Per entrambi, in archivio tre gare esterne e due fra le mura amiche del “Luigi Ferraris”.</p>
      <p>Per entrambi, l’esito è assolutamente identico: 4 punti arrivati grazie ad una vittoria ed un pareggio, con al passivo tre sconfitte. Mentre <b>Aurelio Andreazzoli</b> ha avuto una partenza entusiasmante (pareggio a Roma e vittoria in casa), per Thiago Motta l’avvio è stato imponente – vittoria interna sul Brescia – per incamerare una battuta d’arresto di due gare, sino al pareggio partenopeo.</p>
      <p>In quanto a gol fatti e subiti, il Genoa con <b>Thiago Motta</b> ha sinora messo a segno 6 reti, subendone 8 mentre le formazioni messe in campo da <b>Aurelio Andreazzoli</b> avevano realizzato 9 marcature incassando 12 reti. Minima la differenza: passivo -2 per il primo, passivo -3 per il secondo.</p>
      <p>Vero è che le amichevoli lasciano il tempo che trovano ma la sconfitta in casa della Virtus Entella forse era stata un campanello d’allarme inascoltato, per <b>Aurelio Andreazzoli</b>. Il tempo, invece, dirà che messaggio ha lasciato a <b>Thiago Motta</b> la<b> <a href="https://www.pianetagenoa1893.net/diretta-testuale/monaco-genoa-live-match/"><i>débâcle</i> di ieri in terra monegasca</a>.</b></p>
      <figure>
        <img src="https://www.pianetagenoa1893.net/wp-content/uploads/2019/10/11/17/x71824820_2999118443432389_5235113264609755136_n.jpg.pagespeed.ic.cg_R4YIJJU.jpg"/>
        <figcaption>Aurelio Andreazzoli (foto di Genoa CFC Tanopress)</figcaption>
      </figure>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/kouame-lui-torna-il-ginocchio-destro-no/"/>
        <a href="https://www.pianetagenoa1893.net/primo-piano/tuttosport-thiago-motta-sperimenta-un-genoa-diverso/"/>
        <a href="https://www.pianetagenoa1893.net/primo-piano/esclusiva-pg-castronaro-thiago-motta-deve-dare-continuita-al-genoa/"/>
        <a href="https://www.pianetagenoa1893.net/primo-piano/gazzetta-dello-sport-radu-fuori-dal-tunnel-ora-con-motta-il-genoa-gioca-senza-paura/"/>
        <a href="https://www.pianetagenoa1893.net/primo-piano/braglia-miglior-thiago-motta-umile-napoli/"/>
        <a href="https://www.pianetagenoa1893.net/primo-piano/pinamonti-ottimo-impatto-con-thiago-motta/"/>
      </related>
    </article>
  </body>
</html>