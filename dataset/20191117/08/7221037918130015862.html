<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/universite-hastenelerinde-sut-krizi-acil-islemleri-de-yapamayacak-duruma-gelebiliriz/927090"/>
    <meta property="og:site_name" content="medya faresi"/>
    <meta property="article:published_time" content="2019-11-17T08:46:00+00:00"/>
    <meta property="og:title" content="Üniversite hastenelerinde SUT krizi: Acil işlemleri de yapamayacak duruma gelebiliriz"/>
    <meta property="og:description" content="Üniversite hastaneleri 14 yıldır güncellenmeyen Sağlık Uygulama Tebliği (SUT) nedeniyle hızla borçlanmaya devam ediyor."/>
  </head>
  <body>
    <article>
      <h1>Üniversite hastenelerinde SUT krizi: Acil işlemleri de yapamayacak duruma gelebiliriz</h1>
      <h2>Üniversite hastaneleri 14 yıldır güncellenmeyen Sağlık Uygulama Tebliği (SUT) nedeniyle hızla borçlanmaya devam ediyor.</h2>
      <address>
        <time datetime="2019-11-17T08:46:00+00:00">17 Nov 2019, 08:46</time>
      </address>
      <p>Ankara Üniversitesi hastanelerinin başhekimleri Prof. Dr. Ayşe Adile Küçükdeveci ve Prof. Dr. Ahmet Rüçhan Akar, üniversite hastanelerinin ekonomik durumuna dikkat çekerek “Geldiğimiz noktada hizmeti çok zorlayarak götürüyoruz. Bu şekilde gidersek önümüz karanlık” dedi.</p>
      <p><i><b>Cumhuriyet’ten Ozan Çepni’nin <a href="http://www.cumhuriyet.com.tr/haber/saglik/1702532/sgknin-guncellemedigi-sut-fiyatlari-universite-hastanelerini-borca-batirdi.html">haberine göre</a>,</b></i> başhekimler üniversite hastanelerinde sadece acil işlemlerin yapılabildiğini ve acil olmayan durumlarda bir adım geride durmak zorunda kaldıklarını aktardı. Hekimler şöyle konuştu:</p>
      <p>
        <i>“Kalp pilleri takılamıyor zorunlu durumlar dışında. Nöroradyolojik elektif işlemler yapılamıyor. Bir tek acilleri yapabiliyoruz. Acil olmayan durumlarda bir adım geride duruluyor. Kapsama alanı olarak yüzde 90’ın üzerindeyiz ama yavaş yavaş aşağı iniyoruz. Şu anda sadece acillerin yapılıp da rutin işlerin yapılamadığı alanlar var. İlerde bu acil işlemleri de yapamayacak noktaya gelebiliriz. </i>
      </p>
      <p>
        <i>Birtakım işlemler, ödemeler yapılamıyor hale gelebilir. Gelir gider dengesizliği dediğimiz borçlar ve ödeme süreleri daha çok artar. Bir yerde işler durma noktasına gelecek ama o zamanı tam olarak kestirebilmemiz mümkün değil. Bir anlamda eskiden sarı alarm gibiyse durum şimdi kırmızı alarm durumunda. Artık önümüzü görme şansımız yok, giderek nefes aldığımız havadaki oksijen azalıyor gibi. İşler artık daha durma noktasına doğru yaklaşıyoruz gibi.”</i>
      </p>
    </article>
  </body>
</html>