<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/efialtis-sti-geitoniki-voylgaria-vlavi-ston-antidrastira-n-5-sto-pyriniko-ergostasio-toy-kozlontoyi/"/>
    <meta property="og:site_name" content="europost.gr"/>
    <meta property="article:published_time" content="2019-11-17T08:15:12+00:00"/>
    <meta property="og:title" content="Εφιάλτης στη γειτονική Βουλγαρία: Βλάβη στον αντιδραστήρα Ν.5, στο πυρηνικό εργοστάσιο του Κοζλοντούι"/>
    <meta property="og:description" content="Στο 50% μειώθηκε η παραγωγή στη Μονάδα 5 των 1.000 μεγαβάτ του πυρηνικού εργοστασίου του Κοζλοντούι, στην γειτονική Βουλγαρία, ύστερα από βλάβη που σημειώθηκε στον κύριο αγωγό κυκλοφορίας του αντιδραστήρα. Σύμφωνα με ανακοίνωση του εργοστασίου, το"/>
  </head>
  <body>
    <article>
      <h1>Εφιάλτης στη γειτονική Βουλγαρία: Βλάβη στον αντιδραστήρα Ν.5, στο πυρηνικό εργοστάσιο του Κοζλοντούι</h1>
      <address>
        <time datetime="2019-11-17T08:15:12+00:00">17 Nov 2019, 08:15</time>
      </address>
      <p>Στο 50% μειώθηκε η παραγωγή στη Μονάδα 5 των 1.000 μεγαβάτ του πυρηνικού εργοστασίου του Κοζλοντούι, στην γειτονική Βουλγαρία, ύστερα από βλάβη που σημειώθηκε στον κύριο αγωγό κυκλοφορίας του αντιδραστήρα.</p>
      <p>Σύμφωνα με ανακοίνωση του εργοστασίου, το περιστατικό συνέβη στις 9 το πρωί τοπική ώρα.</p>
      <p>Οι αρχές είναι σε επιφυλακή και διεξάγονται όλοι οι απαραίτητοι έλεγχοι ενώ η ανακοίνωση της διαχειρίστριας εταιρίας αναφέρει ότι δεν υπάρχει κίνδυνος ραδιενεργού μόλυνσης.</p>
      <p>Η πυρηνική μονάδα παραγωγής ηλεκτρικής ενέργειας βρίσκεται στον ποταμό Δούναβη ενώ ο δεύτερος αντιδραστήρας παραγωγής 1,000 MW, επίσης σοβιετικής κατασκευής, λειτουργεί με πλήρη ισχύ.</p>
      <p>Οι δύο αντιδραστήρες έχουν πάρει παράταση «ζωής», ο ένας για άλλα δέκα χρόνια το 2017 και ο άλλος για άλλα 30 χρόνια τον Οκτώβριο του 2019.</p>
      <p>Οι αντιδραστήρες 1-4, που κρίθηκαν απαρχαιωμένοι, έκλεισαν το 1998 και το 2006, κατόπιν αιτήματος της Ε.Ε., που είχε θέσει αυτόν τον όρο για την ένταξη της Βουλγαρίας στην Ένωση.</p>
    </article>
  </body>
</html>