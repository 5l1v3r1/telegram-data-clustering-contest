<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/cska/direktort-na-tsska-nuzhno-e-da-podobrim-mantaliteta_443346.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T08:42:00+00:00"/>
    <meta property="og:title" content="Директорът на ЦСКА: Нужно е да подобрим манталитета"/>
    <meta property="og:description" content="Не ми хареса подходът ни в началото, призна Джарета"/>
  </head>
  <body>
    <article>
      <h1>Директорът на ЦСКА: Нужно е да подобрим манталитета</h1>
      <h2>Не ми хареса подходът ни в началото, призна Джарета</h2>
      <address>
        <time datetime="2019-11-17T08:42:00+00:00">17 Nov 2019, 08:42</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573972938nbbn.jpg"/>
        <figcaption>lap.bg</figcaption>
      </figure>
      <p>Спортният директор на ЦСКА Кристиано Джарета коментира представянето на отбора срещу Арис. "Червените" отстъпиха с 0:2 в контролна среща, която се игра в Солун. <br/><br/>"Загубихме, но в хода на срещата показахме добри неща. Арис е доста сериозен съперник, какъвто и искахме за контрола. За жалост и в тази среща не влязохме добре. Не ми хареса подходът ни в началото. Можеше да стартираме по-силно. Защо се получава така? Трябва да поработим в тренировките. Нужно е и като манталитет да се подобрим. Но и не забравяйте, че подходът към контролите и официалните мачове е различен", започна Джарета пред "Тема Спорт".</p>
      <p>"След почивката играхме добре, футболистите опитаха различни начини да реализират. Имахме някои хубави комбинации. Като желание не можем да имаме никакви забележки към играчите. Не бих искал да отличавам индивидуално състезатели. Отборно бяхме на ниво.<br/><br/>Все пак трябва да споменем младите ни вратари, които за първи път играят срещу толкова сериозен съперник, но останаха спокойни и се представиха доста добре. Това се отнася и за Сотиров, и за Шаламанов. Сега трябва да се подготвим сериозно за Ботев (Враца) и да удължим победната ни серия", добави италианецът.<br/><br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><b><a href="https://blitz.bg/sport/bg-futbol/kupa-na-blgariya-116-finali_439537.html">Купа на България - сезон 2019/2020</a></b></p>
    </article>
  </body>
</html>