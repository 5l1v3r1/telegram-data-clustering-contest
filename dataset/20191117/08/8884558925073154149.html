<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/plus/sobota/primorska-vina-v-madridu"/>
    <meta property="og:site_name" content="Primorske novice"/>
    <meta property="article:published_time" content="2019-11-17T08:00:00+00:00"/>
    <meta property="og:title" content="Primorska vina v Madridu"/>
    <meta property="og:description" content="Španski kuharski mojster Martín Coronado Álvarez je pred leti prvič prišel k nam in se predstavil v Okusih Krasa v Lipici. Še nekajkrat se je vrni, kuhal tudi v kratkotrajni epizodi Okusov Krasa v Lokvi, se navdušil nad Krasom in predvsem nad sonaravnimi vini iz vinorodne dežele Primorske."/>
  </head>
  <body>
    <article>
      <h1>Primorska vina v Madridu</h1>
      <address><time datetime="2019-11-17T08:00:00+00:00">17 Nov 2019, 08:00</time> by <a rel="author">Uredništvo</a></address>
      <p>
        <b>Španski kuharski mojster Martín Coronado Álvarez je pred leti prvič prišel k nam in se predstavil v Okusih Krasa v Lipici. Še nekajkrat se je vrni, kuhal tudi v kratkotrajni epizodi Okusov Krasa v Lokvi, se navdušil nad Krasom in predvsem nad sonaravnimi vini iz vinorodne dežele Primorske.</b>
      </p>
      <p><b>MADRID</b> &gt; Z <b>Enverjem Vrataričem</b> iz Okusov Krasa (zdaj Eculinary) sta si zadala nalogo, da duh in okuse tukajšnjih krajev predstavita v Madridu. V začetku novembra sta priredila Madrid Orange Week s predavanjem o primorskih vinih, z nekaj degustacijami in dvema večerjama.</p>
      <p>Nekatere prireditve so bile namenjene zgolj profesionalni publiki, someljejem, vinskim trgovcem, kuharjem, vinarjem in specializiranim novinarjem, dve degustaciji pa sta bili odprti za širšo javnost.</p>
      <p>Španci so spoznavali vina iz kleti <b>Štemberger</b> iz Šepulj, <b>Zaro</b> iz Izole, <b>JNK</b> iz Šempasa, <b>Callin</b> iz Kazelj,<b> Jazbec</b> iz Tupelč, <b>Kocjančič </b>iz Doline in <b>Terpin</b> iz Števerjana. Zanimanje je bilo zelo veliko, zato <b>Martín Coronado Álvarez</b> in Vratarič načrtujeta že nove promocijske aktivnosti v Španiji.</p>
    </article>
  </body>
</html>