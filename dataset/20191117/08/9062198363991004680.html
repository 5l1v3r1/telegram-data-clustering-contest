<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376327/whatsappa-yeni-ozellikler-geldi-mavi-tik-degisti"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T08:38:00+00:00"/>
    <meta property="og:title" content="WhatsApp'a yeni özellikler geldi, mavi tik değişti"/>
    <meta property="og:description" content="Hemen tüm dünyada en fazla kullanılan yazılı ve görsel iletişim uygulaması WhatsApp güncellendi ve bir dizi yeni özellikle kullanıcılarının karşısına çıktı. Hem Android hem de iOS beta sürümlerine gelen yeni özelliklerden biri de mavi tikin değişmesi oldu. Sn bir yıldır tartışmaların odağında olan karanlık mod henüz tam anlamıyla WhatsApp yenilikleri arasında yerini almış değil."/>
  </head>
  <body>
    <article>
      <h1>WhatsApp'a yeni özellikler geldi, mavi tik değişti</h1>
      <h2>Dünyanın en çok kullanılan uygulaması olan WhatsApp'a yeni özellikler geldi, mavi tik değişti</h2>
      <address>
        <time datetime="2019-11-17T08:38:00+00:00">17 Nov 2019, 08:38</time>
      </address>
      <p>Hemen tüm dünyada en fazla kullanılan yazılı ve görsel iletişim uygulaması WhatsApp güncellendi ve bir dizi yeni özellikle kullanıcılarının karşısına çıktı. Hem Android hem de iOS beta sürümlerine gelen yeni özelliklerden biri de mavi tikin değişmesi oldu. Sn bir yıldır tartışmaların odağında olan karanlık mod henüz tam anlamıyla WhatsApp yenilikleri arasında yerini almış değil.</p>
      <p>Zira karanlık modun geliştirilmesi için biraz daha beklemek gerekecek. Şimdilik Android ve iOS için farklı ekosistemler ve farklı özellikler söz konusu ancak ilerleyen zamanlarda, bu özelliklerin birebir aynı olması sağlanacak.</p>
      <p>Android için güncellenen beta sürümü artık 2.19.332'ye yükselmiş durumda.</p>
      <p>Yeni sürümde, engellediğiniz kişi ile ilgili bir bildirim balonu alacaksınız. Karşı taraftaki kişinin engellendiğine dair bu bildirim sadece size gelecek ve karşı tarafından bu durumdan haberi olmayacak.</p>
      <p>Aslında bir süredir WhatsApp engellediğiniz kişileri topluca gösteren bir menüye sahipti. Yeni uygulamada ise, engellenen kişiler sınıflara ayrılacak. Bir bireyi, kişiyi engellediyseniz o kişi 'birey' kategorisinde yerini alacak. Bir iş hesabıysa da engellenen yine işle ilgili kategoriye gidecek. WhatsApp bunu sizin için otomatik yapacak.</p>
      <p>Güncellemeler Android'den ziyade büyük ölçüde iOS'a odaklanmış görünüyor. iOS için geliştirilen 2.19.120.20 kodlu yeni beta sürümü, uygulamaya Android'e göre daha fazla özellik kazandırıyor.</p>
      <p>Facebook'un sahipliğindeki WhatsApp üzerinden reklam gösterme çalışmaları da devam ediyor. Yeni sürümde, uygulamanın açılış ekranı artık 'From Facebook' (Facebook'tan WhatsApp) olarak güncellendi. Önce Android'e gelen bu özellik şimdi iOS'ta.</p>
    </article>
  </body>
</html>