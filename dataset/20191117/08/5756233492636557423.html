<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621898/%D8%AD%D9%85%D8%A7%DB%8C%D8%AA-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A7%D8%B2-%D9%85%D8%B5%D9%88%D8%A8%D9%87-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%A7%DB%8C%D8%AF-%D8%A7%D8%AC%D8%B1%D8%A7-%D8%B4%D9%88%D8%AF%7C-%D8%AA%D8%AE%D8%B1%DB%8C%D8%A8-%DA%A9%D8%A7%D8%B1-%D8%A7%D8%B4%D8%B1%D8%A7%D8%B1-%D8%A7%D8%B3%D8%AA%7C-%D9%85%D8%B3%D8%A6%D9%88%D9%84%D8%A7%D9%86-%D8%AD%D9%81%D8%B8-%D8%A7%D9%85%D9%86%DB%8C%D8%AA-%D8%A8%D9%87-%D9%88%D8%B8%D8%A7%DB%8C%D9%81-%D8%AE%D9%88%D8%AF-%D8%B9%D9%85%D9%84-%DA%A9%D9%86%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T08:42:00+00:00"/>
    <meta property="og:title" content="حمایت رهبر انقلاب از مصوبه افزایش قیمت بنزین: باید اجرا شود| تخریب، کار اشرار است| مسئولان حفظ امنیت به وظایف خود عمل کنند"/>
    <meta property="og:description" content="حضرت آیت‌الله خامنه‌ای، در درس خارج فقه امروز خود، سخنانی را درباره مدیریت مصرف سوخت مطرح کرده‌اند."/>
  </head>
  <body>
    <article>
      <h1>حمایت رهبر انقلاب از مصوبه افزایش قیمت بنزین: باید اجرا شود| تخریب، کار اشرار است| مسئولان حفظ امنیت به وظایف خود عمل کنند</h1>
      <h2>مسئولان دقت کنند تا مشکلات طرح مدیریت سوخت برای مردم کم شود</h2>
      <address>
        <time datetime="2019-11-17T08:42:00+00:00">17 Nov 2019, 08:42</time>
      </address>
      <p>
        <i>حضرت آیت‌الله خامنه‌ای، در درس خارج فقه امروز خود، سخنانی را درباره مدیریت مصرف سوخت مطرح کرده‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>رهبر انقلاب حضرت آیت‌الله خامنه‌ای، صبح امروز در درس خارج فقه خود با اشاره به تصمیم دولت برای مدیریت مصرف سوخت، گفتند: در این کار سررشته ندارم و نظرات کارشناسان نیز متفاوت است، اما گفته بودم اگر سران سه قوّه تصمیم بگیرند، حمایت خواهم کرد.</p>
      <p>ایشان با بیان اینکه سران قوا با پشتوانه کارشناسی تصمیمی گرفته‌اند و طبعاً باید اجرا شود،‌ تصریح کردند: یقیناً برخی مردم از این تصمیم ناراحت هستند یا به ضرر آن‌هاست، امّا همه باید بدانند که تخریب، کار اشرار است؛ هیچ انسان عاقل و علاقه‌مند به کشورش به این کارها دست نمی‌زند.</p>
      <figure>
        <img src="https://aftabnews.ir/files/fa/news/1398/8/26/360120_716.jpg"/>
      </figure>
      <p>رهبر انقلاب افزودند: مسئولان هرچه می‌توانند دقت کنند تا مشکلات این طرح برای مردم هرچه ممکن است کم شود. دیدم مسئولان گفتند مراقبت می‌کنند که افزایش قیمت بنزین به افزایش قیمت دیگر کالاها منجر نشود که این موضوع، کاملا لازم است.</p>
      <p>حضرت آیت‌الله خامنه‌ای تصریح کردند: مسئولان حفظ امنیت هم به وظایف خود عمل کنند. مردم هم که همیشه با هوشیاری و بصیرت اقدام کرده‌اند این بار هم از افرادی که تخریب می‌کنند فاصله بگیرند.</p>
    </article>
  </body>
</html>