<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/17/oblachno-i-myglivo-vreme-v-posledniia-den-ot-sedmicata.429890"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T08:00:00+00:00"/>
    <meta property="og:title" content="Облачно и мъгливо време в последния ден от седмицата"/>
    <meta property="og:description" content="Максималните температури ще са между 13° и 18° | Dnes.bg"/>
  </head>
  <body>
    <article>
      <h1>Облачно и мъгливо време в последния ден от седмицата</h1>
      <h2>Максималните температури ще са между 13° и 18°</h2>
      <address><time datetime="2019-11-17T08:00:00+00:00">17 Nov 2019, 08:00</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>В неделя в равнинната част от страната ще преобладава облачно и мъгливо време. Подобрение на видимостта ще настъпи в следобедните часове. Над планинските райони ще е предимно слънчево с разкъсана висока облачност.</p>
      <p>Ще духа слаб източен вятър. Максималните температури ще са между 13° и 18°, по-ниски в районите с трайна мъгла. Атмосферното налягане ще се задържи малко по-високо от средното за месеца. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).</p>
      <p>Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър.</p>
      <p>Максимални температури на въздуха между 14° и 17°. Температурата на морската вода е около 17°. Вълнението на морето ще е 2 бала, на места след обяд ще се усили до 3 бала.</p>
      <p>Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максимална температура на 1200 метра около 13°, на 2000 метра – около 7°.</p>
      <p> </p>
    </article>
  </body>
</html>