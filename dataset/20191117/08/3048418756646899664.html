<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/17/briefje-van-jan-aan-de-anti-zwarte-piet-activisten/"/>
    <meta property="og:site_name" content="ThePostOnline"/>
    <meta property="article:published_time" content="2019-11-17T08:31:00+00:00"/>
    <meta property="og:title" content="BRIEFJE VAN JAN – Aan de anti-Zwarte Piet-activisten"/>
    <meta property="og:description" content="Weten jullie wat na acht jaar het resultaat is?"/>
  </head>
  <body>
    <article>
      <h1>BRIEFJE VAN JAN – Aan de anti-Zwarte Piet-activisten</h1>
      <h2>Weten jullie wat na acht jaar het resultaat is?</h2>
      <address><time datetime="2019-11-17T08:31:00+00:00">17 Nov 2019, 08:31</time> by <a rel="author" href="https://www.tpo.nl/author/jan-dijkgraaf" target="_blank">Jan Dijkgraaf</a></address>
      <p>Lieve mensen!</p>
      <p>We hebben het er nu zo’n acht jaar úitgebreid over gehad. Wat zeg ik? Tot vervelens toe.</p>
      <p>In die tijd hebben jullie er álles aan gedaan om de zwarte Zwarte Piet overal weg te krijgen.</p>
      <p>Jullie hebben <a href="https://tinyurl.com/noujaeentjedan"><b>boeken</b></a> geschreven.</p>
      <p>Jullie hebben <a href="https://cultuurondervuur.nu/lespakket-jerry-afriyie-plagiaat-zwarte-piet/"><b>voorlichting</b></a> gegeven.</p>
      <p>Jullie hebben <a href="https://www.volkskrant.nl/nieuws-achtergrond/zo-werd-het-pro-zwarte-piet-protest-steeds-gewelddadiger~bd07c121/"><b>de media</b></a> meegekregen.</p>
      <p>Jullie hebben <a href="https://www.lc.nl/friesland/Burgemeester-Waanders-ontkent-knieval-voor-pietdemonstranten-23116575.html"><b>gemeentebestuurders</b></a> mee gekregen.</p>
      <p>Jullie hebben <a href="https://twitter.com/wagensveld1968/status/1195807242337034240"><b>demonstraties</b></a> gehouden.</p>
      <p>Jullie hebben <a href="https://www.geenstijl.nl/5150146/zwicht-den-haag-voor-kozp-terreur/"><b>sponsors</b></a> van Sinterklaas-intochten geïntimideerd.</p>
      <p>Jullie hebben <a href="https://www.99woorden.nl/de-strijdende-partijen/"><b>pro-Pieters</b></a> gecriminaliseerd en tot racisten bestempeld.</p>
      <p>Jullie hebben <a href="https://tpo.nl/wp-content/uploads/2019/11/Schermafbeelding-2019-11-17-om-07.01.28.png"><b>kleine kinderen</b></a> angst aangejaagd.</p>
      <p>Jullie hebben <a href="https://www.briefjevanjan.nl/aan-jerry-afriyie-2/"><b>rechters</b></a> belogen en bedrogen.</p>
      <p>Jullie hebben gedreigd <a href="https://www.youtube.com/watch?v=X7Jy4QEs0oY"><b>Sinterklaas</b></a> tijdens de intocht op te blazen (en dan vergeet ik maar even die individuele leden van jullie club die gewoon op blankenjacht willen).</p>
      <p>En weten jullie wat het resultaat is?</p>
      <p>Dit:</p>
      <figure>
        <iframe data-src="https://twitter.com/Blondemevrouw1/status/1195785658624856066?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hoezeer jullie volgens jezelf, volgens je ‘helper whiteys’, volgens onderdanige politici en volgens knipmessende journalisten ook gelijk hebben, 95 procent van de Nederlandse bevolking zegt: “Zak er maar in!”</p>
      <p>Ja, zak er inderdaad maar in.</p>
      <p>Je moet weten wanneer je verloren hebt.</p>
      <p>Dan kun je wel doorgaan omdat de subsidiekraan wijd open is gezet, omdat media-aandacht je ego streelt of omdat Black Panthertje spelen de adrenaline door je lijf laat gieren.</p>
      <p>Maar je kunt ook iets anders gaan doen.</p>
      <p>In de zorg, het vervoer en de horeca is een schreeuwend tekort aan personeel.</p>
      <p>
        <a href="https://tinyurl.com/hetisevenwennenallemaal">
          <b>Solliciteer!</b>
        </a>
      </p>
      <p>Of verhuis naar <a href="https://tinyurl.com/naareenplekwaardezonschijnt"><b>een land waar je leven geen hel is</b></a>.</p>
      <p>Maar stop met oorlogje spelen.</p>
      <p>Nederland is te nuchter voor jullie geneuzel.</p>
      <p>Kusje!</p>
      <p>JanD</p>
      <p>
        <b>
          <i>Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via <a href="https://jndkgrf.backme.org/">Back me</a> of een incidentele gift via <a href="https://bunq.me/mevrouwDijkgraaf">Bunq me</a>.</i>
        </b>
      </p>
      <figure>
        <video src="https://tpo.nl/wp-content/uploads/2019/11/backme.gif" autoplay="" loop=""/>
      </figure>
    </article>
  </body>
</html>