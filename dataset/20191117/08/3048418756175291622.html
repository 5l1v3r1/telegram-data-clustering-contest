<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/17/maurice-de-hond-positie-vvd-verzwakt/"/>
    <meta property="og:site_name" content="ThePostOnline"/>
    <meta property="article:published_time" content="2019-11-17T08:45:00+00:00"/>
    <meta property="og:title" content="Opiniepeiling Maurice de Hond: Positie VVD verzwakt, FvD heeft gedoe rond Henk Otten grotendeels overwonnen"/>
    <meta property="og:description" content="Aantrekkingskracht Mark Rutte inmiddels problematisch voor de VVD"/>
  </head>
  <body>
    <article>
      <h1>Opiniepeiling Maurice de Hond: Positie VVD verzwakt, FvD heeft gedoe rond Henk Otten grotendeels overwonnen</h1>
      <h2>Aantrekkingskracht Mark Rutte inmiddels problematisch voor de VVD</h2>
      <address><time datetime="2019-11-17T08:45:00+00:00">17 Nov 2019, 08:45</time> by <a rel="author" href="https://www.tpo.nl/author/peilnl" target="_blank">Peil.nl</a></address>
      <p>De besluitvorming van de afgelopen week over de verlaging van de maximale snelheid naar 100 km/uur heeft zowel op korte als lange termijn effect op de electorale positie van de VVD en Mark Rutte. Daarom twee rapporten deze week. De eerste is in het format van de wekelijkse stemming en de tweede gaat in op de verzwakte electorale positie van de VVD en Mark Rutte in het licht van de volgende Tweede Kamerverkiezingen.</p>
      <figure>
        <img src="https://tpo.nl/wp-content/uploads/2019/11/peiling-2019-11-17-750x513.png"/>
      </figure>
      <p>De VVD is de afgelopen week gezakt naar 24 zetels (-2). Dat is ten goede gekomen aan FVD. Die staat nu op 17 zetels. Daarmee lijkt FVD de dip van deze zomer rondom het gedoe met Henk Otten voor een groot deel overwonnen te hebben.</p>
      <p><a href="https://tpo.nl/wp-content/uploads/2019/11/2019-11-17-dsf.pdf">We zien ook</a> dat GroenLinks 1 zetel stijgt naar 13 en SP daalt er 1 naar 8. (pdf)</p>
      <p>40 procent van de Nederlanders is positief over de maatregel om de maximale snelheid naar 100 km/uur te verlagen en 39 procent negatief.</p>
      <p>Van de huidige VVD-kiezers zijn de scores resp. 32 en 39 procent. Maar als we naar de VVD-kiezers uit 2017 kijken dan zijn de scores resp. 23 procent en 54 procent. Onder de groep VVD-kiezers, die nu geen VVD meer stemmen, is 69 procent negatief over deze beslissing, hetgeen de kans verkleint dat ze terugkeren naar de VVD.</p>
      <p>We zien grote verschillen in de opvattingen van D66- kiezers en die van VVD en CDA over wat er nu nog meer moet gebeuren inzake het stikstof-uitstoot dossier. Zo vindt 82 procent van de D66-kiezers dat de veestapel aanzienlijk gereduceerd moet worden en maar 24 procent van de CDA-kiezers vindt dat.</p>
      <p>Uit de overige vragen van vandaag blijkt dat de electorale aantrekkingskracht van Mark Rutte voor de VVD inmiddels problematisch geworden is. Terwijl Dijkhoff <a href="https://tpo.nl/wp-content/uploads/2019/11/De-zwakke-electorale-positie-van-de-VVD-Rutte.pdf">het ook minder goed doet</a>. (pdf)</p>
      <p>67 procent is het eens met de stelling dat het “de zoveelste keer is dat Premier Rutte terugkomt op zijn eerdere beloften”. Onder de VVD kiezers van 2017 is 44 procent het hiermee eens en onder de VVD-kiezers uit 2017, die nu geen VVD meer stemmen, is het zelfs 71 procent.</p>
      <p>In het tweede rapport laten we zien hoe zwak de electorale positie van de VVD en Rutte inmiddels geworden is. Daarin wordt uitgelegd dat bij de volgende Tweede Kamerverkiezingen de kans heel groot is dat een nieuwe lijsttrekker bij het CDA en de aantrekkingskracht van PVV+FVD de VVD en Rutte of Dijkhoff in een klem zetten, waardoor een score onder de 15 procent voor de VVD veel waarschijnlijker is dan boven de 20 procent zoals de laatste drie keer bij de Tweede Kamerverkiezingen.</p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>