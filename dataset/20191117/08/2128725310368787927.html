<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/fenerbahce/2019/11/17/sakat-krusenin-nargile-keyfi-sosyal-medyada-olay-oldu"/>
    <meta property="og:site_name" content="Aspor"/>
    <meta property="article:published_time" content="2019-11-17T08:43:51+00:00"/>
    <meta property="og:title" content="Sakat Kruse'nin nargile keyfi! Sosyal medyada olay oldu"/>
    <meta property="og:description" content="Fenerbahçe'nin Alman yıldızı Max Kruse'nin bir kafede nargile içerken kumar oynadığı fotoğraf sosyal medyada kısa süre içinde yayıldı."/>
  </head>
  <body>
    <article>
      <h1>Sakat Kruse'nin nargile keyfi! Sosyal medyada olay oldu</h1>
      <h2><a href="https://www.aspor.com.tr/index/fenerbahce">Fenerbahçe</a>'nin Alman yıldızı <a href="https://www.aspor.com.tr/index/max-kruse">Max Kruse</a>'nin bir kafede nargile içerken kumar oynadığı fotoğraf sosyal medyada kısa süre içinde yayıldı.</h2>
      <address>
        <time datetime="2019-11-17T08:43:51+00:00">17 Nov 2019, 08:43</time>
      </address>
      <p>Milli arayı ve sakatlığını fırsat bilip <a href="https://www.aspor.com.tr/index/almanya">Almanya</a>'ya dönen <a href="https://www.aspor.com.tr/index/max-kruse">Max Kruse</a>, geçtiğimiz günlerde arkadaşlarıyla bir kafede görüntülendi.</p>
      <p>Kruse'nin nargile tüttürerek oyun oynadığı fotoğraf ise kısa süre içerisinde yayıldı.</p>
      <p>Sakatlığı bulunan yıldız ismin bu görüntüleri sosyal medyada Fenerbahçeli taraftarları kızdırdı ancak tecrübeli futbolcunun bu konuyla alakalı sözleşmesinde yer aldığı iddia edilen maddeler dikkat çekti.</p>
      <figure>
        <img src="https://iaaspr.tmgrup.com.tr/f2f1a6/0/0/0/0/714/468?u=https://iaspr.tmgrup.com.tr/2019/11/17/max-krusenin-nargile-esliginde-kumar-oynadigi-anlar-olay-oldu-1573980150425.jpeg&amp;mw=650"/>
      </figure>
      <p>
        <b>Kruse'ninFenerbahçe ile kontrat imzaladığı dönemde şu maddeleri eklettirdiği ifade ediliyor;</b>
      </p>
      <p>- Kumar tutkusuna karışılmayacak. Poker turnuvalarına girmesi engellenmeyecek.</p>
      <p>- İzin günlerinde kumar oynamak için yurt dışına çıkması sorun edilmeyecek.</p>
      <p>- Bunun dışında saha dışında gerçekleşen olaylar saha içine bağlanarak başarısızlık durumunda kendisine para cezası kesilemeyecek.</p>
      <p>Tecrübeli oyuncunun sözleşmesinde yer alan bu maddelerin geçerli olup olmadığı konuşulurken, Fenerbahçe'nin konuya ilişkin nasıl bir tasarrufta bulunacağı ise merak konusu oldu.</p>
      <p><b>ALEX'İN İZİNDE</b><br/><br/><a href="https://www.aspor.com.tr/index/fenerbahce">Fenerbahçe</a>'nin efsaneleri arasında yer alan Brezilyalı Alex de Souza'nın da geçmişte nargile içerken görüntüleri basında yer almış ve sert şekilde eleştirilmişti. Kruse'nin de benzer görüntü vermesinin ardından bazı taraftarlar, ''Efsaneler ölmez, sadece şekil değiştirir'' ifadeleriyle Kruse'ye sahip çıktı.</p>
      <figure>
        <img src="https://iaaspr.tmgrup.com.tr/40b832/0/0/0/0/720/431?u=https://iaspr.tmgrup.com.tr/2019/11/17/sakat-krusenin-nargile-keyfi-sosyal-medyada-olay-oldu-1573982168718.jpg&amp;mw=650"/>
      </figure>
    </article>
  </body>
</html>