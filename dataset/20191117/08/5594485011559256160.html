<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/izvestna-burgaska-biznesdama-gazi-zakona-s-dzhip-za-300-bona_news709685.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T08:40:00+00:00"/>
    <meta property="og:title" content="Известна бургаска бизнесдама гази закона с джип за 300 бона"/>
    <meta property="og:description" content="Баровката, която го кара, е 34-годишната Елена"/>
  </head>
  <body>
    <article>
      <h1>Известна бургаска бизнесдама гази закона с джип за 300 бона</h1>
      <h2>Баровката, която го кара, е 34-годишната Елена</h2>
      <address>
        <time datetime="2019-11-17T08:40:00+00:00">17 Nov 2019, 08:40</time>
      </address>
      <p>https://blitz.bg/obshtestvo/regioni/izvestna-burgaska-biznesdama-gazi-zakona-s-dzhip-za-300-bona_news709685.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573906718-75388440-10220995588503407-2484578979474833408-o.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1573906716-76710750-595114254562798-2545272966220873728-n.jpg"/>
        </figure>
      </slideshow>
      <p>
        <b>Ако преминавате край малкия паркинг на ул. “Васил Левски“ при кръстовището с бул.“Христо Ботев“ в Бургас, няма как да не ви направи впечатление металиково зелен Мерцедес G класа, пише flagman.bg.</b>
      </p>
      <p>Обикновено не само ексцентричните предпочитания на собственика му, както и уникалният номер, струващ 7 хил. лева, събират погледите на бургазлии, а и паркирането на всъдехода.</p>
      <p>Джипът, чиято цена е около 300 хил.лева обикновено е спрян по най-чудат начин и почти няма случай, в който да не нарушава поне един член на Закона за движение по пътищата (ЗДвП).</p>
      <p>Той бе заснет в четвъртък, след като граждани сигнализираха за проблема. Зеленото чудо, което се превърна в нещо като градска атракция и всеки ден някой си прави селфита край него, бе паркирано на обособените места за таксиметровите коли.<br/><br/>Не, че те се използват по предназначение, но е факт, че са нещо като „<b>капан“ за т.нар.“общински катаджии“ – служителите на ОП „Транспорт“, </b>които са наложили десетки, може би стотици актове за неправилно паркиране точно на тези три места.<br/><br/>Нарушителите, които са се разсеяли или са решили съвсем съзнателно да спрат там за малко, директно са репатрирани и им коства минимум 50 лева, за да освободят автомобила си.</p>
      <p><b>Зеленият джип обаче няма кой да го вдигне и в четвъртък стоя там почти през целия ден</b>.</p>
      <figure>
        <img src="https://static.blitz.bg/documents/thumbnails/520/201911/1573906716-76710750-595114254562798-2545272966220873728-n.jpg"/>
      </figure>
      <p>Днес „Мерцедес“-ът първо бе спрял в непосредствена близост до изхода на паркинга, с което го затапваше и второ – предницата му бе нагазила директно върху тротоара, което е още едно нарушение.<br/><br/>В интерес на обективната истина, баровското возило престояло там доста по-кратко от предния път – най-много час, час и половина.</p>
      <p>Около 12:30 часа около него по шармантен начин се появи известна бизнесдама – Евелина Х. Й., стопанисваща бутиков магазин в модерната сграда на площад „Тройката“, която се намира на метри от този паркинг.</p>
      <p><b>Евелина Х.Й. е на 34 години. </b>Има интереси в сферата на туризма и строителството, а името й изплува покрай журналистически разработки за строителството на голям супермаркет в Слънчев бряг.</p>
    </article>
  </body>
</html>