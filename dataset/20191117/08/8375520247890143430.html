<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/advokati-vimagajut-pozachergovo-sklikati-radu-shchob-zberegti-slidstvo-u-spravah-majdanu-640465.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T08:01:13+00:00"/>
    <meta property="og:title" content="Адвокати вимагають позачергово скликати Раду, щоб зберегти слідство у Справах Майдану"/>
    <meta property="og:description" content="Слідство у справах Майдану зупиниться з 20 листопада на невизначений час – адвокат"/>
  </head>
  <body>
    <article>
      <h1>Адвокати вимагають позачергово скликати Раду, щоб зберегти слідство у Справах Майдану</h1>
      <address>
        <time datetime="2019-11-17T08:01:13+00:00">17 Nov 2019, 08:01</time>
      </address>
      <h4>Слідство у справах Майдану зупиниться з 20 листопада на невизначений час – адвокат</h4>
      <p>Адвокатська дорадча група, яка об’єднує адвокатів родин Небесної сотні, вимагає скликати позачергову сесію Верховної Ради, щоб слідство у Справах Майдану не зупинилося.</p>
      <p>Про це Адвокатська дорадча група заявила у <a href="https://www.facebook.com/HeavenlyHundredLawyers/posts/1480427592105157?__xts__%5b0%5d=68.ARAK3EnnrvmcAdnSMIoRyavvwwIkn4_TU4Ngq8OV2EfnGiMykswUSyBGXtPXsmhmniudqJBCd-6EqTQh4ZHVCymKGrySRcwlD_Rz2LmpAVLckyYeeQLTcJHCPj78Z9bVd0waXAfMM4yMums3ibE2TRiF8e8XRyzUIrpVx--16GGGLNUYZr53sq_RKeJkZ3V9A4lRiaKSSc0mj5J3T5OJa5DOcvOjGkvo-8SSkSpTQhmAUxA8V_H2n2gwPyExxdmaaliPqp1HNl3yT_KAY-AXZ2Y7s57zvnilPn-g_j6wkWEE-Sv9Ziyn7A1tVIgIKSu1O_0oXcSXRYWQm4P6YzVAkw&amp;__tn__=-R">Facebook</a>.</p>
      <p>«Вимагаємо від Президента скликати позачергову сесію Верховної Ради і проголосувати норму, яка дозволить зберегти слідство у Справах Майдану.</p>
      <p>Вимагаємо не передавати провадження у Справах Майдану до ДБР до прийняття поправки, створення управління по Майдану в ДБР і переведення туди слідчих з ГПУ», – йдеться у повідомленні.</p>
      <p>Як уточнює адвокат Євгенія Закревська, <a href="https://glavcom.ua/country/politics/slidstvo-u-spravah-majdanu-z-20-listopada-bude-zupineno-advokat-640411.html">слідство у справах Майдану зупиниться з 20 листопада на невизначений час</a>, бо Верховна Рада «не встигла» проголосувати необхідні поправки до закону про ДБР.</p>
      <p>За її словами, наступного разу провести голосування у Верховній Раді з цього питання можна буде 3 грудня.</p>
      <p>Як повідомлялося, у четвер, <a href="https://glavcom.ua/kyiv/news/rodichi-gerojiv-nebesnoji-sotni-piketuyut-ofis-prezidenta-640003.html">14 листопада, під стінами Офісу Президента пройшла акція «Майдан. Забуттю не підлягає»</a>. Активісти вимагали ефективного розслідування справ Майдану та не допустити замороження справ на невизначений термін.</p>
      <p>20 листопада органи прокуратури остаточно втрачають слідчі функції, після чого справи Майдану мають перейти частково – до Держбюро розслідувань, частково – до НАБУ.</p>
      <related>
        <a href="https://glavcom.ua/country/politics/slidstvo-u-spravah-majdanu-z-20-listopada-bude-zupineno-advokat-640411.html"/>
        <a href="https://glavcom.ua/country/politics/eksposol-kanadi-nazvav-golovne-rozcharuvannja-v-ukrajini-640374.html"/>
        <a href="https://glavcom.ua/news/uryad-sprostiv-nizku-byurokratichnih-procedur-640314.html"/>
      </related>
    </article>
  </body>
</html>