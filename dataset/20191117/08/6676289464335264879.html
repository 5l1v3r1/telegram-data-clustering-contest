<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/irina-fetecau-finala-turneu-florida-325853.html"/>
    <meta property="og:site_name" content="Observator"/>
    <meta property="article:published_time" content="2019-11-17T08:28:00+00:00"/>
    <meta property="og:title" content="Irina Fetecău, finalistă în turneul de tenis din Florida"/>
    <meta property="og:description" content="Irina Fetecău, una dintre marile speranţe ale tenisului feminin românesc, s-a calificat, sâmbătă seara, în finala turneului de 25.000 de dolari de la Orlando, Florida, Statele Unite ale Americii."/>
  </head>
  <body>
    <article>
      <h1>Irina Fetecău, finalistă în turneul de tenis din Florida</h1>
      <address><time datetime="2019-11-17T08:28:00+00:00">17 Nov 2019, 08:28</time> by <a rel="author">Cristi Ioniţă</a></address>
      <p>
        <b>
          <b>Irina Fetecău, una dintre marile speranţe ale tenisului feminin românesc, s-a calificat, sâmbătă seara, în finala turneului de 25.000 de dolari de la Orlando, Florida, Statele Unite ale Americii.</b>
        </b>
      </p>
      <p>Jucătoarea de 23 de ani, actualmente pe locul 406 mondial, s-a impus clar în semifinale, scor 6-2, 6-0, în confruntarea cu Maria Mateaş, o americancă de origine română.</p>
      <p>A fost de departe cea mai clară victorie obţinută de Irina la turneul din Florida, ea fiind obligată să joace câte trei seturi în primele trei meciuri de la acest turneu, 7-6, 6-7, 7-5 cu Lea Boşkovic (Croaţia), 6-3, 2-6, 7-5 cu Maria Lourdes Carle (Argentina) şi 5-7, 6-4, 6-1 cu Renata Zarazua (Mexic).</p>
      <p>În ultimul act al competiţiei, Irina dă piept cu o veterană a circuitului, olandeza Arantxa Rus, 29 de ani, principala favorită a turneului din Florida şi fostă locul 61 mondial.</p>
      <p>Irina Fetecău şi Arantxa Rus nu s-au mai întâlnit până acum. Românca are posibilitatea să-şi treacă în cont al doilea trofeu al carierei, după cel cucerit anul trecut, la Cairo.</p>
    </article>
  </body>
</html>