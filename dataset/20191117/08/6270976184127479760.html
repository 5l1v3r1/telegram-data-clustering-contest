<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/mylovanov-poyasnyv-chomu-tsiny-na-yabluka-vpaly-mynulogo-roku-ale-zrosly-v-tsomu-a-z-tsybuleyu-stalos-navpaky/"/>
    <meta property="og:site_name" content="Рубрика"/>
    <meta property="article:published_time" content="2019-11-17T08:15:17+00:00"/>
    <meta property="og:title" content="Милованов пояснив, чому ціни на яблука впали минулого року, але зросли в цьому, а з цибулею сталось навпаки"/>
    <meta property="og:description" content="Зміни цін на продукти залежить від великої низки факторів: інфляції, зміни кон’юнктури ринку – попиту та пропозиції, зміну вартості виробництва, тощо. Найважливіша рушійна сила подібних змін — це зміна пропозиції на ринку. Про це пише міністр розвитку економіки, торгівлі і сільського господарства Тимофій Милованов. Він розібрав два кейси: з яблуками та цибулею. Минулого року, врожай […]"/>
  </head>
  <body>
    <article>
      <h1>Милованов пояснив, чому ціни на яблука впали минулого року, але зросли в цьому, а з цибулею сталось навпаки</h1>
      <address><time datetime="2019-11-17T08:15:17+00:00">17 Nov 2019, 08:15</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/2-33-860x580-c-1.jpg"/>
      </figure>
      <p>
        <b>
          <b>Зміни цін на продукти залежить від великої низки факторів: інфляції, зміни кон’юнктури ринку – попиту та пропозиції, зміну вартості виробництва, тощо. Найважливіша рушійна сила подібних змін — це зміна пропозиції на ринку.</b>
        </b>
      </p>
      <p>Про це <a href="https://www.facebook.com/permalink.php?story_fbid=1519236168245560&amp;id=100004775745586">пише</a> міністр розвитку економіки, торгівлі і сільського господарства Тимофій Милованов.</p>
      <p>Він розібрав два кейси: з яблуками та цибулею.</p>
      <p>Минулого року, врожай яблук був рекордним для України (1,46 млн тонн), у результаті чого істотне збільшення пропозиції яблук на ринку спричинило значний тиск на їх ціну у бік зменшення (у результаті маємо зменшення ціни на 42,7%). Цього ж року, не передбачається рекордного врожаю, а відтак пропозиція буде меншою в порівнянні з минулим роком. Маємо зворотний ефект – збільшення ціни на 56,4%.</p>
      <p>Зворотна ситуація відбувається з урожаєм ріпчастої цибулі. Минулий рік характеризувався найнижчим рівнем врожаю даної культури за останні 10 років (883,9 тис. тонн), що призвело до зростання цін більш ніж утричі. За цьогорічними прогнозами, урожай має бути більшим, а відтак ціна на ріпчасту цибулю стрімко падає.</p>
      <p>Така ж логіка стосується цін і на інші продукти харчування. Зміна цін – це важлива компонента ринкової економіки, що надає сигнали виробникам для прийняття управлінських рішень. Яких саме рішень? Збільшувати пропозицію тих товарів, на які зростають ціни, і зменшувати пропозицію тих товарів, на які ціни падають.</p>
      <related>
        <h4>Читайте також</h4>
        <a href="https://rubryka.com/2019/11/16/mylovanov-rozpoviv-yak-kuryv-maryhuanu/"/>
      </related>
    </article>
  </body>
</html>