<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158636_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-17T08:32:00+00:00"/>
    <meta property="og:title" content="Красен Кралев специален гост на 14-я ученически турнир по бадминтон „Златно перце“ (СНИМКИ)"/>
    <meta property="og:description" content="Този спорт се превърна в един от най-популярните и бързо развиващи се в България, отчете министърът"/>
  </head>
  <body>
    <article>
      <h1>Красен Кралев специален гост на 14-я ученически турнир по бадминтон „Златно перце“ (СНИМКИ)</h1>
      <address>
        <time datetime="2019-11-17T08:32:00+00:00">17 Nov 2019, 08:32</time>
      </address>
      <p>Министърът на младежта и спорта Красен Кралев беше специален гост на 14-тото издание на ученическия турнир по бадминтон „Златно перце“. В състезанието участват 220 ученици между 1-ви и 7-ми клас от 48 столични училища.<br/> <br/>“Изключително съм щастлив, че съм с Вас за поредна година. 14-ото издание на най-популярния детски турнир по бадминтон "Златно перце" се провежда благодарение на на Българската федерация по бадминтон.<br/> <br/>Те превърнаха спорта в един от най-популярните и бързо развиващи се в България, за което искам да благодаря на президента г-н Златев”, заяви министър Кралев, като добави, че една от най-чудесните  програми на ММС "Децата и бадминтона" за трета година обхвана вече 1200 деца от 35 клуба. <br/> </p>
      <figure>
        <img src="http://www.novsport.com/content/kr4(20).jpg"/>
      </figure>
      <p> <br/>Това е показателно, че федерацията се справя добре със средствата отпуснати от министерството. Спортният министър благодари на всички участници за това, че са избрали този така красив спорт. <br/> <br/>“Искам да благодаря на вашите родители за това, че отделят време, за да се занимавате с любимия си спорт. Дано повече от вас достигнат до олимпийските си мечти и да практикуват този спорт колкото се може по-дълго време”, каза още Красен Кралев. <br/> </p>
      <figure>
        <img src="http://www.novsport.com/content/kr5(13).jpg"/>
      </figure>
      <p> <br/>Отборите победители са възпитаници на 69 СУ “Димитър Маринов” при момичетата и Частно Средно Езиково Училище при момчетата.<br/>Министър Кралев получи благодарствена награда за усилията, които полага, особено в сегмента детско-юношески спорт от президента на федерацията по бадминтон Володя Стоянов.<br/> <br/>“Благодарим на министъра на младежта и спорта Красен Кралев, че за поредна година засвидетелства уважение към най-малките и подрастващи бадминтонисти”, посочи той.<br/> </p>
      <figure>
        <img src="http://www.novsport.com/content/kr3(24).jpg"/>
      </figure>
      <p> <br/>„Златно перце“ 2019 се провежда под патронажа на столичния кмет Йорданка Фандъкова и с подкрепата „Девин“ ЕАД, а генералният партньор на събитието е ЕКОПАК БЪЛГАРИЯ.<br/> <br/>С всяка изминала година, спортната проява добива все по-голяма популярност сред подрастващите, като до тази година в надпреварата са се включили над 3000 деца. <br/> </p>
      <figure>
        <img src="http://www.novsport.com/content/kr2(30).jpg"/>
      </figure>
      <p> <br/>По време на турнира присъстваха още Александър Малинов, член на УС на Българска федерация по бадминтон и председател на Victory Badminton Club, Линда Зечири, Иван Русев, Гергин Недялков, Илиян Стойнов, Димитър Янакиев и др.</p>
      <p> </p>
    </article>
  </body>
</html>