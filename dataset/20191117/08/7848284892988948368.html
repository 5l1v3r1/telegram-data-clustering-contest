<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/zoff-l-inter-di-conte-sta-facendo-bene-ma-non-so-se-bastera-per-battere-la-juve-323290"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T08:23:25+00:00"/>
    <meta property="og:title" content="Zoff: &quot;L'Inter di Conte sta facendo bene, ma non so se basterà per battere la Juve&quot; "/>
    <meta property="og:description" content="Intervistato dal Corriere dello Sport, Dino Zoff parla del ruolo del portiere e anche della lotta al vertice in Serie A. Com’è cambiato il ruolo del portiere negli ultimi anni? ..."/>
  </head>
  <body>
    <article>
      <h1>Zoff: "L'Inter di Conte sta facendo bene, ma non so se basterà per battere la Juve" </h1>
      <address><time datetime="2019-11-17T08:23:25+00:00">17 Nov 2019, 08:23</time> by <a rel="author">Alessandro Cavasinni</a></address>
      <p>Intervistato dal <i>Corriere dello Sport</i>, <b>Dino Zoff</b> parla del ruolo del portiere e anche della lotta al vertice in Serie A.</p>
      <p><b>Com’è cambiato il ruolo del portiere negli ultimi anni? </b><br/>"Oggi devi essere bravo coi piedi. Così dicono…".</p>
      <p><b>Non è d’accordo? </b><br/>"Secondo me un buon portiere deve prima di tutto parare. Serviamo a quello, no? Molti sono bravi coi piedi, ma senza le mani. È vero che con le linee di difesa sempre più alte devi essere pronto a uscire dall'area di rigore e giocare il pallone con continuità. Però quando sento dire “vedi quanto è bravo coi piedi quello lì?” mi trovo in disaccordo. Non si giudica così un portiere".</p>
      <p><b>Stanno snaturando questo ruolo? </b><br/>"No, ma dovrebbero lavorare di più sulle mani che sono la materia prima della professione".</p>
      <p><b>Capitolo campionato. La Juve è ancora insuperabile? </b><br/>"Siamo all’inizio, ci vuole tempo per capirlo. Se valutiamo la rosa, e non solo gli undici, la Juve è di gran lunga la favorita. L’Inter di Conte sta facendo bene, non so se basterà". </p>
      <p><b>Per i bianconeri può essere l’anno giusto per la Champions? </b><br/>"Di passi in avanti ne hanno compiuti tanti ultimamente. Credo che possano avere ottime chance in questa stagione. La concorrenza si è ridotta tra le squadre di vertice: le spagnole hanno problemi, le tedesche anche. Rimangono forse le inglesi o il Psg, ma la Juve è al loro stesso livello". </p>
      <p><b>Favorite per il quarto posto? </b><br/>"Inter e Napoli le vedo più avanti, almeno seconda e terza. Per le altre sarà una bella lotta. La Lazio forse mi sembra più pronta, ha un bel potenziale e lo sta esprimendo. Ci sarà da divertirsi". </p>
    </article>
  </body>
</html>