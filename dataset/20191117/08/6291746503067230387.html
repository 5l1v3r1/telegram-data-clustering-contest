<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/17/le-previsioni-meteo-per-lunedi-18-novembre/"/>
    <meta property="og:site_name" content="Il Post"/>
    <meta property="article:published_time" content="2019-11-17T08:00:26+00:00"/>
    <meta property="og:title" content="Le previsioni meteo per lunedì 18 novembre"/>
    <meta property="og:description" content="Dove pioverà e dove no, che alla fine è quello che interessa più o meno a tutti"/>
  </head>
  <body>
    <article>
      <h1>Le previsioni meteo per lunedì 18 novembre</h1>
      <h2>Dove pioverà e dove no, che alla fine è quello che interessa più o meno a tutti</h2>
      <address>
        <time datetime="2019-11-17T08:00:26+00:00">17 Nov 2019, 08:00</time>
      </address>
      <p>Lunedì 18 novembre il tempo sarà piovoso e il cielo coperto un po’ ovunque: come nel weekend appena trascorso, insomma. Di pomeriggio la situazione peggiorerà al Nord – soprattutto in Liguria e Emilia-Romagna – e al Centro in Toscana; in Trentino-Alto Adige, sulle Alpi venete e sull’Appennino toscano nevicherà sopra i 1000 metri. Ci saranno temporali in Campania ma diminuiranno in serata; nel resto del Sud sarà soprattutto nuvoloso, con qualche pioggia in Molise; ci si aspettano temporali in Sardegna, cielo coperto in Sicilia.</p>
      <slideshow>
        <figure>
          <img src="https://www.ilpost.it/wp-content/uploads/2019/11/mattina-1.png"/>
          <figcaption>Mattina</figcaption>
        </figure>
        <figure>
          <img src="https://www.ilpost.it/wp-content/uploads/2019/11/pomeriggio-1.png"/>
          <figcaption>Pomeriggio</figcaption>
        </figure>
        <figure>
          <img src="https://www.ilpost.it/wp-content/uploads/2019/11/sera-1.png"/>
          <figcaption>Sera</figcaption>
        </figure>
        <figure>
          <img src="https://www.ilpost.it/wp-content/uploads/2019/11/notte-1.png"/>
          <figcaption>Notte</figcaption>
        </figure>
      </slideshow>
      <h3>Le previsioni meteo per Roma</h3>
      <figure>
        <img src="https://www.ilpost.it/wp-content/uploads/2019/11/roma-2.png"/>
      </figure>
      <p>A Roma sarà una giornata nuvolosa con buona probabilità di pioggia verso l’ora di pranzo; le temperature saranno tra i 10 e i 15 gradi centigradi.</p>
      <h3>Le previsioni meteo per Milano</h3>
      <figure>
        <img src="https://www.ilpost.it/wp-content/uploads/2019/11/milano-2.png"/>
      </figure>
      <p>A Milano la giornata inizierà con la nebbia, proseguirà con le nuvole e si chiuderà con la pioggia; qui le temperature saranno tra i 6 e i 9 gradi centigradi.</p>
      <p>***<br/><i>Le mappe e le previsioni arrivano dal <a href="http://www.meteoam.it/">sito dell’Aeronautica Militare</a>, quello che dovete visitare se volete previsioni affidabili (e leggermente aggiornate rispetto a quelle di questo articolo) e <a href="https://www.ilpost.it/2017/08/09/meteo-siti-per-informarsi-previsioni/">stare alla larga</a> da allarmismi inutili.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/13/comedy-wildlife-photography-awards/"/>
        <a href="https://www.ilpost.it/2019/11/16/quelli-che-fanno-il-vino-in-scandinavia/"/>
        <a href="https://www.ilpost.it/2019/11/16/caschi-bici-obbligo/"/>
      </related>
    </article>
  </body>
</html>