<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/neverjetna-zgodba-mama-ga-je-odvrgla-v-smetnjak-danes-vodi-milijonsko-podjetje-249239"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T08:18:00+00:00"/>
    <meta property="og:title" content="Neverjetna zgodba: mama ga je odvrgla v smetnjak, danes vodi milijonsko podjetje"/>
    <meta property="og:description" content="Freddie Figgers (30) je uspešen podjetnik, ki je danes na čelu podjetja, vrednega 62 milijonov dolarjev (približno 56 milijonov evrov). Inovator ter ustanovitelj in izvršni direktor podjetja Figge..."/>
  </head>
  <body>
    <article>
      <h1>Neverjetna zgodba: mama ga je odvrgla v smetnjak, danes vodi milijonsko podjetje</h1>
      <h2>Že kot majhen otrok je kazal zanimanje za tehnologijo.</h2>
      <address><time datetime="2019-11-17T08:18:00+00:00">17 Nov 2019, 08:18</time> by <a rel="author">T. V.</a></address>
      <p><b>Freddie Figgers </b>(30) je uspešen podjetnik, ki je danes na čelu podjetja, vrednega 62 milijonov dolarjev (približno 56 milijonov evrov). Inovator ter ustanovitelj in izvršni direktor podjetja Figgers Communication se od svojega otroštva ukvarja s tehnologijo. Pri samo devetih letih je popravil svoj prvi računalnik, pri 12 pa je delal kot računalniški tehnik. Svoje podjetje je ustanovil tri leta kasneje.<br/><br/>Uspešna zgodba podjetnika pa se je začela na enega najslabših mogočih načinov. Rojen je bil 26. septembra 1989 na Floridi, kmalu po rojstvu pa ga je njegova mama odvrgla v smetnjak. Na srečo so ga našli in rešili, ko je bil star dva dni, pa sta ga posvojila <b>Nathan </b>in <b>Betty Figgers</b>. Danes ima ta podjetnik in inovator priznane štiri patente. Da bi pomagal svojemu očetu, ki ima alzheimerjevo bolezen, je izumil čevelj z vgrajenim GPS.</p>
      <figure>
        <iframe src="https://www.youtube.com/embed/kxof_PFd-JQ" width="640" height="360" data-service="Youtube" scrolling="no"/>
      </figure>
    </article>
  </body>
</html>