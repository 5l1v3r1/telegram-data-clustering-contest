<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/awe6l5/kvinne-slo-doervakt-og-sparket-politimann"/>
    <meta property="og:site_name" content="Aftenbladet"/>
    <meta property="article:published_time" content="2019-11-17T08:04:25+00:00"/>
    <meta property="og:title" content="Kvinne slo dørvakt og sparket politimann"/>
    <meta property="og:description" content="Politiet rykker ut til ran, slossing, fyll og utagering på utesteder og flere personer ble pågrepet og satt i arrest."/>
  </head>
  <body>
    <article>
      <h1>Kvinne slo dørvakt og sparket politimann</h1>
      <h2>Politiet rykker ut til ran, slossing, fyll og utagering på utesteder og flere personer ble pågrepet og satt i arrest.</h2>
      <address><time datetime="2019-11-17T08:04:25+00:00">17 Nov 2019, 08:04</time> by <a rel="author">Dag-Henrik Fosse</a></address>
      <p>Blant oppdragene til politiet lørdag kveld og natt til søndag:</p>
      <p><b>Midnatt:</b> Politiet fikk melding om forsøk på tyveri av sykkel ved Jernbanestasjonen i Stavanger. En mann i begynnelsen av 30-årene ble innbragt og satt i arrest. Han var i besittelse av mindre mengder narkotika.</p>
      <p><b>Klokken 01.05:</b> Politiet ble varslet om en kvinne som hadde slått til en dørvakt på et utested i Stavanger sentrum. I forbindelse med innbringelse til arresten, så sparket damen i begynnelsen av 20 årene, en politibetjent. Hun blir anmeldt for vold mot offentlig tjenestemann og kroppskrenking.</p>
      <p><b>Klokken 03.05:</b> En mann, i begynnelsen av 30 årene, utagerte på utested i Stavanger sentrum. Han slo til en dørvakt som førte til at politiet ble tilkalt. Han ble pågrepet og innsatt i arrest, og vil bli anmeldt for voldsbruken.</p>
      <p><b>Klokken 23.00 og klokken 23.10:</b> <a href="https://www.aftenbladet.no/lokalt/i/EWX7Ql/14-aaring-slaatt-og-ranet-i-oestre-bydel">Ran av 14-åring i Breivikveien og slossing og voldsbruk ved Byterminalen.</a></p>
      <p><b>Klokken 23. 45:</b> Politiet fikk melding om slagsmål utenfor en bolig i Egersund. Det var angivelig fest i boligen. Politiet var raskt på stedet det flere ungdommer var tilstede. En gutt i tenårene ble anmeldt for ordensforstyrrelse og kroppskrenking.</p>
      <p><b>I løpet av natten</b> er det<a href="https://www.aftenbladet.no/lokalt/i/BJjxb0/aftenbladets-nyhetsstudio"> brutt opp og ødelagt en dør i en butikk i Stavanger sentrum, der det ble stålet kostymer og klær.</a></p>
      <p>
        <b>Les også:</b>
      </p>
      <aside>
        <a href="https://www.aftenbladet.no/article/sa-opx0BR.html">Muskelbløffen: – Det er på tide noen sier det som det er</a>
      </aside>
      <aside>
        <a href="https://www.aftenbladet.no/article/sa-RRXWa2.html">Hest i full galopp kolliderte med minst to biler i Klepp</a>
      </aside>
    </article>
  </body>
</html>