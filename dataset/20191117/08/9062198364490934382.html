<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376330/polisten-kacan-arac-ortaligi-savas-alanina-cevirdi-6-arac-zarar-gordu"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T08:56:00+00:00"/>
    <meta property="og:title" content="Polisten kaçan araç ortalığı savaş alanına çevirdi! 6 araç zarar gördü"/>
    <meta property="og:description" content="İstanbul Küçükçekmece'de polisin &quot;dur&quot; ihtarına uymayan ve sürücüsü henüz öğrenilemeyen 45 AF 083 plakalı otomobil, kovalamaca sırasında Fatih Mahallesi Prof. Dr. Aziz Sancar Caddesi'nde, biri cip 6 araca çarparak zarar verdikten sonra devrildi."/>
  </head>
  <body>
    <article>
      <h1>Polisten kaçan araç ortalığı savaş alanına çevirdi! 6 araç zarar gördü</h1>
      <h2>İstanbul Küçükçekmece'de polisten kaçan otomobil, ortalığı savaş alanına çevirdi. 6 araca çarpan araç takla atarak devrildi. Kazada sürücü ve yanında bulunan kişi yaralandı.</h2>
      <address>
        <time datetime="2019-11-17T08:56:00+00:00">17 Nov 2019, 08:56</time>
      </address>
      <p>İstanbul Küçükçekmece'de polisin "dur" ihtarına uymayan ve sürücüsü henüz öğrenilemeyen 45 AF 083 plakalı otomobil, kovalamaca sırasında Fatih Mahallesi Prof. Dr. Aziz Sancar Caddesi'nde, biri cip 6 araca çarparak zarar verdikten sonra devrildi.</p>
      <h3>6 ARAÇ ZARAR GÖRDÜ</h3>
      <p>Kazada sürücü ve yanında bulunan kişi yaralandı. Yaralılar, olay yerine gelen ambulanslarla hastaneye kaldırıldı. Olayda cipi zarar gören Kaya Kanpolat, gazetecilere yaptığı açıklamada, hızla gelen otomobilin park halindeki araçlara çarptıktan sonra devrildiğini söyledi. Kanpolat, kazada 2 otomobilin kullanılamaz hale geldiğini anlattı.</p>
      <p>Polisten kaçan araç, 6 otomobile böyle zarar verdi;</p>
      <figure>
        <img src="https://www.milligazete.com.tr/sites/71/uploads/2019/11/17/large/polisten-kacan-arac-ortaligi-savas-alanina-cevirdi-6-arac-zarar-gordu-2.jpg?r=ca4affe3fa1151b6fdb28a5439f69d53"/>
      </figure>
      <figure>
        <img src="https://www.milligazete.com.tr/sites/71/uploads/2019/11/17/large/polisten-kacan-arac-ortaligi-savas-alanina-cevirdi-6-arac-zarar-gordu-4.jpg?r=fe6096f22a04516505cf49e3d717f265"/>
      </figure>
      <figure>
        <img src="https://www.milligazete.com.tr/sites/71/uploads/2019/11/17/large/polisten-kacan-arac-ortaligi-savas-alanina-cevirdi-6-arac-zarar-gordu-3.jpg?r=494a824e28bfa7f917812dc0804f7aef"/>
      </figure>
    </article>
  </body>
</html>