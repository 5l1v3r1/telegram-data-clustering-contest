<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2819769-golodomor-se-ne-viznanij-u-sviti-naleznim-cinom-senator-ssa.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T02:53:00+00:00"/>
    <meta property="og:title" content="Голодомор ще не визнаний у світі належним чином – сенатор США"/>
    <meta property="og:description" content="Американський сенатор від штату Нью-Йорк Чак Шумер вважає, що Голодомор ще не набув у світі визнання, яке відповідало б масштабу цієї трагедії."/>
  </head>
  <body>
    <article>
      <h1>Голодомор ще не визнаний у світі належним чином – сенатор США</h1>
      <h2>Американський сенатор від штату Нью-Йорк Чак Шумер вважає, що Голодомор ще не набув у світі визнання, яке відповідало б масштабу цієї трагедії.</h2>
      <address>
        <time datetime="2019-11-17T02:53:00+00:00">17 Nov 2019, 02:53</time>
      </address>
      <p>Про це Шумер заявив під час заходів вшанування пам’яті жертв Голодомору в кафедральному соборі Святого Патріка в Нью-Йорку, передає власний кореспондент Укрінформу.</p>
      <p>«Сталін намагався знищити український народ та український дух. Але, дякувати Богові, йому не вдалося ні те, ні друге», - наголосив сенатор у своєму виступі.</p>
      <p>Чак Шумер нагадав що встановленню історичної справедливості покликаний сприяти Меморіал жертвам українського Голодомору-Геноциду 1932-1933 рр, відкритий у Вашингтоні 2015 року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2819745-u-golovnomu-katolickomu-hrami-nujorka-vidbuvsa-moleben-za-zertvami-golodomoru.html">У головному католицькому храмі Нью-Йорка відбувся молебень за жертвами Голодомору</a>
      </blockquote>
      <p>«Те, що сталося з Україною, можливо, було одним з найперших <a href="https://www.ukrinform.ua/tag-genocid">геноцидів</a> XX століття - але не останнім», - зауважив американський політик, наголосивши на важливості щорічного вшанування пам’яті жертв Голодомору.</p>
      <p>Як повідомлялося, 4 жовтня 2018 року Сенат США ухвалив резолюцію, яка визнає Голодомор геноцидом українського народу. 18 грудня цей документ схвалила Палата представників. </p>
    </article>
  </body>
</html>