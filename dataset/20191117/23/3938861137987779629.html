<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_vistavili-na-prodazh-arhiv-lidera-rosijskih-bilogvardijciv/938589"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T23:13:00+00:00"/>
    <meta property="og:title" content="Виставили на продаж архів лідера російських білогвардійців"/>
    <meta property="og:description" content="21 листопада у Парижі виставлять на торги архів лідера російських білогвардійців адмірала Олександра Колчака. Родина Колчака зберігала документи у Франції, повідомляє аукціонний дім Drouot. Основою колекції стали листи Олександра Колчака дружині Софії Федорівни, яка емігрувала разом ..."/>
  </head>
  <body>
    <article>
      <h1>Виставили на продаж архів лідера російських білогвардійців</h1>
      <address><time datetime="2019-11-17T23:13:00+00:00">17 Nov 2019, 23:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938589_w_300.jpg?v=0"/>
        <figcaption>Архів Колчака продадуть на аукціоні. Фото: "Дилетант"</figcaption>
      </figure>
      <p>21 листопада у Парижі виставлять на торги архів лідера російських білогвардійців адмірала <b>Олександра Колчака</b>.</p>
      <p>Родина Колчака зберігала документи у Франції, повідомляє аукціонний дім Drouot.</p>
      <p>Основою колекції стали листи Олександра Колчака дружині <b>Софії Федорівни</b>, яка емігрувала разом з сином Ростиславом до Франції в 1919 році.</p>
      <p>"Кожен лист має свою цінність, бо малюється особистість Колчака. Це не тільки історія, а людина. Він пише, що дуже турбується про сім'ю через те, що більшовицька лінія фронту насувалася на південь Росії, де вони тоді жили. Дружина дбайливо зберігала кожен папірчик, всі листи. Дружина має дуже важливу роль. Це єдина людина, якій він все відкриває. Всі думки - військові, політичні. І посилає їй всі документи", - розповів дослідник <b>Іван Біррен</b>.</p>
      <p>Колчак був лідером білогвардійців у Сибіру. Своєю метою він вважав боротьбу з більшовиками.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_4-radyanski-pisni-yaki-bilshoviki-pozichili-v-idejnih-supernikiv/800959"/>
      </related>
      <p>Сімейний архів вирішили розпродати після смерті онука адмірала Колчака Олександра. Він мав трьох дітей, які вирішили продати колекцію, тому що не хотіли її ділити на три частини.</p>
      <blockquote>17 липня 1918 року в підвалі будинку купця Іпатієва <a href="https://gazeta.ua/articles/history/_rodinu-rozstrilyali-trupi-oblili-kislotoyu-i-zakopali-pri-dorozi/848072">група червоногвардійців розстріляла царя Миколу II</a>, царицю Олександру Федорівну, їхніх дітей: 23-річну Ольгу, 21-річну Тетяну, 19-річну Марію, 17-річну Анастасію і 14-річного Олексія. А також чотирьох слуг – лікаря Євгенія Боткіна, кухаря Івана Харитонова, камердинера Алоїзія Труппа, покоївку Анна Демидову.</blockquote>
    </article>
  </body>
</html>