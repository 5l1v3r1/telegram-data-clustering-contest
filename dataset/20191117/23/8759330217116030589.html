<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904170/de-mos-ik-kon-ronaldo-rivaldo-n-roberto-carlos-naar-psv-halen-negen-miljoen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T23:43:00+00:00"/>
    <meta property="og:title" content="De Mos is geen goede vriend van Arnesen: &quot;Veel moeite om Nilis binnen te halen&quot;"/>
    <meta property="og:description" content="Aad de Mos is – voorzichtig uitgedrukt – geen groot fan van Frank Arnesen, die binnenkort de nieuwe technisch directeur van Feyenoord zal worden. De twee werkten in de jaren negentig al samen bij PSV en De Mos onderhield als trainer een moeizame werkrelatie met de Deen."/>
  </head>
  <body>
    <article>
      <h1>De Mos is geen goede vriend van Arnesen: "Veel moeite om Nilis binnen te halen"</h1>
      <address>
        <time datetime="2019-11-17T23:43:00+00:00">17 Nov 2019, 23:43</time>
      </address>
      <p>
        <b>Aad de Mos is – voorzichtig uitgedrukt – geen groot fan van Frank Arnesen, die binnenkort de nieuwe technisch directeur van Feyenoord zal worden. De twee werkten in de jaren negentig al samen bij PSV en De Mos onderhield als trainer een moeizame werkrelatie met de Deen.</b>
      </p>
      <p>De huidige Ziggo Sport-analist had in 1994 te weinig zeggenschap over het transferbeleid van de Eindhovenaren, vindt hij. "Ik mocht alleen Ronaldo halen, waar veel scepsis over was. Want Romário (in 1989 al naar PSV gehaald, red.) had al tien interlands gespeeld en <i>dikke Ronaldo</i> nul. Ik had in hetzelfde jaar ook Roberto Carlos en Rivaldo op mijn lijstje: negen miljoen dollar, drie keer drie! Dat is iets wat ik nooit vergeten ben", vertelt hij in <i>Rondo</i>.</p>
      <p>Arnesen ging hier echter niet in mee. Luc Nilis kwam tijdens hetzelfde jaar ook naar Eindhoven, maar De Mos moest hemel en aarde bewegen om Arnesen te overtuigen van het binnenhalen van de Belg. "Daar was hij ook tegen. Hij zei: <i>ik kom ook van Anderlecht, net als jij, Aad. Maar Nilis is altijd geblesseerd</i>. Ik heb veel moeite moeten doen om hem te halen. Dus je weet wel hoe gefrustreerd ik ben geweest..."</p>
      <figure>
        <iframe data-src="https://twitter.com/ZS_Voetbal/status/1196166002570121217?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>