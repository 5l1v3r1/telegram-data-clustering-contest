<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957461"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T23:05:49+00:00"/>
    <meta property="og:title" content="ఎన్టీఆర్, ఏఎన్నార్‌ల టైమ్‌లో నేను హీరోగా.. :చిరంజీవి"/>
    <meta property="og:description" content="ADVT"/>
  </head>
  <body>
    <article>
      <h1>ఎన్టీఆర్, ఏఎన్నార్‌ల టైమ్‌లో నేను హీరోగా.. :చిరంజీవి</h1>
      <address>
        <time datetime="2019-11-17T23:05:49+00:00">17 Nov 2019, 23:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>సినీ పరిశ్రమలో అత్యంత ప్రతిష్టాత్మకమైన అవార్డులలో ‘ఏఎన్నార్‌ నేషనల్‌ అవార్డు’ ఒకటి. నటసామ్రాట్‌, డా. అక్కినేని నాగేశ్వరరావు గౌరవార్థం అక్కినేని ఇంటర్నేషనల్‌ ఫౌండేషన్‌ చేత స్థాపించబడిన ఈ అవార్డు.. ఒక వ్యక్తి జీవితకాల విజయాలు, భారతీయ చిత్ర పరిశ్రమకు చేసిన కృషికిగాను అందజేయబడుతుంది. 2018 సంవత్సరానికిగాను ఈ అవార్డును ప్రముఖ నటి శ్రీదేవి, 2019 సంవత్సరానికి గాను నటి రేఖకు ఈ అవార్డు లభించింది. న‌వంబ‌ర్ ‌17న అన్న‌పూర్ణ స్టూడియోస్‌లో ఈ కార్య‌క్ర‌మం వైభ‌వంగా జ‌రిగింది. ఈ కార్యక్రమానికి ముఖ్యఅతిధిగా మెగాస్టార్ చిరంజీవి హాజరై ఈ అవార్డ్‌ను శ్రీదేవి తరపున ఆమె భర్త బోనీ కపూర్, నటి రేఖలకు అందజేశారు.</p>
      <p> </p>
      <p>ఈ కార్యక్రమంలో మెగాస్టార్ చిరంజీవి మాట్లాడుతూ.. ‘‘మా అమ్మగారికి నాగేశ్వరరావుగారంటే అంత అభిమానం కాబట్టే నాకు సినిమా అంటే అంత అభిమానం ఏర్పడింది. అందుకే చదువు అయిపోగానే ఇండస్ట్రీకి రావాలని కోరుకున్నాను, వచ్చాను. ఎన్.టి.ఆర్, ఏఎన్నార్ వంటి లెజెండరీ పర్సన్స్ ఉన్న టైమ్‌లో నేను హీరోగా నిలదొక్కుకోవడం హ్యాపీగా ఉంది. అలాగే నాగేశ్వరరావుగారితో మెకానిక్ అల్లుడు సినిమాలో నటించడం నా అదృష్టం. ఆయన ఈ ఇండస్ట్రీ గురించి చెప్పిన ఎన్నో విషయాలే నేను ఈ రోజు ఈ స్థానానికి రావడానికి దోహదపడింది. ఆ రకంగా నాగేశ్వరరావుగారు నాకు గురుతుల్యులు. ఆయన నడిచే నిఘంటువు, ఒక ఎన్‌సైక్లోపీడియా. అలాంటి మహానటుడితో నాకు సాంగత్యం ఉండడం నా పూర్వజన్మ సుకృతం. నాగేశ్వరరావుగారు చివరి రోజు వరకూ మానసికంగా, శారీరకంగా ఎంతో బలంగా ఉండేవారు. ఎంతో మంది మహామహులకి ఇస్తున్న ఈ ఏఎన్నార్ నేషనల్‌ అవార్డు ఏదో ఒక రోజుకి దాదాసాహెబ్ ఫాల్కే అవార్డ్ అంత గొప్ప అవార్డ్ అవుతుంది అనడంలో ఎలాంటి సందేహం లేదు.</p>
      <p> నా చేతుల మీదుగా శ్రీదేవి, రేఖ‌లాంటి లెజండరీ పర్సన్స్‌కి ఈ అవార్డ్ ఇవ్వడం ఎంతో గౌరవంగా భావిస్తున్నాను. ఇంత గొప్ప అవార్డ్ నా చేతుల మీదుగా ఇచ్చే అవకాశం ఇచ్చిన నాగార్జునగారికి ధన్యవాదాలు. శ్రీదేవిగారితో నేను మూడు నాలుగు సినిమాలు చేశాను. శ్రీదేవిగారు షూటింగ్‌లో టైమ్ దొరికితే సినిమా గురించే మాట్లాడేవారు. ఆవిడకి సినిమా గురించి తప్ప మరేమి తెలీదు. ఆవిడ మన మధ్య లేకపోవడం బాధాకరం. అన్ని భారతీయ భాషలలో నటించి లేడీ సూపర్ స్టార్ ఆఫ్ ఇండియాగా గుర్తింపు తెచ్చుకున్నారు. ఈ అవార్డ్ ఇచ్చి ఆవిడను మరోసారి గుర్తు చేసుకునే అవకాశం దక్కినందుకు సంతోషంగా ఉంది.  అలాగే ఏజ్ లెస్ స్టన్నింగ్ బ్యూటీ రేఖ చేతుల మీదుగా నేను ఫిలిం ఫేర్ అవార్డ్ అందుకున్నాను. అలాగే ఈ సంవత్సరం మా ఇంట్లో జరిగే 80స్ క్లబ్‌ ఈవెంట్‌కి చీఫ్ గెస్ట్‌గా ఆహ్వానించడం జరిగింది. ఈ ఏఎన్నార్‌ నేషనల్‌ అవార్డ్ ఆవిడకి రావడం ఆమెకు గౌరవం, నా చేతుల మీదుగా ఈ అవార్డ్ ఇవ్వడం నాకు గౌరవం. ఈ అవకాశం ఇచ్చిన అక్కినేని ఫ్యామిలీకి నా హృదయ పూర్వక ధన్యవాదాలు’’ అన్నారు.</p>
    </article>
  </body>
</html>