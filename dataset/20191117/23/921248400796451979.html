<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/isola-dei-famosi-naufrago/"/>
    <meta property="og:site_name" content="BitchyF"/>
    <meta property="article:published_time" content="2019-11-17T23:28:09+00:00"/>
    <meta property="og:title" content="Isola dei Famosi: salta un naufrago a causa di un altro impegno televisivo"/>
    <meta property="og:description" content="In primavera 2020 tornerà L'Isola dei Famosi con Alessia Marcuzzi. Nel cast salta un naufrago a causa di un altro impegno televisivo"/>
  </head>
  <body>
    <article>
      <h1>Isola dei Famosi: salta un naufrago a causa di un altro impegno televisivo</h1>
      <address><time datetime="2019-11-17T23:28:09+00:00">17 Nov 2019, 23:28</time> by <a rel="author">Fabiano Minacci</a></address>
      <p>Nonostante gli ascolti dell’ultima edizione de <b>L’Isola dei Famosi</b> non siano stati ottimi, la nuova edizione è già stata confermata ed al timone – salvo cambi dell’ultimo minuto – tornerà Alessia Marcuzzi per la sua sesta volta consecutiva dopo le vittorie delle Donatella, di Giacobbe Fragomeni, di Raz Degan, di Gaspare e di Marco Maddaloni.</p>
      <p>Purtroppo però nel cast non potrà esserci Nicolò Scalfi, il Campioncino di <i>Caduta Libera</i>, che lo scorso luglio – dopo aver trionfato per 88 puntate al quiz di Gerry Scotti – <a href="https://www.bitchyf.it/nicolo-scalfi-isola-dei-famosi/">si era auto-candidato al reality show</a> fra le pagine de<i> Il Giornale di Brescia</i>.</p>
      <blockquote>“Non mi dispiacerebbe partecipare a un reality. Magari L’Isola dei Famosi. Vuoi vedere che mi abbronzo un po’?“.</blockquote>
      <p>Nicolò Scalfi però dovrà abbronzarsi altrove, perché in primavera – quando andrà in onda <b>L’Isola dei Famosi</b> – lui sarà impegnato nelle nuove puntate di <i>Caduta Libera</i>, come confermato da Gerry Scotti.</p>
      <blockquote>“Nicolò è stato un grande campione che ha lasciato il sogno. Grande Nicolò. Lo ritroveremo in primavera quando torneremo a farvi compagnia. È stata una galoppata strepitosa”.</blockquote>
      <p>Insomma, il nome del Campioncino possiamo già depennarlo dalla lista dei papabili naufraghi de <b>L’Isola dei Famosi</b>.</p>
      <figure>
        <img src="https://static.nexilia.it/bitchyf/2019/07/Nicolo%CC%80-Scalfi-Isola-dei-Famosi.jpeg"/>
      </figure>
      <h3>Isola dei Famosi, il probabile <a href="https://www.bitchyf.it/tag/isola-dei-famosi/">cast</a></h3>
      <p>Eleonora Giorgi (attrice, ex Grande Fratello Vip)<br/>Maria Monsè (showgirl, ex Grande Fratello Vip)<br/>Jack Vanore (ex tronista di Uomini e Donne)<br/><s>Nicolò Scalfi (ex vincitore di Caduta Libera)</s><br/>Maria Giovanna Elmi (ex annunciatrice, ex Isola dei Famosi)<br/>Rosario Miraggio (cantante neomelodico)<br/>Sossio Aruta (ex Temptation Island Vip)<br/>Angelo Costabile<br/>Milly D’Abbraccio<br/>Valentine Demy<br/>Luana Borgia<br/>Kikò Nalli (ex Grande Fratello)</p>
    </article>
  </body>
</html>