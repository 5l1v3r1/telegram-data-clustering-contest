<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/policy/item/489016-to-programma-tou-kyriakoy-mitsotaki-tin-deutera"/>
    <meta property="og:site_name" content="thestival.gr"/>
    <meta property="article:published_time" content="2019-11-17T23:56:00+00:00"/>
    <meta property="og:title" content="Το πρόγραμμα του Κυριάκου Μητσοτάκη την Δευτέρα"/>
    <meta property="og:description" content="Ο πρωθυπουργός, Κυριάκος Μητσοτάκης θα παραστεί αύριο στην έναρξη της συζήτησης Αναθεώρησης του Συντάγματος στην Ολομέλεια της Βουλής στις 10:00."/>
  </head>
  <body>
    <article>
      <h1>Το πρόγραμμα του Κυριάκου Μητσοτάκη την Δευτέρα</h1>
      <address><time datetime="2019-11-17T23:56:00+00:00">17 Nov 2019, 23:56</time> by <a rel="author">Μαγδα Πετροπουλου</a></address>
      <p>Ο πρωθυπουργός, Κυριάκος Μητσοτάκης θα παραστεί αύριο στην έναρξη της συζήτησης Αναθεώρησης του Συντάγματος στην Ολομέλεια της Βουλής στις 10:00.</p>
      <p>Στις 14:00, θα έχει στο Μέγαρο Μαξίμου, την καθιερωμένη σύσκεψη με τους Περιφερειάρχες. Κύριο αντικείμενο της αυριανής συνάντησης είναι η απορρόφηση του ΕΣΠΑ.</p>
      <p>Η διαδικασία της συνταγματικής αναθεώρησης θα ξεκινήσει με τους εισηγητές των κομμάτων, ενώ θα ολοκληρωθεί με τις ψηφοφορίες που θα γίνουν τη Δευτέρα 25 Νοεμβρίου. Με βάση τον προγραμματισμό στον οποίο κατέληξαν όλα τα κόμματα, την πρώτη μέρα θα γίνει συζήτηση επί της αρχής επί όλων των αναθεωρητέων διατάξεων, τις οποίες εισηγείται η Επιτροπή Αναθεώρησης. Τις υπόλοιπες τέσσερις ημέρες, η συζήτηση θα είναι επί των αναθεωρητέων άρθρων. Οι συνεδριάσεις για τη συνταγματική αναθεώρηση θα ξεκινούν από το πρωί και θα ολοκληρώνονται το βράδυ.</p>
    </article>
  </body>
</html>