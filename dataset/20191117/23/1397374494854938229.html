<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/kingsi-kao-nekada-neustrasivi-boston-srusen-na-srpski-pogon-bjelica-i-bogdan-blistali-393061.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T23:59:00+00:00"/>
    <meta property="og:title" content="Kingsi kao nekada, neustrašivi Boston srušen na srpski pogon, Bjelica i Bogdan blistali!"/>
    <meta property="og:description" content="Badi Hild je imao fantastično veče, ali Srbi su odigrali veoma bitnu ulogu u pobedi svog tima."/>
  </head>
  <body>
    <article>
      <h1>Kingsi kao nekada, neustrašivi Boston srušen na srpski pogon, Bjelica i Bogdan blistali!</h1>
      <h2>Badi Hild je imao fantastično veče, ali Srbi su odigrali veoma bitnu ulogu u pobedi svog tima.</h2>
      <address><time datetime="2019-11-17T23:59:00+00:00">17 Nov 2019, 23:59</time> by <a rel="author">Ivan Cvetković</a></address>
      <p><b>Košarkaši Sakramenta uspeli su da savladaju ekipu Bostona u dramatičnoj završnici sa 100:99 (30:18, 20:28, 21:29, 29:24).</b><br/><br/>Kingsi su pružili sjajan otpor i na kraju zasluženo slavili protiv ekipe koja je vezala 10 pobeda od početka sezone, u nekim trenucima domaćin je imao i dvocifreno vođstvo, ali su Seltiksi polako smanjivali zaostatak. <br/><br/>Prelomna je bila treća četvrtina koju je Boston rešio u svoju korist, pa smo u Golden Centru gledali veoma uzbudljivu završnicu meča. <br/><br/>Sjajno veče imali su srpski košarkaši Nemanja Bjelica i Bogdan Bogdanović koji su uz fantastičnog Badija Hilda bili najzapaženiji igrači u Kingsima.<br/><br/><b>Obojica su upisala dabl-dabl, "Profesor" je za 30 minuta postigao 12 poena i zabeležio neverovatnih 14 skokova uz četiri asistencije.<br/><br/>Bogdanović je proradio u poslednjoj četvrtini, za 30 minuta na parketu dao je 10 poena i upisao čak 12 asistencija uz tri uhvaćene lopte.</b><br/><br/>Igralo se bukvalno na poslednju loptu, nestvarni Badi Hild postigao je 35 poena, ali mogao je Boston do pobede da je šut Smarta sa poludistance ušao u koš. <br/><br/>Na kraju, Sakramento je zabeležio veoma bitnu pobedu pred nastavak NBA lige, a Bjelica i Bogdanović dali su svoj nemerljiv doprinos.</p>
      <figure>
        <iframe data-src="https://twitter.com/MatchupBR/status/1196183057700659202?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/lionel_weiss/status/1196183396524920832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Filadelfija je pre toga dosta lako savladala Kavalirse u Klivlendu rezultatom 114:95 (22:33, 22:25, 25:27, 26:19). <br/><br/>Gosti su se brzo odlepili i praktično rešili pitanje pobednika već na poluvremenu kada je bilo 24 poena prednosti za Sikserse. <br/><br/>Od tog trenutka, Klivlend je bio nemoćan i jedino što je uspeo jeste da ublaži poraz - 114:95.<br/><br/>Najefikasniji u redovima Filadelfije bio je Heris sa 27 poena, dok je u Klivlendu raspoložen bio Sekston sa 17 poena.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/melo-je-pronasao-klub-hoce-li-i-instruktor-plesa-393027.html"/>
        <a href="https://www.sportske.net/vest/kosarka/top-10-janis-stavio-dvojicu-na-poster-392997.html"/>
        <a href="https://www.sportske.net/vest/kosarka/harden-trosi-kao-masina-timi-i-beki-vodili-san-antonio-392981.html"/>
        <a href="https://www.sportske.net/vest/kosarka/lebron-stavio-bjelicu-na-poster-pa-na-drustvenim-mrezama-ostavio-opis-koji-se-nasem-kosarkasu-nece-svideti-392915.html"/>
        <a href="https://www.sportske.net/vest/kosarka/kingsi-skupo-prodali-kozu-bjelica-na-posteru-za-zakucavanje-sezone-392894.html"/>
      </related>
    </article>
  </body>
</html>