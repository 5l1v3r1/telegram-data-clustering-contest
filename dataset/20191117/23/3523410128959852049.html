<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640438/%D9%87%D8%B4%D8%AF%D8%A7%D8%B1-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%86%D8%B3%D8%A8%D8%AA-%D8%A8%D9%87-%D8%AE%D8%B7%D8%B1-%D9%81%D9%88%D8%B1%DB%8C-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T23:14:00+00:00"/>
    <meta property="og:title" content="هشدار نتانیاهو نسبت به خطر فوری علیه اسرائیل"/>
    <meta property="og:description" content="نخست وزیر رژیم صهیونیستی امروز- یکشنبه- در بحبوحه ادامه بحران تشکیل دولت به برگزاری نشست فوری فرا خواند."/>
  </head>
  <body>
    <article>
      <h1>
        <a href="https://www.bultannews.com/fa/news/640438/%D9%87%D8%B4%D8%AF%D8%A7%D8%B1-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%86%D8%B3%D8%A8%D8%AA-%D8%A8%D9%87-%D8%AE%D8%B7%D8%B1-%D9%81%D9%88%D8%B1%DB%8C-%D8%B9%D9%84%DB%8C%D9%87-%D8%A7%D8%B3%D8%B1%D8%A7%D8%A6%DB%8C%D9%84">هشدار نتانیاهو نسبت به خطر فوری علیه اسرائیل</a>
      </h1>
      <h2>نخست وزیر رژیم صهیونیستی امروز- یکشنبه- در بحبوحه ادامه بحران تشکیل دولت به برگزاری نشست فوری فرا خواند.</h2>
      <address><time datetime="2019-11-17T23:14:00+00:00">17 Nov 2019, 23:14</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از عربی ۲۱،‌ «بنیامین نتانیاهو»، نخست‌وزیر رژیم صهیونیستی امروز- یکشنبه- همزمان با ادامه بحران تشکیل دولت که شخص وی در این زمینه شکست خورد و «بنی گانتز»، رهبر حزب آبی- سفید مأمور آن شد، به برگزاری نشست فوری فرا خواند.</p>
      <p>نتانیاهو در توئیتی نوشت: «یک خطر فوری اسرائیل را تهدید می‌کند، من به نشست فوری برای ساعت هفت عصر روز یکشنبه در تل آویو دعوت می‌کنم».</p>
      <p>رادیو اسرائیل گزارش داد که « رئوین ریولین»، رئیس رژیم صهیونیستی و «بنی گانتز»، عصر روز گذشته بر ادامه ارتباط تا هر زمان که نیاز باشد، تأکید کردند.</p>
      <p>این رادیو در ادامه افزود: «گانتز، رئیس رژیم صهیونیستی را در جریان مذاکره‌ها برای تشکیل دولت جدید قرار داده است و هر دو در این نشست طرح ریولین را برای تشکیل دولت وحدت ملی به منظور لغو انتخابات سراسری دیگر بحث و بررسی کرده‌اند».</p>
      <p>رادیو اسرائیل در پایان افزود: «رؤسای ائتلاف راست پیش از ظهر یکشنبه برای بررسی نگرانی‌های حزب لیکود نسبت به اعلام دولت کوچک با حمایت فهرست مشترک عربی توسط گانتز تشکیل جلسه می‌دهند».</p>
    </article>
  </body>
</html>