<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/auto-belandt-op-zijn-kant-bij-verkeersongeluk/"/>
    <meta property="og:site_name" content="OOG"/>
    <meta property="article:published_time" content="2019-11-17T23:44:00+00:00"/>
    <meta property="og:title" content="Auto belandt op zijn kant bij verkeersongeluk"/>
    <meta property="og:description" content="Bij een verkeersongeluk zondagavond op de Boerhaavelaan is een auto op zijn kant beland. Dat meldt Rick ten Cate van de incidentenwebsite tencatefotografie.nl.Het ongeluk gebeurde rond 18.35 uur."/>
  </head>
  <body>
    <article>
      <h1>Auto belandt op zijn kant bij verkeersongeluk</h1>
      <address><time datetime="2019-11-17T23:44:00+00:00">17 Nov 2019, 23:44</time> by <a rel="author">Sebastiaan Scheffer</a></address>
      <p>
        <b>Bij een verkeersongeluk zondagavond op de Boerhaavelaan is een auto op zijn kant beland. Dat meldt Rick ten Cate van de incidentenwebsite <i>tencatefotografie.nl</i>.</b>
      </p>
      <p>Het ongeluk gebeurde rond 18.35 uur. “De vrouw reed over de Boerhaavelaan”, vertelt Ten Cate. “Ze zat op een gegeven moment aandachtig naar haar kilometerteller te kijken. Daardoor verloor ze de omgeving uit het oog. Zo kwam het dat ze tegen een geparkeerde auto botste.” Bij de botsing belandde haar eigen auto op de zijkant. Ambulancemedewerkers waren snel ter plaatse maar zij hoefden niet in actie te komen. “De vrouw is wel gecontroleerd maar ze hoefde niet mee naar het ziekenhuis.”</p>
      <p>Een bergingsbedrijf heeft de auto geborgen. De politie doet onderzoek naar de precieze toedracht.</p>
      <figure>
        <img src="https://www.oogtv.nl/wp-content/uploads/2019/11/WhatsApp-Image-2019-11-17-at-18.59.13.jpeg"/>
      </figure>
      <figure>
        <img src="https://www.oogtv.nl/wp-content/uploads/2019/11/WhatsApp-Image-2019-11-17-at-18.59.14.jpeg"/>
        <figcaption>Foto: Rick ten Cate – tencatefotografie.nl</figcaption>
      </figure>
    </article>
  </body>
</html>