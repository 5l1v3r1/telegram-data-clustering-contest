<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/media-news/item/489012-the-voice-to-asyllipto-psisimo-mouzoyraki-stin-zoyganeli-gia-na-toy-klepsei-paiktria-video"/>
    <meta property="og:site_name" content="thestival.gr"/>
    <meta property="article:published_time" content="2019-11-17T23:07:00+00:00"/>
    <meta property="og:title" content="The Voice: Το ασύλληπτο &quot;ψήσιμο&quot; Μουζουράκη στην Ζουγανέλη για να του κλέψει παίκτρια! (VIDEO)"/>
    <meta property="og:description" content="Πιστό στο τηλεοπτικό του ραντεβού ήρθε το The Voice, το βράδυ της Κυριακής, με ένα νέο επεισόδιο από την φάση των Knockouts. Μια μονομαχία όμως ανάμεσα σε τρεις διαγωνιζόμενες ήταν ικανή για να αποδιοργανώσει τον coach τους, Πάνο Μουζουράκη."/>
  </head>
  <body>
    <article>
      <h1>The Voice: Το ασύλληπτο "ψήσιμο" Μουζουράκη στην Ζουγανέλη για να του κλέψει παίκτρια! (VIDEO)</h1>
      <address><time datetime="2019-11-17T23:07:00+00:00">17 Nov 2019, 23:07</time> by <a rel="author">Ελευθερια Γιαλταδη</a></address>
      <p>Πιστό στο τηλεοπτικό του ραντεβού ήρθε το The Voice, το βράδυ της Κυριακής, με ένα νέο επεισόδιο από την φάση των Knockouts. Μια μονομαχία όμως ανάμεσα σε τρεις διαγωνιζόμενες ήταν ικανή για να αποδιοργανώσει τον coach τους, Πάνο Μουζουράκη.</p>
      <p>Και αφού, λοιπόν, ο καλλιτέχνης και coach του The Voice επέλεξε με ποια διαγωνιζόμενη θα συνεχίσει στην επόμενη φάση δεν ήθελε… με τίποτα να αφήσει τις άλλες δυο κοπέλες να αποχωρήσουν από το τάλεντ σόου του ΣΚΑΪ. Πιο συγκεκριμένα, ο Πάνος Μουζουράκης έδωσε έναν μεγάλο αγώνα με το μοναδικό του στιλ για να πείσει την καλή του φίλη, Ελεωνόρα Ζουγανέλη να του… κλέψει μια από τις δύο διαγωνιζόμενες!</p>
      <p>“Μην τολμήσεις να το πεις, Λιανέ” ανέφερε χαρακτηριστικά ο Πάνος Μουζουράκης προς τον παρουσιαστή του The Voice και ύστερα απευθύνθηκε στους υπόλοιπους τρεις coaches. “Πάρτε, δοκιμάστε και αν δεν σας αρέσει την ξαναπαίρνω πίσω στην επόμενη φάση. Σαν μια εξυπηρέτηση σε έναν φίλο”.</p>
      <p>Με τη σειρά της, η Ελεωνόρα Ζουγανέλη έσπευσε να απαντήσει με ερώτηση. “Βεβαίως να την κάνουμε την εξυπηρέτηση αλλά τα κορίτσια αυτά τα δύο τα υπέροχα με ποιον να τα βάλω που δεν έχω τίποτα άλλο τέτοιο στην ομάδα μου;”.</p>
      <p>Π.Μ.: Να σου πω… Είναι έξυπνο αυτό που θα κάνεις! Πρόσεξε να δεις γιατί. Θα πάρεις τώρα ένα από τα κορίτσια, το οποίο θα πάρω εγώ πίσω στα battles που εσύ θα αναγκαζόσουν να διώξεις μάλλον την Κωνσταντίνα. Θα φροντίσω να διώξεις την Κωνσταντίνα, να πάρω πίσω την Ανδρομάχη και να πάρεις την Κωνσταντίνα που την ήθελες και να κατέβεις με την Κωνσταντίνα στον τελικό!</p>
      <p>Ε.Ζ.: Ωραία. Δηλαδή θα χαρείς άμα πατήσω το κουμπί;</p>
      <p>“Τέτοιο ψηστήρι δεν έχω ξαναδεί, ειλικρινά” σχολίασε ο παρουσιαστής του The Voice, Γιώργος Λιανός. “Ούτε σε καμάκι στη Μύκονο”.</p>
      <p>“Δηλαδή εσύ κατάλαβες τι σου πρότεινε” ρώτησε απορημένος ο Σάκης Ρουβάς την διπλανή του coach, Ελεωνόρα Ζουγανέλη.</p>
      <figure>
        <iframe src="https://www.youtube.com/embed/GqH1KbIBBgk" width="737" height="415" data-service="Youtube" scrolling="no"/>
      </figure>
    </article>
  </body>
</html>