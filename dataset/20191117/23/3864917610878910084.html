<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819977-prezidentom-srilanki-stav-kolisnij-vijskovij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T23:55:00+00:00"/>
    <meta property="og:title" content="Президентом Шрі-Ланки став колишній військовий"/>
    <meta property="og:description" content="На президентських виборах, які відбулися на Шрі-Ланці, перемогу здобув колишній заступник міністра оборони Готабая Раджапакса."/>
  </head>
  <body>
    <article>
      <h1>Президентом Шрі-Ланки став колишній військовий</h1>
      <h2>На президентських виборах, які відбулися на Шрі-Ланці, перемогу здобув колишній заступник міністра оборони Готабая Раджапакса.</h2>
      <address>
        <time datetime="2019-11-17T23:55:00+00:00">17 Nov 2019, 23:55</time>
      </address>
      <p>Про це повідомляє <a href="https://www.bbc.com/news/world-asia-50449677">BBC</a>.</p>
      <p>Згідно з офіційними результатами, 70-річний Раджапакса здобув 52,25% голосів виборців. Його суперник, син експрезидента Саджіт Премадаса вже визнав поразку.</p>
      <p>Найбільше голосів Раджапакса отримав у регіонах проживання сингальців, а Премадаса - на півночі країни, де мешкають таміли.</p>
      <p>Як зазначається, Готабая Раджапакса обіймав високу посаду в міноборони, коли країну очолював його брат Махінда (2005-2015). У цей період точилася <a href="https://www.ukrinform.ua/tag-vijna">війна</a> з угрупованням "Тигри визволення Таміл-Іламу", в якій загинуло щонайменше 100 000 осіб.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2775745-ukraina-zrivnalasa-zi-srilankou-u-rejtingu-privablivosti-dla-turistiv.html">Україна зрівнялася зі Шрі-Ланкою у рейтингу привабливості для туристів</a>
      </blockquote>
      <p>Вибори на Шрі-Ланці проходили на тлі політичної нестабільності, до якої призвела серія терактів навесні цього року.</p>
      <p>Як повідомлялося, у квітні бойовики, пов'язані з угрупованням "Ісламська держава", підірвали церкви та готелі по всьому острову, тоді загинули понад 250 осіб.</p>
      <p>
        <i>Фото: ceylontoday.lk</i>
      </p>
    </article>
  </body>
</html>