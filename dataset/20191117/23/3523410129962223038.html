<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640441/%D8%AF%D8%B1%D8%A2%D9%85%D8%AF-%D8%A7%D9%BE%D9%84-%D8%A8%D9%87-%D9%84%D8%B7%D9%81-tv-%D9%BE%D9%84%D8%A7%D8%B3-%DB%B5-%D8%A8%D8%B1%D8%A7%D8%A8%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T23:42:00+00:00"/>
    <meta property="og:title" content="درآمد اپل به لطف TV پلاس ۵ برابر می‌شود"/>
    <meta property="og:description" content="اپل تی وی پلاس در ابتدای راه است و رقبای قدری را در کنار خود می‌بینید اما تحلیلگران بر این باورند همین سرویس تا چند سال دیگر درآمد اپل را ۵ برابر..."/>
  </head>
  <body>
    <article>
      <h1>
        <a href="https://www.bultannews.com/fa/news/640441/%D8%AF%D8%B1%D8%A2%D9%85%D8%AF-%D8%A7%D9%BE%D9%84-%D8%A8%D9%87-%D9%84%D8%B7%D9%81-tv-%D9%BE%D9%84%D8%A7%D8%B3-%DB%B5-%D8%A8%D8%B1%D8%A7%D8%A8%D8%B1-%D9%85%DB%8C%E2%80%8C%D8%B4%D9%88%D8%AF">درآمد اپل به لطف TV پلاس ۵ برابر می‌شود</a>
      </h1>
      <h2>اپل تی وی پلاس در ابتدای راه است و رقبای قدری را در کنار خود می‌بینید اما تحلیلگران بر این باورند همین سرویس تا چند سال دیگر درآمد اپل را ۵ برابر...</h2>
      <address><time datetime="2019-11-17T23:42:00+00:00">17 Nov 2019, 23:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کمپانی کوپرتینویی سال گذشته از سرویس محتوای خود با عنوان «اپل تی وی پلاس» رونمایی کرد که در حوزه نمایش و تولید محتوای اختصاصی فعالیت می کند. حال کارشناسان موسسه معتبر «جی پی مورگان» تخمین زده اند که اپل تی پلاس در کنار دیگر سرویس های محبوب اپل، تا سال ۲۰۲۵ درآمد این شرکت را به رقم سرسام آور ۱۱ میلیارد دلار می رساند که تقریبا ۵ برابر درآمد کنونی آنها است.</p>
      <p>هرچند تی وی پلاس در جذب مخاطب باید با رقبای قدری نظیر نتفلیکس و دیزنی پلاس رقابت کند اما اپل آیفون را هم زمانی معرفی کرد که نوکیا، سامسونگ و شرکت های دیگر بازار موبایل را قبضه کرده بودند. بنابرین کوپرتینویی ها با بازی در زمین بزرگان ناآشنا نیستند و با سرمایه گذاری کلان ۶ میلیارد دلاری از همین حالا نام های برجسته ای نظیر «استیون اسپیلبرگ»، «جنیفر انیستون»، «ریس ویترسپون» و «اپرا وینفری» را برای تولید محتوا به خدمت گرفته اند.</p>
      <p>تی وی پلاس تنها یکی از بازوهای درآمدزایی اپل در آینده خواهد بود. در واقع پس از اینکه تیم کوک سکان هدایت اپل را به دست گرفت، این شرکت را به جای سخت افزار بیشتر به سمت درآمدزایی از طریق سرویس و خدمات هدایت کرده که نمونه بارز آن تی وی پلاس، اپل پی، اپل موزیک و سرویس خبری نیوز پلاس است.</p>
      <p>کوک از بیان اینکه آیفون دیگر محصول کلیدی اپل نیست ابایی ندارد و طی هشت سال مدیریت خود توانسته با همین رویکرد ارزش بازار اپل را به دو برابر رسانده و آن را به یونیکورنی تریلیون دلاری تبدیل کند. اگر تحلیل جی پی مورگان درست از آب درآید، وی مسیر درستی را در پیش گرفته و با دنبال کردن همین راه می تواند میراثی ماندگار از خود برجا بگذارد.</p>
      <p>کوک پیش از این علاقه خود به واقعیت افزوده و به ویژه در حوزه آموزش را نیز علنی کرده و بعید نیست اپل در این زمینه هم سرویس های مبتنی بر آیفون یا هدست هوشمند ارائه کند.</p>
    </article>
  </body>
</html>