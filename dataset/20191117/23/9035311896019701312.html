<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/federer-i-eleyen-21-yasindaki-yunan-raket-stefanos-tsitsipas-nitto-atp-de-sampiyon-oldu"/>
    <meta property="og:site_name" content="euronews"/>
    <meta property="article:published_time" content="2019-11-17T23:20:49+00:00"/>
    <meta property="og:title" content="Federer'i eleyen Yunan raket Stefanos Tsitsipas Nitto ATP'de şampiyon"/>
    <meta property="og:description" content="Yunan tenisçi Stefanos Tsitsipas Londra'da düzenlenen Nitto ATP Tenis Turnuvası finalinde Avusturyalı Dominic Thiem'i 2-1 yenerek şampiyon oldu. yarı finalde Federer'i turnuva dışına iten 21 yaşındaki Tsitsipas bu sonuçla bir ATP turnuvasında şampiyon olan ilk Yunan tenisçi unvanını elde etti."/>
  </head>
  <body>
    <article>
      <h1>Federer'i eleyen Yunan raket Stefanos Tsitsipas Nitto ATP'de şampiyon</h1>
      <address><time datetime="2019-11-17T23:20:49+00:00">17 Nov 2019, 23:20</time> by <a rel="author">Kerem Congar</a></address>
      <p>Yunan tenisçi Stefanos Tsitsipas Londra'da düzenlenen Nitto ATP Tenis Turnuvası finalinde dünya sıralamasının 5 numaralı ismi Avusturyalı Dominic Thiem'i 2-1 yenerek şampiyon oldu.</p>
      <p>Yarı finalde İsviçreli raket Roger Federer'i turnuva dışına iten 21 yaşındaki Tsitsipas, bu sonuçla bir ATP turnuvasında şampiyon olan ilk Yunan tenisçi unvanını elde etti.</p>
      <figure>
        <img src="https://static.euronews.com/articles/stories/04/30/60/10/808x539_cmsv2_dee329b8-5494-55a6-af28-759d47c93c7b-4306010.jpg"/>
        <figcaption>Reuters</figcaption>
      </figure>
      <p>Tsitsipas, tiebreak'e giden ilk seti 7-6 kaybetmesine rağmen, ikinci ve üçüncü setleri 6-2 ve 7-6 kazanarak bu turnuvada 19 yıl aradan sonra şampiyon olan "en genç tenisçi" oldu. 2001 yılında Avustralyalı raket Lleyton Hewitt 20 yaşında bu başarıya ulaşmıştı.</p>
      <figure>
        <img src="https://static.euronews.com/articles/stories/04/30/60/10/808x539_cmsv2_b7c93e8d-a077-5682-8327-27f5e9480282-4306010.jpg"/>
        <figcaption>Reuters</figcaption>
      </figure>
      <p>Tsitsipas özellikle etkili servisleriyle maçta adından söz ettirdi. Yunan tenisçi maçtan sonra yaptığı açıklamada, "İkinci sette neden bu kadar iyi oynayabildiğimi anlamış değilim. Sanırım çok rahat bir oyun oynadım. Seyirciler bana destek verdi. Arkamda bana yardım eden bir ordu gibiydiler. Bu beni motive etti ve enerji verdi. Maç esnasında gördüğüm Yunan bayrakları beni evimde gibi hissettirdi." diye konuştu.</p>
      <p>Tsitsipas, bu başarının sonunda 2,6 milyon dolar para ödülünün de sahibi oldu.</p>
      <ul>
        <li>
          <b>
            <a href="https://tr.euronews.com/2019/11/17/turkiye-euro-2020-ye-andorra-galibiyetiyle-gitti-2-0-avrupa-sampiyonasi-senol-gunes-enes">Türkiye Euro 2020'ye Andorra galibiyetiyle gitti: 2-0</a>
          </b>
        </li>
        <li>
          <b>
            <a href="https://tr.euronews.com/2019/09/30/sirp-raket-djokovic-sumo-guresi-icin-mindere-cikti-tenis">Sırp raket Djokovic, sumo güreşi için mindere çıktı</a>
          </b>
        </li>
        <li>
          <a href="https://tr.euronews.com/2019/10/28/federer-galibiyetini-pizza-dagitarak-kutladi">
            <b>Federer galibiyetini pizza dağıtarak kutladı</b>
          </a>
        </li>
      </ul>
    </article>
  </body>
</html>