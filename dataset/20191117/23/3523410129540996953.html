<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640436/%DB%B3-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D8%AE%D8%B3%D8%A7%D8%B1%D8%AA%E2%80%8C%D9%87%D8%A7%DB%8C-%D8%AD%D9%85%D9%84%D9%87-%D8%A7%D8%AE%DB%8C%D8%B1-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D9%87-%D9%86%D9%88%D8%A7%D8%B1-%D8%BA%D8%B2%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T23:08:00+00:00"/>
    <meta property="og:title" content="۳ میلیون دلار خسارت‌های حمله اخیر اسرائیل به نوار غزه"/>
    <meta property="og:description" content="وزارت مسکن فلسطین امروز- یکشنبه- اعلام کرد که خسارت‌های وارد شده به نوار غزه در سطوح مختلف طی حمله اخیر اسرائیل حدود سه میلیون و ۱۰۰ هزار دلار..."/>
  </head>
  <body>
    <article>
      <h1>
        <a href="https://www.bultannews.com/fa/news/640436/%DB%B3-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1-%D8%AE%D8%B3%D8%A7%D8%B1%D8%AA%E2%80%8C%D9%87%D8%A7%DB%8C-%D8%AD%D9%85%D9%84%D9%87-%D8%A7%D8%AE%DB%8C%D8%B1-%D8%A7%D8%B3%D8%B1%D8%A7%D8%A6%DB%8C%D9%84-%D8%A8%D9%87-%D9%86%D9%88%D8%A7%D8%B1-%D8%BA%D8%B2%D9%87">۳ میلیون دلار خسارت‌های حمله اخیر اسرائیل به نوار غزه</a>
      </h1>
      <h2>وزارت مسکن فلسطین امروز- یکشنبه- اعلام کرد که خسارت‌های وارد شده به نوار غزه در سطوح مختلف طی حمله اخیر اسرائیل حدود سه میلیون و ۱۰۰ هزار دلار...</h2>
      <address><time datetime="2019-11-17T23:08:00+00:00">17 Nov 2019, 23:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آناتولی، «ناجی سرحان» سرپرست وزارت مسکن تشکیلات خودگردان فلسطین امروز -یکشنبه- در کنفرانسی درباره خسارت‌های وارد شده به نوار غزه در حمله اخیر اسرائیل اعلام کرد که مجموع این خسارت‌ها سه میلیون و ۱۰۰ هزار دلار برآورد شده است.</p>
      <p>سرحان گفت که بهای خسارت‌های وارد شده به بخش مسکن در غزه به حدود دو میلیون دلار می‌رسد.</p>
      <p>وی در ادامه افزود:‌ «حدود ۳۰ واحد مسکونی به طور کامل یا جزئی که غیر قابل استفاده باشد، تخریب شده و ۵۰۰ واحد دیگر به صورت جزئی آسیب دیده‌اند.</p>
      <p>سرحان درباره خسارت دو بخش کشاورزی و صید آن را حدود ۵۰۰ هزار دلار و خسارت‌های بخش تجاری را حدود ۱۰۰ هزار دلار اعلام کرد.</p>
      <p>وی گفت که شبکه‌های بهداشت و زیرساخت‌ها در نوار غزه خسارتی بالغ بر ۳۰۰ هزار دلار دیده‌اند.</p>
      <p>سرپرست وزارت مسکن فلسطین درباره خسارت بخش حمل و نقل آن را حدود ۱۰۰ هزار دلار بر آورد کرد و گفت که به مؤسسه‌های دولتی از جمله ۱۵ مدرسه و یک پایگاه امنیتی ۱۰۰ هزار دلار خسارت وارد شده است.</p>
      <p>وی تأکید کرد که نوار غزه به حدود ۷۰۰ میلیون دلار برای بازسازی نیاز دارد.</p>
      <p>سرحان در ادامه افزود: «بخش مسکن غزه به ۲۰۰ میلیون دلار، اصلاح اقتصادی به ۲۵۰ میلیون ، بخش کشاورزی به ۲۰۰ میلیون و بخش زیر ساخت‌ها و شبکه های برق به ۵۰ میلیون دلار نیاز دارد».</p>
      <p>وی از دولت خواست که از خانواده‌های خسارت‌دیده از حمله اخیر حمایت‌های لازم را صورت دهد.</p>
      <p>حمله اخیر اسرائیل به نوار غزه ۳۴ شهید و بیش از ۱۰۰ مجروح برجای گذاشت.</p>
    </article>
  </body>
</html>