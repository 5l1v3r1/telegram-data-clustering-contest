<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/israeli-forces-attack-journalists-protesting-in-solidarity-with-injured-photojournalist-video345.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T23:03:00+00:00"/>
    <meta property="og:title" content="ഇസ്രഈലി സൈന്യത്തിന്റെ വെടിവെപ്പില്‍ കണ്ണ് നഷ്ടപ്പെട്ട ഫലസ്തീനിയന്‍ ഫോട്ടോഗ്രാഫര്‍ക്ക് ഐക്യദാര്‍ഢ്യവുമായി തെരുവില്‍ പ്രതിഷേധം; സാമൂഹ്യമാധ്യമങ്ങളിലെ പ്രതിഷേധം ഇങ്ങനെ- വീഡിയോ"/>
    <meta property="og:description" content="Israel–Palestinian Conflict Photography World News World ബത്‌ലഹേം: ഫലസ്തീനിയന്‍ ഫോട്ടോഗ്രാഫര്‍ക്കു നേരെ ഇസ്രഈല്‍ സൈന്യം നടത്തിയ ക്രൂരതയ്‌ക്കെതിരെ വ്യാപക പ്രതിഷേധം. വെള്ളി"/>
  </head>
  <body>
    <article>
      <h1>ഇസ്രഈലി സൈന്യത്തിന്റെ വെടിവെപ്പില്‍ കണ്ണ് നഷ്ടപ്പെട്ട ഫലസ്തീനിയന്‍ ഫോട്ടോഗ്രാഫര്‍ക്ക് ഐക്യദാര്‍ഢ്യവുമായി തെരുവില്‍ പ്രതിഷേധം; സാമൂഹ്യമാധ്യമങ്ങളിലെ പ്രതിഷേധം ഇങ്ങനെ- വീഡിയോ</h1>
      <address><time datetime="2019-11-17T23:03:00+00:00">17 Nov 2019, 23:03</time> by <a rel="author">ന്യൂസ് ഡെസ്‌ക്</a></address>
      <p>ബത്‌ലഹേം: ഫലസ്തീനിയന്‍ ഫോട്ടോഗ്രാഫര്‍ക്കു നേരെ ഇസ്രഈല്‍ സൈന്യം നടത്തിയ ക്രൂരതയ്‌ക്കെതിരെ വ്യാപക പ്രതിഷേധം. വെള്ളിയാഴ്ച ഫലസ്തീന്‍ സ്വദേശികള്‍ നടത്തിയ പ്രതിഷേധത്തിനിടെ സൈന്യം നടത്തിയ വെടിവെപ്പില്‍ ഫലസ്തീനിയന്‍ ഫോട്ടോഗ്രാഫറായ മുഅത്ത് അമര്‍നേഹിന്റെ കണ്ണ് നഷ്ടപ്പെട്ടിരുന്നു.</p>
      <p>സംഭവത്തില്‍ പ്രതിഷേധിച്ച് നൂറുകണക്കിനു മാധ്യമപ്രവര്‍ത്തകരാണ് ഞായറാഴ്ച ഇസ്രഈലില്‍ പ്രതിഷേധിച്ചത്. ഇവര്‍ക്കു നേരെ സൈന്യം കണ്ണീര്‍വാതകം പ്രയോഗിച്ചു.</p>
      <p>ബത്‌ലഹേം നഗരത്തിന്റെ വടക്കന്‍ പ്രവേശന കവാടത്തില്‍ ഇരുന്നു പ്രതിഷേധിച്ച മാധ്യമപ്രവര്‍ത്തകര്‍ക്കു നേരെയാണ് കണ്ണീര്‍ വാതക ബോംബുകള്‍ വര്‍ഷിച്ചതെന്ന് ഫലസ്തീന്‍ ക്രോണിക്കിള്‍ റിപ്പോര്‍ട്ട് ചെയ്തു. രണ്ടു മാധ്യമപ്രവര്‍ത്തകരെ കസ്റ്റഡിയിലെടുത്തതായും റിപ്പോര്‍ട്ടുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>വെള്ളിയാഴ്ച ഹെബ്രോണിലെ സുരിഫ് മേഖലയില്‍ നടന്ന പ്രതിഷേധം റിപ്പോര്‍ട്ട് ചെയ്യാനെത്തിയ അമര്‍നേഹിനു നേരെ ഒരു ഇസ്രഈലി സൈനികന്‍ വെടിയുതിര്‍ക്കുകയായിരുന്നു. അമര്‍നേഹിന്റെ ഇടംകണ്ണിന്റെ കാഴ്ച നഷ്ടപ്പെട്ടു.</p>
      <p>ഇസ്രഈലി അധികൃതര്‍ കൈവശപ്പെടുത്തിയ ഭൂമി തിരികെ നല്‍കണമെന്നാവശ്യപ്പെട്ടായിരുന്നു പ്രതിഷേധം. ഇത് കവര്‍ ചെയ്യാനായിരുന്നു അമര്‍നേഹി അവിടെയെത്തിയത്.</p>
      <p>സംഭവത്തില്‍ ഉടന്‍തന്നെ ഇടപെടണമെന്ന് അന്താരാഷ്ട്ര മാധ്യമ ഫെഡറേഷന്‍ (ഐ.ജെ.എഫ്) അടക്കമുള്ള സംഘടനകളോട് ഫലസ്തീനിയന്‍ ജേണലിസ്റ്റ്‌സ് സിന്‍ഡിക്കേറ്റ് (പി.ജെ.എസ്) ആവശ്യപ്പെട്ടു. ഫലസ്തീനിയന്‍ മാധ്യമപ്രവര്‍ത്തകര്‍ക്കു നേരെ ദിനംപ്രതി അക്രമം വര്‍ധിച്ചുവരികയാണെന്നും അവര്‍ ചൂണ്ടിക്കാട്ടി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഒരു കണ്ണ് പൊത്തിപ്പിടിച്ചും കണ്ണ് പഞ്ഞിവെച്ചു പൊതിഞ്ഞും ഫോട്ടോ ഇട്ടാണ് സാമൂഹ്യമാധ്യമങ്ങളില്‍ പ്രതിഷേധം നടക്കുന്നത്. ഫലസ്തീനിലെ സ്‌കൂള്‍ വിദ്യാര്‍ഥികളും പ്രതിഷേധത്തില്‍ അണിചേര്‍ന്നു.</p>
      <figure>
        <iframe data-src="https://twitter.com/Betelgeuse100/status/1195783818231332866?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>