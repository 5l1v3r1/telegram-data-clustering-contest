<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158684_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T18:10:00+00:00"/>
    <meta property="og:title" content="Азар: Радвам се за Лампард и Челси"/>
    <meta property="og:description" content="Белгиецът акостира на &quot;Сантиаго Бернабеу&quot; именно от лондончани"/>
  </head>
  <body>
    <article>
      <h1>Азар: Радвам се за Лампард и Челси</h1>
      <address><time datetime="2019-11-17T18:10:00+00:00">17 Nov 2019, 18:10</time> by <a rel="author">Николай Георгиев</a></address>
      <p>Звездата на Реал Мадрид Еден Азар похвали Франк Лампард за работата му в Челси и заяви, че се надява бившият му съотборник да се превърне в един от най-добрите мениджъри в света. </p>
      <p> <br/>Белгиецът акостира на "Сантиаго Бернабеу" именно от лондончани, само месец преди Лампард да застане начело на отбора.<br/> <br/>"Не съм изненадан от влиянието на Лампард. Познавам го като играч, не като треньор, но той е страхотен човек. Минали са 4 месеца, а той вече показа, че може да бъде един от най-добрите наставници."<br/> <br/>"Хубавото нещо е, че играят с млади английски момчета. Добре е и за Англия, и за Челси. Късметлии са да имат такива млади играчи с подобни качества", заяви Азар.<br/> <br/>"Може би с още двама-трима играчи и ще се борят за първото място. Когато гледах как играят, беше приятно. Все още имам приятели там, все още ги следвам. Много се радвам за тях."</p>
    </article>
  </body>
</html>