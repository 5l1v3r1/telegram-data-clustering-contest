<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2575573/organizatori-kotoarmarku-sukaut-volonteriv-u-ternopoli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-17T18:01:00+00:00"/>
    <meta property="og:title" content="Організатори котоярмарку шукають волонтерів у Тернополі"/>
    <meta property="og:description" content="Для допомоги у проведенні благодійного котоярмарку потрібні волонтери"/>
  </head>
  <body>
    <article>
      <h1>Організатори котоярмарку шукають волонтерів у Тернополі</h1>
      <address><time datetime="2019-11-17T18:01:00+00:00">17 Nov 2019, 18:01</time> by <a rel="author">Антоніна Албул</a></address>
      <p>
        <i>Благодійний котоярмарок організовують у Тернополі 24 листопада. Під час дійства жителі міста зможуть обрати собі домашніх улюбленців.</i>
      </p>
      <p>Втім, для проведення ярмарку необхідні волонтери. Відтак любителів тварин просять зголошуватися, пише <a href="https://zz.te.ua/shukaiut-volonteriv-dlia-kotoiarmarku/">зз</a>.</p>
      <p>Наш благодійний котоярмарок, який відбудеться 24 листопада в ТРЦ “Подоляни”, обіцяє бути дуже цікавим та розмаїтим, – зазначає співорганізаторка, голова благодійної організації «Вірні друзі» Алла Ляпандра. Для допомоги у проведенні благодійного котоярмарку потрібні волонтери.</p>
      <p>«Серед вимог до волонтерів: відповідальність та любов до тварин. Хто має бажання допомогти нам і котам, звертайтеся. Також у рамках котоярмарку ми матимемо приємність малювати картини із художницею Зоряною Олендер. Це чудова нагода створити шедевр своїми руками, відчути себе митцем. І навіть не кажіть, що у вас нема художнього хисту. Під чуйним керівництвом талановитої Зоряни та завдяки спеціальній покроковій методиці, намалювати картину зможе кожен. Участь в майстер-класі вартує 200 грн. Виручені кошти будуть спрямовані на потреби безпритульних тварин. Кількість місць обмежена, дуже просимо про бажання взяти участь в мастер-класі повідомляти завчасно. Телефон для довідок: 068 445 24 46».</p>
      <p>Під час котоярмарку діти зможуть відвідати майстер-клас з паперопластики, який проведуть студенти Тернопільського кооперативного коледжу відділення “Дизайн”. Майстер-клас відбуватиметься з 13.00 до 15.00, участь безкоштовна.</p>
    </article>
  </body>
</html>