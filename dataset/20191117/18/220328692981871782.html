<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/politsiyata-v-khrvatiya-strelya-po-nelegalni-migranti-406990.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T18:59:38+00:00"/>
    <meta property="og:title" content="Полицията в Хърватия стреля по нелегални мигранти"/>
    <meta property="og:description" content="Един от тях е ранен и с опасност за живота"/>
  </head>
  <body>
    <article>
      <h1>Полицията в Хърватия стреля по нелегални мигранти</h1>
      <address><time datetime="2019-11-17T18:59:38+00:00">17 Nov 2019, 18:59</time> by <a rel="author">Стандарт</a></address>
      <p>Полицията в Хърватия  е стреляла късно снощи срещу група нелегални мигранти, опитващи се да достигнат до съседна Словения. Един човек от мигрантите е ранен и е в критично състояние, съобщи днес представител на властите в Риека, цитиран от агенция Ройтерс и БТА.</p>
      <p>Министърът на вътрешните работи на Хърватия Давор Божинович каза пред журналисти, че групата вероятно се е опитала да премине в Словения, но не спомена колко души е имало в нея и от каква националност са. "Полицаите предотвратиха преминаването на групата, която най-вероятно е искала да влезе в Словения", каза Божинович.</p>
      <p>Лекар от болницата в Риека каза, че човекът в критично състояние е ранен с огнестрелно оръжие. "Пациентът бе приет в болница за спешна операция след като е получил огнестрелни рани в областта на гърдите и стомаха", каза днес лекарят на Ройтерс по телефона. "Той е с опасност за живота, продължава интензивното му лечение."</p>
    </article>
  </body>
</html>