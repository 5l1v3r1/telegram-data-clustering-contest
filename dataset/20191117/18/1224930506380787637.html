<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/chim-nebezpechna-ruchna-poklazha-na-litaku_n169732"/>
    <meta property="og:site_name" content="Радіо Максимум"/>
    <meta property="article:published_time" content="2019-11-17T18:26:00+00:00"/>
    <meta property="og:title" content="Чим небезпечна ручна поклажа на літаку? - Радіо Максимум"/>
    <meta property="og:description" content="Ручна поклажа авіапасажирів може загрожувати вашій безпеці під час подорожі літаком. Причиною цього є надмірна кількість речей, якою буквально 'завалені' салони авіасуден."/>
  </head>
  <body>
    <article>
      <h1>Чим небезпечна ручна поклажа на літаку? - Радіо Максимум</h1>
      <address><time datetime="2019-11-17T18:26:00+00:00">17 Nov 2019, 18:26</time> by <a rel="author">Лазур Назарій</a></address>
      <p>
        <b>Ручна поклажа авіапасажирів може загрожувати вашій безпеці під час подорожі літаком. Причиною цього є надмірна кількість речей, якою буквально "завалені" салони авіасуден.</b>
      </p>
      <p>Як зазначає видання Independent, в останні роки більшість авіакомпаній розробили спеціальні тарифи і почали стягувати плату за реєстрацію багажу. Тому все більше пасажирів намагаються свої речі перевезти винятково у ручній поклажі. В результаті на більшості рейсів полиці для сумок виявляються настільки переповненими, що багатьом мандрівникам, що ввійшли не у перших рядах, просто-напросто не вистачає місця.</p>
      <related>
        <h4>І ще:</h4>
        <a href="https://maximum.fm/skilki-dniv-na-rik-lyudi-vitrachayut-na-mriyi-pro-podorozhi-cikavi-dani_n169662"/>
      </related>
      <p>І тут починається найцікавіше. У цих випадках персонал перевізника пропонує пасажиру здати сумку в багаж, який розміщується в вантажному відсіку повітряного судна. І таке прохання реально ставить під загрозу ручну поклажу.</p>
      <p>Крім часу, який буде потрібно витратити по прильоту на очікування своєї сумки, є небезпека значно серйозніша. По-перше, саме в ручній поклажі найчастіше перевозять особливо цінні речі. І про це, звичайно ж, знають злочинці. На жаль,<b> крадіжки з багажу</b> в аеропортах залишаються поширеною проблемою. Останнім часом, до речі, фіксується збільшення кількості випадків з пропажею дорогих предметів з ручної поклажі. Авіакомпанії і аеропорти, як правило, відмовляють у компенсації, обмежуючись формальною страховкою, яка розраховується, виходячи з ваги.</p>
      <p>Річ у тім, що згідно з правилами Варшавської конвенції 1929 року, зареєстрований багаж не повинен містити крихких, швидкопсувних або цінних речей. Відповідно, рівень компенсації, на яку має право пасажир у разі втрати або пошкодження, не враховує цінні предмети, які можуть бути у багажі. Іншими словами, коли наземний персонал звільняє пасажира від його ручної поклажі, авіакомпанія не має бере на себе відповідальність за дорогі речі.</p>
      <figure>
        <img src="https://maximum.fm/uploads/640w_DIR/media_news/2019/11/5dd013a50e25e715213567.jpg"/>
        <figcaption>Багаж просто можуть викрасти</figcaption>
      </figure>
      <p>Тому ноутбуки, фотоапарати, прикраси і гроші ніколи не слід залишати в сумці, яку пропонують відправити у багажне відділення. Теж саме стосується і документів, включаючи паспорт. Тому якщо у ручній поклажі планується перевозити цінний предмет, в літак краще брати невелику сумку, яка відповідає параметрам, заявленим авіакомпанією, і поміщається під кріслом.</p>
      <p>Велика кількість ручної поклажі в салоні літака може представляти й інші незручності, і навіть потенційну небезпеку. У разі аварійної ситуації пасажири, які намагаються дістати з полиці свої речі, гальмують екстрену евакуацію людей. І це вже серйозна загроза життю інших пасажирів. Зокрема, велику полеміку з цього приводу викликала трагедія з літаком Sukhoi Superjet 100 у травні цього року. Під час евакуації частина пасажирів покидала літак з валізами. Пізніше людей, які намагалися на ходу забрати багаж з полиці, звинуватили в тому, що через них багато хто не встиг залишити палаючий лайнер і загинули у вогні.</p>
      <related>
        <h4>Читайте також:</h4>
        <a href="https://maximum.fm/pasazhiri-najdovshogo-aviarejsu-rozpovili-pro-divni-rechi-na-bortu_n169692"/>
      </related>
      <p>Джерело: <a href="http://www.turizm.ru/news/russia/aviapassazhirov_predupredili_ob_opasnostyakh_kotorye_podzhidayut_ikh_ruchnuyu_klad/">Turizm</a></p>
      <related>
        <h4>До теми</h4>
        <a href="https://maximum.fm/tanci-z-zirkami-2019-hto-pokinuv-shou-v-trinadcyatomu-pryamomu-efiri-17-11-2019_n169737"/>
        <a href="https://maximum.fm/usi-za-ta-proti-seksu-na-roboti_n169688"/>
        <a href="https://maximum.fm/chomu-zastuda-na-gubah-nikudi-ne-znikaye-poyasnennya-likariv_n169724"/>
      </related>
    </article>
  </body>
</html>