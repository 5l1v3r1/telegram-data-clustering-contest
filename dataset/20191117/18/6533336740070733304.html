<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/serviti-riveriti-papa-francesco-offre-pranzo-500-poveri-219286.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-17T18:58:00+00:00"/>
    <meta property="og:title" content="Papa francesco offre il pranzo a 1.500 poveri e fa preparare lasagne halal per i musulmani"/>
    <meta property="og:description" content="SERVITI E RIVERITI - PAPA FRANCESCO OFFRE IL PRANZO A 1.500 POVERI E, PER PERMETTERE AI MUSULMANI PRESENTI DI MANGIARE, HA FATTO PREPARARE LE LASAGNE SENZA CARNE DI MAIALE - IL MESE SCORSO L'ARCIVESCOVO ZUPPI AVEVA FATTO INCAZZARE I BOLOGNESI CON LA DECISIONE DI SERVIRE IN PIAZZA, PER LA FESTA DEL SANTO PATRONO, I TORTELLINI RIPIENI DI POLLO..."/>
  </head>
  <body>
    <article>
      <h1>Papa francesco offre il pranzo a 1.500 poveri e fa preparare lasagne halal per i musulmani</h1>
      <address>
        <time datetime="2019-11-17T18:58:00+00:00">17 Nov 2019, 18:58</time>
      </address>
      <p>
        <b>
          <b>SERVITI E RIVERITI - PAPA FRANCESCO OFFRE IL PRANZO A 1.500 POVERI E, PER PERMETTERE AI MUSULMANI PRESENTI DI MANGIARE, HA FATTO PREPARARE LE LASAGNE SENZA CARNE DI MAIALE - IL MESE SCORSO L'ARCIVESCOVO ZUPPI AVEVA FATTO INCAZZARE I BOLOGNESI CON LA DECISIONE DI SERVIRE IN PIAZZA, PER LA FESTA DEL SANTO PATRONO, I TORTELLINI RIPIENI DI POLLO...</b>
        </b>
      </p>
      <hr/>
      <p>
        <b>Franca Giansoldati per <a href="http://www.ilmessaggero.it/">www.ilmessaggero.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255711/1239513.htm">
          <img src="https://cdn-static.dagospia.com/img/foto/11-2019/papa-bergoglio-e-le-lasagne-halal-1239513.jpg"/>
        </a>
        <figcaption>PAPA BERGOGLIO E LE LASAGNE HALAL</figcaption>
      </figure>
      <p>Dopo i tortellini al pollo in rispetto dei musulmani, Papa Francesco ha fatto servire a 1.500 poveri le lasagne alla bolognese, con il sugo fatto senza la carne di maiale come, invece, vorrebbe la tradizione culinaria tradizionale. Nell'Aula Paolo VI, in Vaticano, è stato servito un menù rigorosamente halal, senza il maiale, per permettere agli islamici presenti di mangiare senza alcun problema.</p>
      <p>A specificare questa variante gastronomica è stato monsignor Rino Fisichella, presidente del Pontificio Consiglio della Nuova Evangelizzazione, il dicastero che cura l'organizzazione della Giornata Mondiale del Povero istituita dal Pontefice.</p>
      <figure>
        <a href="https://www.dagospia.com/mediagallery/Dago_fotogallery-255711/1239511.htm">
          <img src="https://cdn-static.dagospia.com/img/foto/11-2019/papa-bergoglio-e-le-lasagne-halal-1239511.jpg"/>
        </a>
        <figcaption>PAPA BERGOGLIO E LE LASAGNE HALAL</figcaption>
      </figure>
      <p>La disfida del tortellino al pollo, il modenese Guccini approva: «Che problema c'è?»</p>
      <p>«Qui non c'e' carne di maiale, anche gli altri ospiti possono mangiare tranquillamente tutto», ha detto Fisichella all'inizio del pranzo.</p>
      <p>Il mese scorso era stata sollevata una bufera nazionale senza precedenti, soprattutto in Emilia Romagna, dopo che il nuovo arcivescovo di Bologna Zuppi aveva fatto servire in piazza per la festa del santo patrono dei tortellini senza la carne di maiale, ma solo di pollo. Gli emiliani erano insorti indignati e si erano creati subito due partiti, quello dei puristi a difesa della ricetta secolare e quello degli aperturisti, propensi ad adattare le ricette tradizionali alle nuove culture dei migranti.</p>
      <figure>
        <a href="https://www.dagospia.com/mediagallery/Dago_fotogallery-255711/1239512.htm">
          <img src="https://cdn-static.dagospia.com/img/foto/11-2019/papa-bergoglio-e-le-lasagne-halal-1239512.jpg"/>
        </a>
        <figcaption>PAPA BERGOGLIO E LE LASAGNE HALAL</figcaption>
      </figure>
    </article>
  </body>
</html>