<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957421"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T18:17:53+00:00"/>
    <meta property="og:title" content="‘అయోధ్య’ తీర్పుపై రివ్యూ పిటిషన్‌కు ముస్లిం లా బోర్డు"/>
    <meta property="og:description" content="ADVT"/>
  </head>
  <body>
    <article>
      <h1>‘అయోధ్య’ తీర్పుపై రివ్యూ పిటిషన్‌కు ముస్లిం లా బోర్డు</h1>
      <address>
        <time datetime="2019-11-17T18:17:53+00:00">17 Nov 2019, 18:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>లక్నో: </b>అయోధ్య వివాదం విషయంలో సుప్రీంకోర్టు ఇచ్చిన తీర్పుపై రివ్యూ పిటిషన్ దాఖలు చేయాలని అఖిల భారత ముస్లిం పర్సనల్ లా బోర్డు (ఏఐఎంపీఎల్‌బీ) నిర్ణయించింది. లక్నోలో నిర్వహించిన సమావేశం అనంతరం జమైత్ ఉలేమా ఎ హింద్ అధ్యక్షుడు మౌలానా అర్షద్ మదానీ ఈ విషయాన్ని వెల్లడించారు. తమకు పెద్దగా ఆశ లేకున్నప్పటికీ రివ్యూ పిటిషన్ దాఖలు చేయాలనే నిర్ణయించుకున్నట్టు తెలిపారు. అలాగే, మసీదు నిర్మాణానికి ఐదెకరాల స్థలాన్ని కేటాయించడాన్ని వ్యతిరేకించాలని కూడా సమావేశంలో నిర్ణయించినట్టు చెప్పారు. అయోధ్యపై తీర్పు సందర్భంగా మసీదు నిర్మాణానికి ఐదెకరాల భూమిని సమకూర్చాలంటూ కేంద్రాన్ని సుప్రీం ధర్మాసనం ఆదేశించింది.</p>
      <p> </p>
      <p>రివ్యూ పిటిషన్‌కు సంబంధించిన ఈ కేసును సీనియర్ అడ్వకేట్ రాజీవ్ ధవన్ చూసుకుంటారని, డిసెంబరు 9వ తేదీ లోపు రివ్యూ పిటిషన్ దాఖలు చేస్తామని ఏఐఎంపీఎల్‌బీ కార్యదర్శి జఫర్యాబ్ జిలానీ పేర్కొన్నారు. షరియా చట్టం ప్రకారం మసీదు భూమి అల్లాకు చెందినదని, దానిని ఎవరూ మరొకరికి ఇవ్వలేరని తేల్చి చెప్పారు. మసీదు నిర్మాణానికి ప్రభుత్వం ఇవ్వనున్న ఐదెకరాల స్థలాన్ని తిరస్కరించాలని బోర్డు నిర్ణయించిందని, మసీదుకు ప్రత్యామ్నాయం లేదని జిలానీ పేర్కొన్నారు. తమ రివ్యూ పిటిషన్ వందశాతం తిరస్కరణకు గురవుతుందని తెలుసని, అయినప్పటికీ పిటిషన్ దాఖలు చేయడానికే నిర్ణయించుకున్నామని, అది తమ హక్కు అని పేర్కొన్నారు.</p>
    </article>
  </body>
</html>