<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76672-Justin-Bieber-ide-opat-proti-Taylor-Swift-Vraj-si-vymysla-ze-jej-vydavatelstvo-zakazuje-hrat-vlastne-skladby"/>
    <meta property="og:site_name" content="REFRESHER"/>
    <meta property="article:published_time" content="2019-11-17T18:48:00+00:00"/>
    <meta property="og:title" content="Justin Bieber ide opäť proti Taylor Swift. Vraj si vymýšľa, že jej vydavateľstvo zakazuje hrať vlastné skladby"/>
    <meta property="og:description" content="Dočkali sme sa podobnej situácie ako pred niekoľkými mesiacmi, keď Taylor Swift tvrdila, že si dvaja manažéri predali jej tvorbu za 300 miliónov dolárov a nič jej nepovedali."/>
  </head>
  <body>
    <article>
      <h1>Justin Bieber ide opäť proti Taylor Swift. Vraj si vymýšľa, že jej vydavateľstvo zakazuje hrať vlastné skladby</h1>
      <address><time datetime="2019-11-17T18:48:00+00:00">17 Nov 2019, 18:48</time> by <a rel="author">Viktor Kniš</a></address>
      <p>
        <b>Dočkali sme sa podobnej situácie ako pred niekoľkými mesiacmi, keď Taylor Swift tvrdila, že si dvaja manažéri predali jej tvorbu za 300 miliónov dolárov a nič jej nepovedali.</b>
      </p>
      <p>Pred niekoľkými dňami <b>Taylor Swift</b> na sociálnych sieťach rozbehla boj proti dvojici bývalých manažérov, ktorí si nedávno predali jej tvorbu z minulých rokov za necelých 300-miliónov dolárov. Tvrdila, že jej zakázali so staršími skladbami zahrnutými v predaji vystupovať a je to zároveň dôvod, prečo nemôže uzrieť svetlo sveta jej dokument na Netflixe. Fanúšikov proti Scooterovi Braunovi a Scottovi Borchettovi poštvala, pretože si už podľa jej vlastných slov nevie so situáciou rady. </p>
      <p>Netrvalo dlho a od vydavateľstva Big Machine prišla odpoveď, v ktorej sa píše, že zástupcovia spoločnosti nerozumejú problému, pretože Taylor Swift nikto nikdy nič nezakázal. Pravdou ostáva, že na to ani nemajú právo a speváčka môže hrať všetky svoje skladby kde chce. Práva sa totiž týkajú len distribúcie nahrávok a ich použitia na komerčné účely, čo nesúvisí s ich živou prezentáciou na koncertoch. </p>
      <related>
        <a href="https://refresher.sk/76613-Taylor-Swift-ma-problem-vlastnici-prav-na-jej-skladby-jej-zakazuju-spievat-velku-cast-vlastnej-tvorby-nazivo"/>
      </related>
      <p>Celú situáciu pozorne sledoval aj Justin Bieber, ktorý sa neváhal vyjadriť už pri pôvodnom konflikte pri predaji práv pred niekoľkými mesiacmi. Už vtedy sa postavil na stranu svojho súčasného manažéra Scootera Brauna a teraz to spravil opäť. Jednoducho na svojom Instagrame pozdieľal screenshot, z portálu TMZ, v ktorom sa píše, že to, čo tvrdí Taylor Swift, je klamstvo. </p>
      <p>Podobný komunikačný problém nastal aj v júli. Taylor Swift vtedy údajne vedela o predaji svojej celoživotnej tvorby za 300 miliónov vopred a premárnila šancu získať ju. Na verejnosť však napísala dlhé vyjadrenie, v ktorom tvrdila opak. Aj vtedy platilo, že jej slová nedávali v širšom kontexte žiadnu logiku. </p>
      <related>
        <a href="https://refresher.sk/66898-Taylor-Swift-vedela-o-predaji-svojej-celozivotnej-tvorby-za-300-milionov-vopred-a-premarnila-sancu-ziskat-ju-tvrdi-byvaly-manazer"/>
      </related>
      <figure>
        <img src="https://i.refresher.sk/public/vik/nov_2019/img-5544-1573925663.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/27252-Taylor-Swift-kraluje-predajom-albumov-v-polovici-roka-2015-pricom-ju-nasleduje-Drake-Single-si-podmanil-Mark-Ronson"/>
        <a href="https://refresher.sk/29526-Justin-Bieber-si-uziva-zivot-a-krasnu-prirodu-v-uprimnom-videosingli-Ill-Show-You-s-hudbou-od-Skrillexa"/>
        <a href="https://refresher.sk/38495-Zalubeny-par-kriminalnikov-vykrada-obchody-v-maske-Justina-Biebera-a-DJa-Snakea-vo-videoklipe-ku-skladbe-Let-Me-Love-You"/>
        <a href="https://refresher.sk/33868-Drake-sa-nesetri-a-posiela-nam-trojicu-skladieb-vratane-remixu-One-Dance-s-Justinom-Bieberom"/>
        <a href="https://refresher.sk/34964-Major-Lazer-Justin-Bieber-a-MO-ti-chcu-sprijemnit-leto-chytlavou-skladbou-Cold-Water"/>
        <a href="https://refresher.sk/29686-Justinovi-Bieberovi-asistovali-s-dvojicou-novych-singlov-o-laske-Ed-Sheeran-a-spevacka-Halsey"/>
        <a href="https://refresher.sk/30596-Nezna-Taylor-Swift-uteka-z-lesa-plneho-nastrah-vo-videoklipe-na-skladbu-z-jej-uspesneho-1989"/>
        <a href="https://refresher.sk/76646-Popularny-raper-moze-stravit-30-rokov-za-mrezami-Na-YouTube-ma-hity-so-stovkami-milionov-pozreti"/>
      </related>
    </article>
  </body>
</html>