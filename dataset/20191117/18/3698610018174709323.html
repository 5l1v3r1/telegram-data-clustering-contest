<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayina-nichiyeyu-z-serbiyeyu-zavershila-kvalifikaciyu-na-yevro-2020-329970_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T18:04:00+00:00"/>
    <meta property="og:title" content="Україна нічиєю з Сербією завершила кваліфікацію на Євро-2020"/>
    <meta property="og:description" content="Українські футболісти зрівняли результат у самій кінцівці зустрічі."/>
  </head>
  <body>
    <article>
      <h1>Україна нічиєю з Сербією завершила кваліфікацію на Євро-2020</h1>
      <h2>Українські футболісти зрівняли результат у самій кінцівці зустрічі.</h2>
      <address>
        <time datetime="2019-11-17T18:04:00+00:00">17 Nov 2019, 18:04</time>
      </address>
      <p>Сьогодні, 17 листопада, в матчі заключного туру <b><a href="https://dt.ua/SPORT/vidbir-na-yevro-2020-usi-rezultati-igrovogo-dnya-15-listopada-polozhennya-komand-329885_.html">відбіркового турніру</a></b> чемпіонату Європи-2020 збірна України в Белграді на стадіоні "Райко Мітіч" зіграла внічию з національною командою Сербії.</p>
      <p>Поєдинок розпочався з голу сербів, які реалізували пенальті. Українська збірна після пропущеного гола активізувалася і створила забійний момент, але Ярмоленко потрапив у стійку.</p>
      <p>Далі українці продовжили активніше грати на чужій половині поля, що й допомогло зрівняти результат – Яремчук після подачі від Циганкова забив головою.</p>
      <p>Друга половина знову почався з гола сербів – точним ударом відзначився Мітровіч. Другий тайм проходив у спокійному темпі, а вже наприкінці підопічні Шевченка пішли на штурм воріт господарів поля, який увінчався голом Бесєдіна на 93-й хвилині поєдинку.</p>
      <p>
        <b>Сербія - Україна - 2:2</b>
      </p>
      <p><b>Голи:</b> Тадіч, 9 (з пенальті), Мітровіч, 56 — Яремчук, 32, Бесєдін, 90+3.</p>
      <p><b>Сербія:</b> Райкович, Максимович, Міленкович, Коларов, Родич, Гудель, Максимович (Мілівоевіч, 76), Тадіч, Льяіч (Гачіновіч, 69), Радоніч (Мілиікович-Савіч, 82), А. Мітровіч.</p>
      <p><b>Україна:</b> Пятов, Караваєв, Кривцов, Матвієнко, Миколенко, Коваленко (Шепелєв, 77), Сидорчук, Малиновський (Шахов, 88), Циганков (Бесєдін, 77), Яремчук, Ярмоленко.</p>
      <p>
        <i>Попередження: Коларов — Матвієнко.</i>
      </p>
      <p>Нагадаємо, раніше збірна України гарантувала собі перше місце в групі і наступного літа зіграє у фінальній частині чемпіонату Європи з футболу.</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">Сербія - Україна 2:2: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>