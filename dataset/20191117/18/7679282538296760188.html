<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-four-young-women-including-three-real-sisters-of-etawah-will-become-jain-sadhvi-2854855.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T18:06:53+00:00"/>
    <meta property="og:title" content="इटावा की तीन सगी बहनों समेत चार युवतियां बनेंगी साध्वी"/>
    <meta property="og:description" content="जिले में पहली बार जैन समाज की एक साथ तीन सगी बहनों के साथ पड़ोस में रहने वाली एक युवती सांसारिक व परिवार का परित्याग कर साध्वी होने जा रही हैं। रविवार रात वरहीपुरा जैन मंदिर से हजारों जैन समाज के..."/>
  </head>
  <body>
    <article>
      <h1>इटावा की तीन सगी बहनों समेत चार युवतियां बनेंगी साध्वी</h1>
      <address><time datetime="2019-11-17T18:06:53+00:00">17 Nov 2019, 18:06</time> by <a rel="author">कार्यालय संवाददाता,इटावा</a></address>
      <p>जिले में पहली बार जैन समाज की एक साथ तीन सगी बहनों के साथ पड़ोस में रहने वाली एक युवती सांसारिक व परिवार का परित्याग कर साध्वी होने जा रही हैं। रविवार रात वरहीपुरा जैन मंदिर से हजारों जैन समाज के पुरुषों व महिलाओं ने इन चारों साध्वी को रथ और पालकी में बैठाकर बैंड बाजों के साथ बिनौली यात्रा निकाली।</p>
      <p>शहर के मोहल्ला बरही पुरा निवासी सुभाष चंद जैन की तीन बेटियां नेहा जैन (23), शिवानी जैन (21), दीक्षा (20) और लालपुरा के पप्पू जैन की बेटी राखी (23) की जनेश्वरई दीक्षा 1 दिसंबर को पुष्पगिरी तीर्थ क्षेत्र सोनकच्छ जिला देवास में सम्पन्न होगी। इससे पहले 10 नवम्बर को भिण्ड में भी यात्रा निकाली गई थी। इस सभी को दीक्षा मुनि प्रमुख सागर महाराज प्रदान करेंगे। नेहा व दीक्षा 2013 और शिवानी 2011से प्रमुख सागर महाराज का सानिध्य प्राप्त कर चुकी हैं। इनका एक छोटा भाई अरिहन्त भी है। नेहा एमकॉम और दीक्षा व शिवानी ने बीएससी तक पढ़ाई की है। राखी ने बीए तक शिक्षा ग्रहण की है।</p>
    </article>
  </body>
</html>