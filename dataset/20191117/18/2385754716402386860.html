<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/597818/ekane-tin-douleia-kai-prokrithike-sto-euro-i-portogalia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T18:07:00+00:00"/>
    <meta property="og:title" content="Έκανε την δουλειά και προκρίθηκε στο Euro η Πορτογαλία!"/>
    <meta property="og:description" content="Ακόμη μία επιτυχία για την Πορτογαλια του Φερνάντο Σάντος, η οποία πέρασε έστω και δύσκολα από την έδρα του Λουξεμβούργου (0-2) και προκρίθηκε στο Euro του..."/>
  </head>
  <body>
    <article>
      <h1>Έκανε την δουλειά και προκρίθηκε στο Euro η Πορτογαλία!</h1>
      <address><time datetime="2019-11-17T18:07:00+00:00">17 Nov 2019, 18:07</time> by <a rel="author">SigmaliveSportime</a></address>
      <p><b>Ακόμη μία επιτυχία για την Πορτογαλια του Φερνάντο Σάντος, η οποία πέρασε έστω και δύσκολα από την έδρα του Λουξεμβούργου (0-2) και προκρίθηκε στο Euro του 2020.<br/></b> <br/>Έστω και δύσκολα, οι Ίβηρες πέρασαν από την έδρα του Λουξεμβούργου (0-2) και κατάφεραν να πάρουν την δεύτερη θέση και να προκριθούν στο Euro του 2020, όπου και θα πρέπει να... υπερασπιστούν τον τίτλο των πρωταθλητών Ευρώπης!<br/> <br/>Οι Πορτογάλοι πήραν εξ αρχής σοβαρά το ματς, έπαιζαν σφιχτά και με διάθεση να κλείσουν τους χώρους ώστε να διασφαλίσουν αρχικά το μηδέν στην άμυνα και στη συνέχεια να βρουν το γκολ που θα τους έδινε το προβάδισμα. Παρότι έπαιζαν με μια αδύναμη ομάδα όπως το Λουξεμβούργο, που το τελευταίο διάστημα δείχνει ότι έχει βελτιωθεί αρκετά, δεν θέλησαν να ρισκάρουν. Βρήκαν με τον Μπρούνο Φερνάντες το γκολ στο 40ο λεπτό και άνοιξαν τον δρόμο προς την πρόκριση στα τελικά της διοργάνωσης.<br/> <br/>Στην επανάληψη, παρότι είχαν την κατοχή δεν κατάφεραν αρχικά να την μετουσιώσουν σε γκολ και είδαν τους παίκτες του Λουξεμβούργου να κάνουν κάποιες επικίνδυνες επισκέψεις στα καρέ του Ρουί Πατρίσιο. Αφού κατάφεραν να κρατήσουν το μηδέν... χτύπησαν σε μια αντεπίθεση και ο Κριστιάνο εκμεταλλεύτηκε την σύγχυση στα αντίπαλα καρέ για να διαμορφώσει το τελικό 2-0 και να σφραγίσει την πρόκριση της ομάδας του στο ευρωπαϊκό πρωτάθλημα, πετυχαίνοντας παράλληλα το τέρμα νούμερο 99 με το εθνόσημο στο στήθος.<br/> <br/>Στον άλλο αγώνα του ομίλου, η Σερβία δεν κατάφερε να κλείσει νικηφόρα την πορεία της στα προκριματικά που την βρήκε στην τρίτη θέση της βαθμολογίας, αφού έμεινε στο 2-2 με την πρωτοπόρο Ουκρανία. Τάντιτς και Μίτροβιτς τα γκολ για τους Σέρβους. Γιάρεμτσουκ και Μπιεσιετίν οι σκόρερ για την Ουκαρνία. <br/> <br/><b>Η τελική βαθμολογία του ομίλου<br/></b>Ουκρανία 20 (17-4)<br/>Πορτογαλία 17 (22-6)<br/>Σερβία 14 (17-17)<br/>Λουξεμβούργο 4 (7-16)<br/>Λιθουανία 1 (5-25)<br/> </p>
    </article>
  </body>
</html>