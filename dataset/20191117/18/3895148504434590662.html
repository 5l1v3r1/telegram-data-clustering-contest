<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79483_Mlodziez_mecze_weekendowe.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-17T18:19:19+00:00"/>
    <meta property="og:title" content="Młodzież: mecze weekendowe"/>
    <meta property="og:description" content="Udany weekend niemal wszystkich drużyn Akademii. Legia U18 odniosła piąte z rzędu zwycięstwo w CLJ wygrywając 4-2 z Lechią Gdańsk. Juniorzy młodsi pokonali 5-3 UKS SMS Łódź na zakończenie rundy. Legia U14 udanie zastąpiła starszych kolegów (występujących w turnieju Estima Cup) w CLJ U15 i wygrała 7-1 z Olimpią Elbląg. Legia U11 bardzo dobrze wypadła na turnieju &quot;Sportowa Niepodległa&quot; na obiektach Drukarza. Gracze z roczników 2007 i 2008 rozegrali sparingi z Jagiellonią, w których pokazali się z bardzo dobrej strony na tle wymagających przeciwników."/>
  </head>
  <body>
    <article>
      <h1>Młodzież: mecze weekendowe</h1>
      <address><time datetime="2019-11-17T18:19:19+00:00">17 Nov 2019, 18:19</time> by <a rel="author">Redakcja</a></address>
      <p>Udany weekend niemal wszystkich drużyn Akademii. Legia U18 odniosła piąte z rzędu zwycięstwo w CLJ wygrywając 4-2 z Lechią Gdańsk. Juniorzy młodsi pokonali 5-3 UKS SMS Łódź na zakończenie rundy. Legia U14 udanie zastąpiła starszych kolegów (występujących w turnieju Estima Cup) w CLJ U15 i wygrała 7-1 z Olimpią Elbląg. Legia U11 bardzo dobrze wypadła na turnieju "Sportowa Niepodległa" na obiektach Drukarza. Gracze z roczników 2007 i 2008 rozegrali sparingi z Jagiellonią, w których pokazali się z bardzo dobrej strony na tle wymagających przeciwników.<br/><br/>Legia U10 rozegrała mecz kontrolny z rówieśnikami z MKS Piaseczno 2010, którzy pokazali całkiem niezłą grę, choć więcej konsekwencji w grze zdołali zaprezentować legioniści.<br/><br/><b>CLJ U18: Legia U18 - Lechia Gdańsk 02/3</b><br/>Gole:<br/>0-1 20 min. Kacper Sezonienko<br/>1-1 45 min. Gabor Grabowski (rzut karny), <br/>2-1 66 min. Łukasz Rytelewski (as. Kajetan Staniszewski)<br/>3-1 70 min. Jakub Kwiatkowski (as. Filip Sobiecki)<br/>3-2 85 min. Kacper Sezonienko<br/>4-2 90 min. Patryk Pierzak (as. Kajetan Staniszewski) <br/><br/>Legia: Gabriel Kobylak – Hubert Derlatka [03](71' Dawid Barnowski), Yehor Matsenko, Kamil Rokosz, Jakub Kwiatkowski [03] – Jerzy Munik (48' Łukasz Rytelewski), Kacper Gościniarek – Dawid Grzelak (60' Kajetan Staniszewski [03]), Patryk Pierzak [03], Filip Sobiecki – Gabor Grabowski (80' Jakub Czajkowski)<br/>Trener: Grzegorz Szoka, II trener: Jakub Renosik, trener bramkarzy: Arkadiusz Białostocki <br/><br/>Legia wygrała w CLJ U18 piąte spotkanie z rzędu i zbliżyła się na dwa punkty do prowadzącego Zagłębia Lubin. Po przerwach spowodowanych urazami wróciło w ostatnich tygodniach do gry kilku zawodników, dzięki czemu trener Grzegorz Szoka ma do dyspozycji więcej wariantów. Zwycięstwo nad Lechią nie przyszło łatwo, gdyż gdańszczanie przez większość pierwszej połowy prowadzili i dopiero w doliczonym czasie pierwszej odsłony, po rzucie karnym wyrównał Gabor Grabowski. Po przerwie naszym zawodnikom szło już znacznie lepiej, a przede wszystkim poprawiła się skuteczność. Za tydzień o 12:00 Legia , na koniec rundy jesiennej, podejmie na własnym boisku ostatni w tabeli Hutnik Kraków.<br/><br/><b>CLJ U17: UKS SMS Łódź 03 3-5 (2-4) Legia U17</b><br/>Gole:<br/>0-1 6 min. Marcel Niesłuchowski (as. Patryk Bek)<br/>0-2 10 min. Bartosz Wicenciak (as. Marcel Niesłuchowski)<br/>1-2 18 min. (gol samobójczy)<br/>1-3 19 min. Ivan Vidošević (as. Patryk Bek)<br/>2-3 35 min. Kacper Kowalski<br/>2-4 45+ min. Marcel Niesłuchowski (as. Bartosz Ślendak)<br/>3-4 69 min. Dawid Salamon<br/>3-5 75 min. Ivan Vidošević (as. Marcel Niesłuchowski)<br/><br/>Legia: Sebastian Krejer – Tomasz Okulicki [04], Jakub Rutkowski [04], Sebastian Kieraś [04](46' Marcel Krajewski [04]), Bartosz Dziemidowicz [04] – Bartosz Wicenciak (64' Wiktor Kamiński [04]), Bartosz Ślendak, Patryk Bek [04], Ivan Vidošević, Miłosz Pacek – Marcel Niesłuchowski<br/>Trener: Rafał Gębarski, II trener: Piotr Ciołkowski<br/><br/><b>CLJ U15: Legia U14 7-1 (5-0) Olimpia Elbląg '05</b><br/>Gole: <br/>1-0 6 min. Karol Kosiorek (as. Piotr Zieliński)<br/>2-0 10 min. Piotr Zieliński (as.Igor Rosa)<br/>3-0 17 min. Piotr Zieliński (as. Maciej Saletra) <br/>4-0 32 min. Karol Kosiorek (as. Piotr Zieliński z rogu)<br/>5-0 35 min. Karol Kosiorek (as. Piotr Zieliński)<br/>6-0 50 min. Filip Rejczyk (as. Igor Rosa z rogu)<br/>7-0 55 min. Rafał Boczoń (as. Jakub Żewłakow z rogu)<br/>7-1 70 min. Filip Kasprzykowski<br/><br/>Strzały (celne) : Legia 25 (15) - Olimpia 11 (4)<br/><br/>Legia: Hubert Nowak, Maciej Złotkowski, Rafał Boczoń, Kajetan Pysz, Adam Bąkiewicz, Maciej Saletra, Filip Rejczyk, Igor Rosa, Roman Zhuk, Karol Kosiorek, Piotr Zieliński, Aleksander Mickielewicz, Piotr Żołyński, Jakub Chodkowski, Oskar Jenner, Jakub Żewłakow, Tomasz Rojkowski, Wojciech Gan<br/>Trener: Dariusz Rolak, II trener: Łukasz Pachelski<br/><br/>Legia 2006 zastąpiła starszych kolegów w ostatnim meczu rundy jesiennej CLJ U15, z piątą w tabeli Olimpią Elbląg. Elblążanie mieli już zapewnione utrzymanie (z ligi spadły: Ząbkovia Ząbki i Talent Białystok) i ostatni mecz mogli zagrać na luzie. Fantazję pokazali w groźnej akcji ofensywnej po rajdzie Grączewskiego w 4. minucie, potem, aż do końca I połowy, na boisku dominowali wyraźnie podopieczni Dariusza Rolaka. Choć szyki obronne Olimpii były jeszcze całkiem szczelne, legioniści przełamywali je w skuteczny, a zarazem spektakularny sposób, za sprawą szybkiej agresywnej gry i popisowych zagrań Romana Żuka, Piotra Zielińskiego czy Karola Kosiorka. Goście w tej odsłonie praktycznie nie wychodzili ze swojej połowy, a wynik 5-0 oddawał boiskowe wydarzenia. Po przerwie na boisku pojawił się szereg nowych twarzy (do 50. minuty na boisku pojawiła się cała ławka rezerwowych z pola), a różnica fizyczna między drużynami zaczęła się objawiać dopiero teraz. Choć akcje Legii może traciły na tempie czy płynności, było za to może nawet więcej pojedynków jeden na jeden oraz okazji bramkowych. Skuteczności może nieco brakowało, ale po stałych fragmentach gry egzekwowanych przez Kubę Żewłakowa i Igora Rosę na 7-0 podwyższyli Filip Rejczyk i Rafał Boczoń. W końcówce kilka okazji stworzyli sobie - znacznie aktywniejsi niż przed przerwą - goście i zasłużyli na bramkę honorową, którą zdobył Filip Kasprzykowski. Legia zakończyła jesienne rozgrywki zna 3. miejscu za Jagiellonią i Escolą, jednak wynik w tabeli był w tej rundzie na bardzo odległym miejscu zadań, tym bardziej że niemała grupa zawodników z rocznika 2005 występuje częściej w lidze U16.<br/><br/><b>Turniej "Estima Cup" (rocznik 2005 i mł.):</b><br/><br/>Trampkarze Legii zajęli 7. miejsce na turnieju "Estima Cup U15" w Nowej Rudzie. Legioniści długo nie mogli znaleźć pogromcy i mimo kilku remisów wyszli z grupy na 2. miejscu dzięki trzem wygranym. W ćwierćfinale troszkę niespodziewanie ulegli trzeciej drużynie grupy B, Żakom Szczecin, a następnie przegrali 1-2 z Polonią Bytom. W meczu o 7. miejsce Legia ponownie zmierzyła się z jednym z grupowych rywali, Olympic Wrocław, jednak tym razem zamiast remisu było wysokie zwycięstwo 4-1. W finale Górnik Zabrze pokonał Varsovię. Zawodnik zabrskiej drużyny Dariusz Stalmach został z kolei wybrany najlepszym graczem turnieju.<br/><br/>- Wyniki Legii U15: <br/>Faza grupowa:<br/>Legia 0-0 Polonia Bytom<br/>Legia 3-3 Olympic Wrocław<br/>Legia 4-0 Nadiya Prykarpatia<br/>Legia 1-0 GKS Bełchatów <br/>Legia 0-0 Dunajec Nowy Sącz<br/><br/>Faza playoff:<br/>Legia 1-2 Żaki Szczecin<br/>Legia 1-2 Polonia Bytom<br/>Legia 4-1 Olympic Wrocław<br/><br/>Skład Legii U15 (rocznik 2005 i mł.) na turnieju "Estima Cup":<br/>Jakub Murawski, Tomasz Zieliński - Ignacy Morawski, Szymon Gaj, Igor Szostek, Hubert Ogórek, Michał Wojciechowski, Krystian Gryglak, Karol Haber, Benedykt Piotrowski, Grzegorz Burakowski, Piotr Gaj, Wiktor Kaiuk, Kacper Michalski, Oskar Lachowicz, Kacper Rojkowicz, Milan Bazler, Lucio Ceci, Maksymilian Stangret<br/>Trenerzy: Artur Kalinowski, Tomasz Bąbel<br/><br/><b>Sparing: Legia U13 - Jagiellonia Białystok 07</b><br/><i>(grano 3x30 minut)</i><br/>Strzały (celne): Legia 38 (26) - Jagiellonia 10 (4)<br/><br/>Legia: Dawid Ostrowski, Szymon Chojecki, Dawid Foks, Antoni Wasiak-Libiszowski, Jan Leszczyński, Piotr Bzducha [08], Kuba Nawrocki, Michał Reterski, Aleks Płoszka, Maciej Jaroszewski, Mateusz Różański, gr. testowany, Maciej Jeleński, Sebastian Baranowski, Jakub Misiewicz (br) <br/>Trener: Jakub Zapaśnik, II trener: Maciej Pietraszko<br/><br/>W drużynie Jagiellonii nie brakuje graczy wysokiej klasy, ale przez większość spotkania gracze z Łazienkowskiej, mimo braku kilku graczy (m.n. Ziętek, Iwańczyk, Solecki, Korba i Gieroba), byli w stanie narzucić swój styl gry. Dobra postawa w pojedynkach 1 na 1 w obronie i ataku plus dobra współpraca drużynowa i dokładność w wykończeniu dawały na boisku dobry efekt. Trzeba wspomnieć, że dla obu drużyn było to jedno z pierwszych doświadczeń w grze na pełnowymiarowym boisku, dużych bramkach i po 11. Można powiedzieć, że w tym środowisku wielu spośród naszych graczy poczuło się jak ryba w wodzie. W ostatniej tercji kilka dobrych sytuacji stworzyli sobie goście, ale na posterunku byli obrońcy i golkiper Dawid Ostrowski.<br/><br/><b>Sparing: Legia U12 - Jagiellonia Białystok 08</b><br/><i>(grano 3x30 minut)</i><br/>Strzały (celne): Legia 39 (24) - Jagiellonia 18 (8)<br/><br/>Legia: Marcel Grzejda - Szymon Rusin, Maciej Chojnowski, Maksymilian Dołowy, Filip Nieckarz, Marcel Kiełbasiński, Mikołaj Jasiński*, Daniel Wyrozumski, Daniel Foks, Raul Bazler, Piotr Bergiel [07], Norbert Merchel [09]<br/>Trener: Mateusz Majewski, Rafał Klimkowski<br/><br/>Oba zespoły niejednokrotnie mierzyły się w sparingach i na turniejach. Często górą bywali gracze z Białegostoku, ale w sobotnim pojedynku akcje płynniej tworzyli legioniści, którzy grali też bardzo aktywnie w defensywie. Choć skuteczność nie była przez sporą część meczu najsilniejszą stroną graczy z Łazienkowskiej, na koniec meczu schodzili z bliska ze znacznie weselszymi minami, gdyż większość zadań drużynowych i indywidualnych udawało się całkiem nieźle realizować, czego efektem było całkiem ładne widowisko ze stawiającą do ostatnich minut zacięty opór Jagiellonią.<br/><br/><b>III Turniej "Sportowa Niepodległa" (rocznik 2009 i mł.):</b><br/><br/>Legia U11 wygrała turniej Sportowa Niepodległa organizowany przez Drukarza Warszawa. Legioniści od początku prezentowali się całkiem dobrze w grze, choć w pierwszym meczu turnieju, z KDIuSzOR Czempion Kijów zabrakło im w paru momentach zimnej krwi we rozegraniu i pod bramką. Mecze z STF Champion (razem ze Zniczem Pruszków - mistrzowie okręgu warszawskiego w kategorii U11; Legia U11 występuje w rozgrywkach U12) i Wartą Poznań były już popisem ładnej ale i skutecznej gry Legii. Podopieczni Mateusza Legierskiego i Sebastiana Janusińskiego weszli do "Ligi Mistrzów", gdzie zmierzyli się z UKS Irzyk, Zniczem Pruszków i Barca Academy (Escolą Varsovia). Choć w szczególności drużyny Znicza (frontalny atak w pierwszych minutach spotkania) i Escoli próbowały licznych sposobów na złamanie szyków Legii, zazwyczaj na posterunku była obrona oraz broniący spektakularnie nawet w najtrudniejszych sytuacjach golkiper naszego zespołu. Po świętowaniu wygranej i odebraniu pucharów i nagród (które wręczali: trener: Marcin Broniszewski oraz byli reprezentanci Polski Jacek Bednarz i Marcin Żewłakow) przyszedł czas na pokazowe spotkanie o Superpuchar (między mistrzami "Ligi Mistrzów" i "Ligi Europy"), w którym Legia i STF Champion pokazały dużo ładnych zagrań oraz niezłe zrozumienie jako drużyny.<br/><br/>Najlepszym zawodnikiem turnieju został Hoang Nguyen (Barca Academy), najlepszym strzelcem - Szymon Lewandowski (Barca Academy), a najlepszym bramkarzem - Denys Stoliarenko z Legii Warszawa, który przez cały turniej prezentował doskonałą formę.<br/><br/>- Mecze Legii U11:<br/>Legia - KDIuSZOR Champion Kijów 09<br/>Legia - Warta Poznań 09<br/>Legia - STF Champion Warszawa 09<br/><br/>Legia - UKS BSS Irzyk Warszawa 09<br/>Legia - Znicz Pruszków 2009A<br/>Strzały (celne): Legia 22 (14) - Znicz 19 (13)<br/><br/>Legia - Barca Academy 09<br/>Strzały (celne): Legia 30 (23) - Escola Varsovia 22 (11)<br/><br/>Superpuchar: Legia - STF Champion (1x20 minut)<br/>Strzały (celne): Legia 15 (9) - Champion 12 (5)<br/><br/>Skład Legii na turnieju: Denys Stoliarenko (br) - Jan Rodak, Vincent Ziętek, Piotr Bartnicki, Aleksander Badowski (2010), Edo von Brandt-Etchemendigaray, Jakub Piaseczny, Borys Boryszewski, gr. testowany (1. dzień), gr. kl. partnerskiego, Kacper Ziółkowski, Mateusz Strzelecki<br/>Trener: Mateusz Legierski, Sebastian Janusiński; trener bramkarzy: Michał Kubiak<br/><br/><b>Sparing: Legia U10 - MKS Piaseczno 2010</b><br/>Strzały (celne): Legia 39 (25) - Piaseczno 19 (12)<br/><br/>Legia: Filip Hołowiński, Aleksy Chmielewski, gr. kl. partnerskiego, Tymon Płoszka (Kpt), Wiktor Wach [09], gr. testowany, Jacek Dobrzański, Mateusz Pawłowski<br/>Trener: Łukasz Listwan<br/><br/>Legia U10 rozegrała mecz kontrolny z rówieśnikami z MKS Piaseczno 2010. Goście w pierwszych minutach meczu pokazali spory potencjał i całkiem niezłą grę, która pozwalała im wychodzić na prowadzenie po ładnych akcjach i strzałach. W kolejnych kwartach podopieczni Łukasza Listwana i Sebastiana Różyckiego podkręcili tempo, ze szczególnie dobrej strony pokazując się w drugiej odsłonie, gdzie świetnie zaprezentowali się w grze obronnej jako drużyna. Także w dalszych kwartach więcej konsekwencji w grze zdołali zaprezentować legioniści. Również goście z Piaseczna mieli dobre momenty i nie pozostawali dłużni, dzięki czemu sobotni mecz można uznać za wartościowy sprawdzian.</p>
      <figure>
        <iframe src="https://www.youtube.com/embed/oq8tGDIONAM" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/luSO4xMksKk" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/beiXkdXlnDs" width="640" height="360" data-service="Youtube" scrolling="no"/>
      </figure>
    </article>
  </body>
</html>