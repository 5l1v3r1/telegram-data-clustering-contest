<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/stasera-in-tv-non-e-larena-ospiti-anticipazioni-17-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T18:19:10+00:00"/>
    <meta property="og:title" content="Stasera in tv, Non è l’Arena: ospiti e anticipazioni del 17 novembre"/>
    <meta property="og:description" content="Stasera in tv, Non è l'Arena: gli ospiti e le anticipazioni della puntata del 17 novembre, in onda su La7 e condotta da Massimo Giletti."/>
  </head>
  <body>
    <article>
      <h1>Stasera in tv, Non è l’Arena: ospiti e anticipazioni del 17 novembre</h1>
      <address><time datetime="2019-11-17T18:19:10+00:00">17 Nov 2019, 18:19</time> by <a rel="author">Benedetta</a></address>
      <figure>
        <img src="https://www.viagginews.com/wp-content/uploads/2019/06/non-%C3%A8-larena-min-1.jpg"/>
      </figure>
      <p>
        <b>Stasera in tv, Non è l’Arena: ospiti e anticipazioni del 17 novembre. Andrà in onda su La7 una nuova puntata del programma condotto da Massimo Giletti.</b>
      </p>
      <p>Anche questa domenica i telespettatori di La7 potranno assistere in prima serata ad un nuovo appuntamento con Non è l’Arena, il programma condotto da Massimo Giletti.</p>
      <h3>Non è l’Arena: tutti gli ospiti e le anticipazioni della puntata del 17 novembre</h3>
      <p>Il programma, come di consueto, approfondirà i temi legati alla politica e all’attualità con i propri servizi di inchiesta e approfondimento e con gli ospiti presenti in studio.<br/>Si tornerà a parlare nella puntata di questa sera del rapporto tra la camorra e il mondo dello showbiz. Si approfondiranno alcuni aspetti legati all’inchiesta di Fanpage che ha come protagonista il cantante neomelodico <a href="https://www.viagginews.com/2019/10/28/chi-e-tony-colombo-eta-storia-cantante-neomelodico/">Tony Colombo</a>, assieme alla moglie Rita Rispoli. Già nella puntata precedente del programma si era dato spazio a questo tema. Si tornerà a farlo anche nella puntata di questa sera. Il programma ha realizzato un servizio a Napoli, dove il cantante era ospite ad un evento privato. Il verificarsi di alcuni tafferugli dovuti ad aggressioni al cameraman e agli operatori da parte dei partecipanti all’evento ha però ben presto allontanato Colombo. In studio si tratterà di quanto accaduto.</p>
      <p>Ospite della puntata di questa sera sarà la deputata e coordinatrice regionale del Trentino Alto Adige di Forza Italia Michaela Biancofiore. Con lei si affronterà il tema legato alla decisione del Consiglio provinciale di Bolzano di eliminare il termine Alto Adige dal nome della regione, che assumerebbe il nuovo nome di Sudtirol. La stessa deputata, che si è dichiarata contraria a tale decisione, ha annunciato la propria partecipazione al programma attraverso la propria pagina Facebook.</p>
      <p>Il programma sarà visibile anche dagli utenti in rete in streaming direttamente dalla pagina di La7.</p>
      <p>Leggi tutte le notizie su <a href="https://news.google.com/publications/CAAqKQgKIiNDQklTRkFnTWFoQUtEblpwWVdkbmFXNWxkM011WTI5dEtBQVAB?hl=it&amp;gl=IT&amp;ceid=IT%3Ait">Google News</a></p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
        <a href="https://www.viagginews.com/2019/11/18/uomo-maschera-cavallo-google-maps-cosa-tratta/"/>
      </related>
    </article>
  </body>
</html>