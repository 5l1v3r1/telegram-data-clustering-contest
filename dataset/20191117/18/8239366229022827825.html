<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_okupanty_zdiysnyly_6_obstriliv_330960.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T18:26:00+00:00"/>
    <meta property="og:title" content="ООС: окупанти здійснили 6 обстрілів"/>
    <meta property="og:description" content="Як інформують у прес-центрі ООС, впродовж поточної доби збройні формування Російської Федерації 6 разів порушили режим припинення вогню."/>
  </head>
  <body>
    <article>
      <h1>ООС: окупанти здійснили 6 обстрілів</h1>
      <h2>Як інформують у прес-центрі ООС, впродовж поточної доби збройні формування Російської Федерації 6 разів порушили режим припинення вогню.</h2>
      <address>
        <time datetime="2019-11-17T18:26:00+00:00">17 Nov 2019, 18:26</time>
      </address>
      <p>Противник обстріляв позиції наших підрозділів з протитанкових ракетних комплексів, гранатометів різних систем, великокаліберних кулеметів та іншої стрілецької зброї.</p>
      <p>3 обстріли позицій українських захисників російські окупаційні війська здійснили у районі відповідальності оперативно-тактичного угруповання "ПІВНІЧ":</p>
      <ul>
        <li>неподалік Кримського – з протитанкових ракетних комплексів;</li>
        <li>біля Луганського – з автоматичних гранатометів та великокаліберних кулеметів;</li>
        <li>неподалік Новолуганського – з ручних протитанкових, автоматичних та підствольних гранатометів і стрілецької зброї.</li>
      </ul>
      <p>В районі відповідальності оперативно-тактичного угруповання "СХІД" противник також здійснив 3 обстріли по позиціях Об'єднаних сил:</p>
      <ul>
        <li>біля Новомихайлівки – з гранатометів різних систем, великокаліберних кулеметів та іншої стрілецької зброї;</li>
        <li>поблизу Красногорівки – зі станкових протитанкових гранатометів, великокаліберних кулеметів та іншої стрілецької зброї;</li>
        <li>неподалік Лебединського – зі станкових протитанкових гранатометів.</li>
      </ul>
      <p>Впродовж поточної доби втрат внаслідок обстрілів серед особового складу Об'єднаних сил не зафіксовано.</p>
      <p>На ділянці розведення №1 (Станиця Луганська) сьогодні проходило встановлення металевої огорожі (відбійників) на узбіччях дороги від мосту у напрямку КПВВ. Триває фарбування металоконструкції шляхопроводу.</p>
      <p>Тривають заходи на ділянці розведення №2 у районі населеного пункту Золоте-4 Луганської області щодо демонтажу заявлених фортифікаційних споруд. Сьогодні тривали роботи з упорядкування території на місці розбирання бліндажів.</p>
      <p>На ділянці розведення №3, в районі населених пунктів Богданівка і Петрівське Донецької області, триває очищення територій від вибухонебезпечних предметів. Сьогодні співробітниками ДСНС України обстежено 2,6 гектара території та вилучено 40 ВНП. Загалом, з початку робіт, вилучено 89 вибухонебезпечних предметів на площі 12,17 гектара.</p>
      <p>16 листопада збройні формування Російської Федерації та її найманці 15 разів порушили режим припинення вогню. Противник обстріляв позиції підрозділів Об'єднаних сил із заборонених Мінськими домовленостями мінометів калібру 120 та 82 мм, озброєння БМП, гранатометів різних систем та стрілецької зброї, з великокаліберними кулеметами включно. Зафіксовано і вогневу активність ворожих снайперів.</p>
      <p>Факти ворожого вогню було зафіксовано неподалік Старогнатівки, Новолуганського, Кримського, Мар'їнки, Гнутового, Попасної, Луганського, Зайцевого, Майорська та Невельського.</p>
      <p>Минулої доби, внаслідок обстрілів, загинув один військовослужбовець Об'єднаних сил.</p>
      <p>Підрозділи Об’єднаних сил дотримуються умов припинення вогню та перебувають напоготові до будь-яких підступних та провокаційних дій противника.</p>
      <p>Нагадаємо, як писало Гал-інфо, у зоні проведення ООС <a href="https://galinfo.com.ua/news/u_zoni_provedennya_oos_zagynuv_odyn_viyskovosluzhbovets_330918.html">загинув один військовослужбовець</a>.</p>
    </article>
  </body>
</html>