<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/bramka-kante-w-kadrze/75798"/>
    <meta property="og:site_name" content="Legia.Net"/>
    <meta property="article:published_time" content="2019-11-17T18:54:00+00:00"/>
    <meta property="og:title" content="Bramka Kante w kadrze"/>
    <meta property="og:description" content="Jose Kante zdobył bramkę w spotkaniu reprezentacji Gwinei. Jego zespół pokonał 2:0 Namibię. Atakujący kończył spotkanie poza boiskiem, gdzie opatrywali go lekarze."/>
  </head>
  <body>
    <article>
      <h1>Bramka Kante w kadrze</h1>
      <address><time datetime="2019-11-17T18:54:00+00:00">17 Nov 2019, 18:54</time> by <a rel="author">Redakcja Legia.Net</a></address>
      <p>
        <b>Jose Kante zdobył bramkę w spotkaniu reprezentacji Gwinei. Jego zespół pokonał 2:0 Namibię. Atakujący kończył spotkanie poza boiskiem, gdzie opatrywali go lekarze.</b>
      </p>
      <p><b>Jose Kante </b>spotkanie eliminacji Pucharu Narodów Afryki rozpoczął w podstawowym składzie reprezentacji Gwinei. Napastnik Legii tworzył ofensywny duet wraz z <b>Seydoubą Soumahem</b>. Drużyna piłkarza "Wojskowych" była zdecydowanym faworytem rywalizacji z Namibią. </p>
      <p>Gwinea wyszła na prowadzenie w 42. minucie po bramce <b>Issiagi Sylli</b>, który zadedykował trafienie zmarłemu w środę ojcu. W drugiej połowie zespół narodowy legionisty również miał przewagę, która została udokumentowana golem na 2:0. Piłkę do siatki posłał Kante, który bardzo dobrze zachował się w trudnej sytuacji.</p>
      <p>W końcówce spotkania napastnik Legii został kopnięty przez przeciwnika w lewą nogę. Kartką napomniano faulującego, jak i poszkodowanego, który początkowo ostro zareagował na zachowanie <b>Chrisa Katjiukui</b>. 29-latek potrzebował pomocy medyków i wskazywał na udo oraz łydkę. Gracz schodził z boiska kulejąc, a mecz zakończono, gdy atakujący był opatrywany przez lekarzy poza murawą. Gwinea pokonała Namibię 2:0. </p>
      <p>Gwinea jest aktualnie liderem grupy A el. Pucharu Narodów Afryki z dorobkiem czterech punktów.</p>
      <figure>
        <iframe data-src="https://twitter.com/PKamieniecki/status/1196126456474148864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Gwinea - Namibia 2:0 (1:0)</b><br/>Sylla (42. min.), Kante (70. min.)</p>
      <p><b>Żółta kartka</b>: Kante (Gwinea) - Shitembi, Katjiukua (Namibia)</p>
      <p><b>Gwinea</b>: Moussa - Dyrestam, Sekou, Falete, Issiaga - Diallo (66' Mara), N. Keita, Mady, Conte - Seydouba, Kante.</p>
      <p>
        <b>
          <a href="https://legia.net/news/piekny-gol-novikovasa-na-wage-wygranej/75797">Piękny gol Novikovasa. Nie tylko Kante zdobył w niedzielę bramkę w kadrze</a>
        </b>
      </p>
      <h3>QUIZ Co wiesz o bramkarzach w historii Legii</h3>
      <figure>
        <img src="https://legia.net/uploads/news/370x240/1544612668_06legia-wislak33.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 18/ Trudność: 4/5</h3>
      <p>
        <a href="https://legia.net/quiz/co-wiesz-o-bramkarzach-w-historii-legii/15">Rozpocznij quiz</a>
      </p>
    </article>
  </body>
</html>