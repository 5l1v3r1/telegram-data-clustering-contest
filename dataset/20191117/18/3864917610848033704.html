<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819946-formula1-ferstappen-peremig-na-granpri-brazilii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T18:06:00+00:00"/>
    <meta property="og:title" content="Формула-1: Ферстаппен переміг на Гран-прі Бразилії"/>
    <meta property="og:description" content="Провал «Феррарі» - обидва пілоти не фінішували."/>
  </head>
  <body>
    <article>
      <h1>Формула-1: Ферстаппен переміг на Гран-прі Бразилії</h1>
      <h2>Провал «Феррарі» - обидва пілоти не фінішували.</h2>
      <address>
        <time datetime="2019-11-17T18:06:00+00:00">17 Nov 2019, 18:06</time>
      </address>
      <p>В Сан-Паулу на автодромі Інтерлагос завершився 20-й етап чемпіонату світу з автоперегонів Формула-1. Переможцем Гран-прі Бразилії став голландський пілот Макс Ферстаппен («Ред Булл»). Про це повідомляє Укрінформ.</p>
      <p>Макс Ферстаппен («Ред Булл») переміг у кваліфікації Гран-прі Бразилії і саме він фінішував першим у основній гонці. Це восьма перемога Ферстаппена в кар’єрі. Ферстаппен втримався на чолі гонки, незважаючи на численні аварії на трасі і перезапуски гонки.</p>
      <p>Другим сенсаційно фінішував Пьєр Гаслі («Торо Россо»). Це перший подіум в кар’єрі француза. Третє місце у Льюїса Гемілтона («Мерседеса»), який на останніх колах ризиковано обійшов Олександра Албона («Ред Булл»).   </p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819718-formula1-ferstappen-vigrav-kvalifikaciu-granpri-brazilii.html">Формула-1: Ферстаппен виграв кваліфікацію Гран-прі Бразилії</a>
      </blockquote>
      <p>Відзначимо, що не зуміли фінішувати обидва пілоти «Феррарі». За 6 кіл до завершення гонки Шарль Леклер і Себастьян Феттель зіткнулися і зійшли з траси. Не фінішував також другий пілот «Мерседеса» Валттері Боттас.  </p>
      <p>Після 20-и етапів перше місце у загальному заліку впевнено посідає чемпіон цього сезону Гемілтон, який набрав 396 очок. Боттас другий - 314 очок. Ферстаппен піднявся на третє місце – 260 очок.</p>
      <p>Останній 21-й етап чемпіонату світу з автоперегонів Формула-1 – Гран-прі Абу-Дабі відбудеться 29 листопада - 1 грудня в Абу-Дабі (ОАЕ) на трасі Яс Маріна.</p>
    </article>
  </body>
</html>