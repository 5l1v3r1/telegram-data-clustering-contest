<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayina-potrapila-v-pershiy-koshik-zherebkuvannya-finalnoyi-chastini-yevro-2020-329972_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T18:48:00+00:00"/>
    <meta property="og:title" content="Україна потрапила в перший кошик жеребкування фінальної частини Євро-2020"/>
    <meta property="og:description" content="Українська футбольна збірна стала однією з найкращих команд відбору."/>
  </head>
  <body>
    <article>
      <h1>Україна потрапила в перший кошик жеребкування фінальної частини Євро-2020</h1>
      <h2>Українська футбольна збірна стала однією з найкращих команд відбору.</h2>
      <address>
        <time datetime="2019-11-17T18:48:00+00:00">17 Nov 2019, 18:48</time>
      </address>
      <p>Сьогодні, 17 листопада, в матчі заключного туру відбіркового турніру чемпіонату Європи-2020 <b><a href="https://dt.ua/SPORT/ukrayina-nichiyeyu-z-serbiyeyu-zavershila-kvalifikaciyu-na-yevro-2020-329970_.html">збірна України</a></b> в Белграді на стадіоні "Райко Мітіч" зіграла внічию з національною командою Сербії (2:2).</p>
      <p>Цей результат дозволив збірній України гарантувати собі потрапляння в перший кошик при жеребкуванні фінальної частини Євро-2020.</p>
      <p>При жеребкуванні право бути сіяними отримають шість найкращих команд, які займають перші місця в своїх групах.</p>
      <p>Нагадаємо, раніше збірна України гарантувала собі перше місце в групі і наступного літа зіграє у фінальній частині чемпіонату Європи з футболу.</p>
      <p>Зазначимо, що українська збірна жодного разу не програла в 2019 році — сім перемог і три нічиї у восьми офіційних і двох товариських зустрічах. Це перший подібний випадок в історії національної команди.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи. Півфінали і фінал пройдуть у Лондоні на легендарному стадіоні "Уемблі".</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">Сербія - Україна 2:2: ключові моменти матчу</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>