<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/abusi-sessuali-in-vaticano-video-le-iene-oggi-tre-nuove-testimonianze/1950365/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T18:15:27+00:00"/>
    <meta property="og:title" content="Abusi sessuali in Vaticano?/ Video Le Iene: oggi tre nuove testimonianze"/>
    <meta property="og:description" content="Abusi sessuali in Vaticano? Nuove accuse a Le Iene, video. Oggi tre nuove testimonianze raccolte dall'inviato Gaetano Pecoraro riguardo alcune violenze."/>
  </head>
  <body>
    <article>
      <h1>Abusi sessuali in Vaticano?/ Video Le Iene: oggi tre nuove testimonianze</h1>
      <h2>Abusi sessuali in Vaticano? Nuove accuse a Le Iene, video. Oggi tre nuove testimonianze esclusive raccolte dall’inviato Gaetano Pecoraro riguardo alcune violenze</h2>
      <address><time datetime="2019-11-17T18:15:27+00:00">17 Nov 2019, 18:15</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>“<b>Le Iene</b>” tornano ad occuparsi di presunti <a href="https://www.ilsussidiario.net/news/cronaca/2017/11/28/abusi-in-vaticano-video-nuovi-presunti-casi-parla-un-altro-ex-chierichetto-del-papa-le-iene-show/794808/"><b>abusi sessuali in Vaticano</b></a>. Gaetano Pecoraro ha raccolto tre nuove testimonianze esclusive di persone che parlano di violenze subite quando avevano 11 anni. Si riaccendono dunque i riflettori sul pre-seminario San Pio X, a duecento metri da San Pietro. È l’unico posto all’interno delle mura vaticane dove vivono dei bambini, i cosiddetti “<b>chierichetti del Papa</b>”. L’inviato ha raccolto altre tre testimonianze inedite, a conferma della presenza di casi di abusi, dopo quelli raccontato da due giovani. Sale a cinque il numero dei chierichetti che avrebbero subito abusi. La nuova inchiesta parte da una e-mail indirizzata alla redazione. Alcuni seminaristi hanno raccontato di essere vittime o a conoscenza di violenze ai danni di bambini di soli 11 anni. Dalle anticipazioni fornite da “Le Iene” emerge una frase di minacce rivolta a <b>Gaetano Pecoraro</b>. A parlare è il fratello di una presunta vittima: «<i>Senti io ti prometto una cosa, se tu cerchi mio fratello, dove sei sei ti spezzo</i>».</p>
      <h4>ABUSI SESSUALI IN VATICANO? A LE IENE NUOVE ACCUSE</h4>
      <p>Negli altri servizi realizzati da “<b>Le Iene</b>” sugli <b>abusi sessuali in Vaticano</b>, l’inviato <b>Gaetano Pecoraro</b> aveva raccontato la storia di <b>Kamil</b>, il chierichetto di Joseph Ratzinger e di Papa Francesco. Al programma di Italia 1 aveva affermato di essere testimone oculare di abusi sessuali subiti da ragazzino dal compagno di stanza Marco. Li avrebbe subiti al pre-seminario, a 200 metri dalla basilica di San Pietro. A quelle pesanti accuse si sono aggiunte poi le testimonianze di un altro giovane, il quale aveva puntato il dito contro la stessa persona, il seminarista <a href="https://www.ilsussidiario.net/news/abusi-nella-sacrestia-di-san-pietro-vaticano-choc-nella-basilica-indagato-un-prete/1928446/"><b>Gabriele Martinelli</b></a>, nel frattempo diventato sacerdote. Il 17 settembre scorso la sala stampa della Santa Sede ha fatto sapere che il Vaticano «<i>ha chiesto il <a href="https://www.ilsussidiario.net/news/abusi-sessuali-in-vaticano-chiesto-processo-per-due-preti-quarto-grado/1930719/"><b>rinvio a giudizio di don Gabriele Martinelli</b></a></i>», accusato di abusi sessuali, «<i>e di don Enrico Radice, rettore del pre-seminario all’epoca dei fatti, con l’accusa di favoreggiamento</i>». Si tratta del primo caso in cui la Chiesa indaga su una vicenda accaduta all’interno del Vaticano. E questo grazie a <b>Papa Francesco</b> che ha rimosso la causa di improcedibilità.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fleiene%2Fvideos%2F780232335761138%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/allerta-meteo-scuole-chiuse-domani-18-novembre-maltempo-a-venezia-pisa-e-caserta/1950384/"/>
        <a href="https://www.ilsussidiario.net/news/qualita-della-vita-2019-classifica-trento-al-top-agrigento-in-coda-roma-e-milano/1950376/"/>
        <a href="https://www.ilsussidiario.net/news/fulmine-colpisce-ragazzini-su-campo-di-calcio-battipaglia-2-feriti-gara-sospesa/1950361/"/>
        <a href="https://www.ilsussidiario.net/news/ultime-notizie-ultimora-oggi-venezia-prosegue-stato-dallerta-17-novembre/1950170/"/>
        <a href="https://www.ilsussidiario.net/news/firenze-arno-sopra-livello-di-guardia-maltempo-toscana-monitorato-anche-lombrone/1950219/"/>
        <a href="https://www.ilsussidiario.net/news/fedez-a-giovanardi-certe-cazate-non-me-le-bevo-cucchi-5-anni-dopo-giustizia-ma/1950332/"/>
      </related>
    </article>
  </body>
</html>