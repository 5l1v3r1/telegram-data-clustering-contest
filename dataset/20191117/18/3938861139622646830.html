<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_lukashenko-bratime-uchast-u-nastupnih-viborah-prezidenta/938569"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T18:23:00+00:00"/>
    <meta property="og:title" content="Лукашенко братиме участь у наступних виборах президента"/>
    <meta property="og:description" content="Президент Білорусі Олександр Лукашенко заявив про намір брати участь у виборах в 2020 році. Лукашенко наголосив, що не буде відчайдушно боротися за крісло президента, передає Інтерфакс. &quot;Я свою кандидатуру запропоную на цих виборах, але якщо я буду відчувати, що ви категорично проти, ..."/>
  </head>
  <body>
    <article>
      <h1>Лукашенко братиме участь у наступних виборах президента</h1>
      <address><time datetime="2019-11-17T18:23:00+00:00">17 Nov 2019, 18:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938569_w_300.jpg?v=0"/>
        <figcaption>Лукашенко візьме участь в президентських виборах в 2020 році. Фото: Chesk</figcaption>
      </figure>
      <p>Президент Білорусі <b>Олександр Лукашенко</b> заявив про намір брати участь у виборах в 2020 році.</p>
      <p>Лукашенко наголосив, що не буде відчайдушно боротися за крісло президента, передає <a href="https://interfax.com.ua/">Інтерфакс</a>.</p>
      <p>"Я свою кандидатуру запропоную на цих виборах, але якщо я буду відчувати, що ви категорично проти, то, звичайно, я буду переживати, але, тим не менш, ви повинні мою кандидатуру відкинути на виборах", - сказав Лукашенко.</p>
      <p>Він також додав, що якщо жителі Білорусі цінують стабільність та незалежність, то "самі повинні прийти і сказати: президент, ти ще здоровий, балотуйся, будь ласка".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_nahna-takij-soyuz-lukashenko-publichno-nayihav-na-rosiyu/938556"/>
      </related>
      <p>Олександр Лукашенко займає посаду президента Білорусі з 20 липня 1994 року. За цей час світ встиг побачити різні і часто взаємовиключні маски білоруського лідера: то він поставав перед народом як простий і близький йому колишній голова колгоспу, то виявляв себе як жорсткий диктатор, придушуючи будь-які протестні рухи в країні.</p>
      <blockquote>Сьогодні у Білорусі почалися <a href="https://gazeta.ua/articles/world-life/_u-bilorusi-pochalisya-vibori/938530">дострокові парламентські вибори</a> - обирають депутатів Палати представників Національних зборів. Для участі в голосуванні в країні і за її межами відкрилися 5831 і 46 виборчих дільниць відповідно.</blockquote>
    </article>
  </body>
</html>