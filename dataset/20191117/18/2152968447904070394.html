<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/17/imigracionni-politiki-sled-brexit-torite-iskat-nai-sposobnite-rabotnici.429929"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T18:10:00+00:00"/>
    <meta property="og:title" content="Имиграционни политики след Brexit: Торите искат &quot;най-способните&quot; работници"/>
    <meta property="og:description" content="Джонсън иска да сложи край на неквалифицираните имигранти | Dnes.bg"/>
  </head>
  <body>
    <article>
      <h1>Имиграционни политики след Brexit: Торите искат "най-способните" работници</h1>
      <h2>Джонсън иска да сложи край на неквалифицираните имигранти</h2>
      <address><time datetime="2019-11-17T18:10:00+00:00">17 Nov 2019, 18:10</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>В рамките на предизборната кампания във Великобритания Консервативната партия изложи подробности от плановете си за имиграцията след брекзит, твърдейки че имигрантите ще бъдат третирани равноправно, независимо от къде идват, пишат от БНР. Торите казват, че искат да привлекат "най-способните" от цял свят, но бизнес лидерите заявиха, че имат нужда от всякакъв тип работници.</p>
      <p>Консерваторите обявиха, че цената за ползването на услуги на здравеопазването за имигрантите ще се покачи, докато правилата за кандидатстване за социални помощи, които в момента облагодетелстват гражданите от ЕС, ще бъдат променени. Торите твърдят, че нямат нищо против имиграцията, че, напротив, дори желаят да привлекат "най-талантливите" и "най-способните" хора от цял свят.</p>
      <p>По-рано премиерът Борис Джонсън каза, че ако спечели изборите ще ограничи броя на неквалифицираните имигранти. Представители на бизнеса обаче заявиха, че за тях е важно да имат достъп до работници на всякакво ниво.</p>
      <p>Матю Фел от Конфедерацята на британската индустрия заяви за Би Би Си, че има недостиг на работници в много сфери, така че фирмите трябва да имат възможност да запълват празнините.</p>
      <p>Лейбъристите на Джеръми Корбин още не са обявили тяхната имиграционна политика. Очаква се това да стане следващата седмица.</p>
    </article>
  </body>
</html>