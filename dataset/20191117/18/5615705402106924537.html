<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204561-nyt-opublikuvala-dokumenti-z-planami-shchodo-peresliduvannya-ujguriv-u-kitayi"/>
    <meta property="og:site_name" content="Mind UA"/>
    <meta property="article:published_time" content="2019-11-17T18:15:00+00:00"/>
    <meta property="og:title" content="NYT опублікувала документи з планами щодо переслідування уйгурів у Китаї"/>
    <meta property="og:description" content="Сі Цзіньпін заявив про необхідність «перевиховання злочинців» і створення мережі таборів у регіоні"/>
  </head>
  <body>
    <article>
      <h1>NYT опублікувала документи з планами щодо переслідування уйгурів у Китаї</h1>
      <h2>Сі Цзіньпін заявив про необхідність «перевиховання злочинців» і створення мережі таборів у регіоні</h2>
      <address>
        <time datetime="2019-11-17T18:15:00+00:00">17 Nov 2019, 18:15</time>
      </address>
      <p>Американське видання <a href="https://www.nytimes.com/interactive/2019/11/16/world/asia/china-xinjiang-documents.html">The New York Times</a> опублікувало таємні документи Комуністичної партії Китаю, в яких йдеться  про переслідування національних меншин в Синьцзян-Уйгурському автономному районі (регіоні на північному заході Китаю, де уйгури є найчисленнішою етнічною групою), передає <a href="https://fergana.agency/news/112543/">fergana.agency.</a></p>
      <p>Документи розходяться з офіційною версією влади, яка намагається представити події в Синьцзян-Уйгурському автономному районі як «гуманні заходи в боротьбі з екстремізмом».</p>
      <p>У документах йдеться про жорсткі дії (одна з інструкцій, наприклад, закликає «розібратися» з підозрюваними в радикалізмі, хоча рекомендує говорити їх родичам, що їхні близькі затримані нібито для надання «допомоги»), про переслідування людей за релігійною ознакою, а також заклик ігнорувати критику з-за кордону.</p>
      <p>У список потрапили 24 документи обсягом понад 400 сторінок. Це виступи лідера КНР Сі Цзіньпіна і інших чиновників на закритих заходах, директиви і звіти, що стосуються ситуації в Синьцзян-Уйгурському автономному районі, а також матеріали розслідувань, що стосуються деяких чиновників. Журналістам їх надав анонімний представник політичних кіл Китаю.</p>
      <p>Як відзначають журналісти, в минулому влада КНР також вдавалася до жорстких заходів у відповідь на заворушення в Сіньцян-Уйгурському автономному районі – зокрема, після масових заворушень і хвилі насильства в 2009 році, коли були вбиті й поранені сотні людей. В останні роки, при правлінні <b>Сі Цзіньпіна</b>, акцент був зроблений саме на каральних заходах.</p>
      <p>Після серії терактів, що сталися в 2014 році, – чиновники стали виходити з того, що радикалізм нібито широко поширився серед уйгурського населення ( Сі Цзіньпін в своїх виступах порівнює його з вірусом або наркотиком). І ця установка стала основою для масових репресій.</p>
      <p>Заявивши про необхідність «перевиховання злочинців», Сі Цзіньпін обгрунтував створення мережі таборів у регіоні. При цьому закликав чиновників не реагувати на міжнародну критику – «не боятися, якщо ворожі нам сили будуть нити з цього приводу або паплюжити репутацію Синьцзяна».</p>
      <related>
        <h4>Також читайте</h4>
        <a href="https://mind.ua/news/20204459-kitaj-znyav-zaboronu-na-import-m-yasa-ptici-iz-ssha"/>
        <a href="https://mind.ua/news/20204269-yaponski-kompaniyi-navryad-chi-bratimut-uchast-v-ipo-saudi-aramco"/>
        <a href="https://mind.ua/news/20204268-kitajci-hochut-skasuvannya-mit-ale-ya-ni-na-shcho-ne-pogodivsya-tramp"/>
      </related>
    </article>
  </body>
</html>