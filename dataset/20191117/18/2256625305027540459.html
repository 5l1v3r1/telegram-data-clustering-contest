<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158683_1022.html"/>
    <meta property="og:site_name" content="Novsport"/>
    <meta property="article:published_time" content="2019-11-17T18:00:00+00:00"/>
    <meta property="og:title" content="Над 6 810 000 лева ще достигнат печалбите в игрите на СПОРТ ТОТО за четвъртък"/>
    <meta property="og:description" content="Вижте печелившите комбинации от днешния тираж"/>
  </head>
  <body>
    <article>
      <h1>Над 6 810 000 лева ще достигнат печалбите в игрите на СПОРТ ТОТО за четвъртък</h1>
      <address>
        <time datetime="2019-11-17T18:00:00+00:00">17 Nov 2019, 18:00</time>
      </address>
      <p>
        <i>На 14.11.2019г. приключи промоционалната кампания за лоялни клиенти - „Златна треска“, която бе посветена на всички моментни лотарийни игри на Български спортен тотализатор. Печалбите в кампанийната игра бяха 24 парични печалби, всяка на стойност от 500 лева, както и чисто нов лек автомобил Форд Фиеста.</i>
      </p>
      <p><i>Късметлиите бяха определени чрез жребий, на живо, в предаването на СПОРТ ТОТО по БНТ, днес 17.11.2019г.<br/></i><i><br/></i><i>Номерата на картите, които печелят невероятните бонус награди можете да откриете на нашия сайт http://www.toto.bg/.<br/></i> <br/>След тегленето на печелившите числа в 92-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо 6  810 000 лева. Джакпотът в играта 6/49 ще бъде 2  950 000 лева. За играта 6/42 джакпотът ще е 620 000 лева. В играта 5/50 сумата е до 3  000 000 лева, а в Тото Джокер – 30 000 лева.<br/> <br/>Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са:<br/> <br/>„Тото 2 - 6 от 49” – 40, 23, 30, 44, 45, 29; <br/>Печалби от играта: Има четирима участници, които са познали пет от шестте печеливши числа и всеки от тях печели по 8 530 лева.<br/>Късметлия от град Куклен спечели чисто нов луксозен автомобил чрез жребий.<br/> <br/> „Тото 2 - 5 от 35”, първо теглене  – 23, 20, 15, 14, 26; второ теглене – 18, 12, 34, 10, 24;<br/>Печалби от играта: В първо теглене на играта два щастливци познаха цялата комбинация и всеки от тях ще прибере по 11  935 лева. Във второ теглене друг късметлия също позна цялата печеливша комбинация и печели 23  871 лева.<br/> <br/> „Тото Джокер”, 3-те двойки позиции и цифри – 7/6, 6/5, 9/1;<br/>Печалби от играта: Петнадесет участници познаха печелившата комбинация от позиции и цифри и ще приберат по 2 143 лева.<br/> <br/> „Тото 2 – Рожден ден“ – 48 (година), 7 (месец юли), 22 (дата), 4 (четвъртък - ден от седмицата);<br/> <br/>„Тото 2 - 6 от 42” – 20, 18, 31, 27, 17, 14 + 5 (допълнително число за Втори тото шанс на играта - „Пари плюс“);<br/>Печалби от играта: Има шестима участници, които са познали пет от шестте печеливши числа и печелят по 1 867 лева.<br/>За следващия тираж наградният фонд в „Пари плюс“ ще достигне сумата от 10 000 лева.<br/> <br/>„Тото 2 - Зодиак” – 3, 8, 16, 50, 17 + 9 (зодия стрелец);<br/>Печалби от играта: Един щастливец позна четири от петте печеливши числа, както и зодията към тях, и ще прибере 5 000 лева.<br/> <br/>Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в петък, 15 ноември, за 91-ия тираж, са:<br/> <br/> „Втори тото шанс“ на „Тото 2  – 6 от 49“ – 21, 10, 41, 8, 33, 13 + 19; (допълнително число);<br/> <br/> „Втори тото шанс“ на „Тото 2 – 5 от 35“ – 24, 1, 22, 19, 33 + 1, 1;<br/> <br/>В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 91-и тираж без допълнителен залог. Утре, 18 ноември, ще бъдат изтеглени печелившите комбинации за 92-ия тираж. Във Втори тото шанс на играта „Тото 2 – 6 от 49“ печалбата ще достигне до 130 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.<br/>В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана Пепа Градева, която спечели 1 000 лева, защото беше по-бърза и съобразителна от своя съперник Красимир Георгиев, който си тръгна с награда от 100 лева. В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на https://lottery.toto.bg/ и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева. </p>
    </article>
  </body>
</html>