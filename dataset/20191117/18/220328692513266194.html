<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/vikat-noi-za-arbitr-v-spora-za-bolnichnite-406989.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T18:45:27+00:00"/>
    <meta property="og:title" content="Викат НОИ за арбитър в спора за болничните"/>
    <meta property="og:description" content="Синдикатите чакат до вторник среща с премиреа, иначе напускат Тристранката"/>
  </head>
  <body>
    <article>
      <h1>Викат НОИ за арбитър в спора за болничните</h1>
      <address><time datetime="2019-11-17T18:45:27+00:00">17 Nov 2019, 18:45</time> by <a rel="author">сс</a></address>
      <p>Явно е, че синдикати и работодатели сме на коренно различни позиции, трябва включим и НОИ. Това заяви председателят на АИКБ Васил Велев след половин часов лют спор с шефа на КТ НКНСБ Пламен Димитпров по Канал 3.</p>
      <p>Велев извади данни, че една трета от болничните са фалшиви и това са му докладвали  шефовете на предприятията. Изказването му взриви Димитров, който пък заяви, че по данни на НОИ 900 000 са ползвали болнични за тази година и предложението за неплащане на първия ден е обида към един от тях.</p>
      <p> Димитров попита Велев има ли доказателства, той пък отговори че са налице факти, че се взимат болнични, за да се ходи на риболов, да се прибира реколтата и по други подобни причини, които служителите си споделят.  Димитров го контрира, че имаме 30 процента увеличение на хората, които още първия ден постъпват в болница.</p>
      <p>Според Велев колкото повече отлагаме въпроса, колкова  поощряваме лъжците и демотивираме изрядните.</p>
      <p>Димитров обяви, че синдикатите ще направят всичко възможно, но няма да допуснат да се приеме това предложение. Двамата с Димитър Манолов очакват утре или във вторник среща с премиера. Той е умерен оптимист за срещата, но ако не се случи, двата синдикати са готови за стачка, както и да напуснат Тристранката, защото няма какво повече да обсъждат там.  </p>
    </article>
  </body>
</html>