<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/wybory-prezydenckie-na-sri-lance-gotabaya-rajapaksa-prowadzi-i-prawdopodobnie-wygrywa,986143.html"/>
    <meta property="og:site_name" content="TVN24"/>
    <meta property="article:published_time" content="2019-11-17T18:07:35+00:00"/>
    <meta property="og:title" content="Wybory w napiętej atmosferze. Były minister obrony prawie pewny zwycięstwa"/>
    <meta property="og:description" content="Na Sri Lance zakończyły się wybory prezydenckie. O najwyższy urząd w państwie ubiegało się 35 kandydatów, jednak liczyło się tylko dwóch. Wstępne rezultaty wskazują na zwycięstwo byłego ministra ob..."/>
  </head>
  <body>
    <article>
      <h1>Wybory w napiętej atmosferze. Były minister obrony prawie pewny zwycięstwa</h1>
      <address><time datetime="2019-11-17T18:07:35+00:00">17 Nov 2019, 18:07</time> by <a rel="author">akw</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e2ea4c58-6804-4355-b3f1-3c2ff8131dfd-480p.mp4"/>
          <figcaption>Gotabaya Rajapaksa prowadzi w wyborach prezydenckich na Sri...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/84cd69ac-f980-4376-a93a-2ba301ef70a1-480p.mp4"/>
          <figcaption>W wielkanocnych atakach na Sri Lance zginęły 253 osoby</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/cb79f8fa58b91d3af6c9c991f63962d3/1359dd91-cc13-4017-bd7d-5d0e5c4f9a91-480p.mp4"/>
          <figcaption>Seria ataków na Sri Lance</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cb79f8fa58b91d3af6c9c991f63962d3/0d1e0042-586c-4192-94a0-3d98554ba365-480p.mp4"/>
          <figcaption>Mnich Dawid o sytuacji na Sri Lance po serii zamachów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/65fc52ed8f88c81323a418ca94cec2ed/b3aa03e5-ae10-4f04-9a92-e4c9ef302a9a-480p.mp4"/>
          <figcaption>Słowa oburzenia i wyrazy współczucia po zamachach na Sri Lance</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/65fc52ed8f88c81323a418ca94cec2ed/fb6dfc7a-a5c1-42f2-b37c-e5096e7a9822-480p.mp4" autoplay="" loop=""/>
          <figcaption>Do zamachód doszło na Sri Lance</figcaption>
        </figure>
        <figcaption>Gotabaya Rajapaksa prowadzi w wyborach prezydenckich na Sri Lance<cite>Foto: PAP/EPA/STR | Video: Reuters</cite></figcaption>
      </slideshow>
      <h3>Na Sri Lance zakończyły się wybory prezydenckie. O najwyższy urząd w państwie ubiegało się 35 kandydatów, jednak liczyło się tylko dwóch. Wstępne rezultaty wskazują na zwycięstwo byłego ministra obrony Gotabai Rajapaksy nad kandydatem partii rządzącej Sajithem Premadasą, który uznał już swoją porażkę. Wybory odbywały się w napiętej atmosferze. Kraj nadal nie przezwyciężył skutków ataków terrorystycznych sprzed kilku miesięcy.</h3>
      <p>16 milionów mieszkańców Sri Lanki wybierało w sobotę prezydenta, który ma wyprowadzić kraj z najgłębszego kryzysu gospodarczego od ponad 15 lat, po krwawych zamachach samobójczych, do których doszło w tegoroczną niedzielę wielkanocną. Zginęło wówczas ponad 250 osób.</p>
      <related>
        <a href="https://www.tvn24.pl/wiadomosci-ze-swiata,2/staralem-sie-podniesc-moje-dziecko-ale-bylo-juz-martwe,929839.html"/>
      </related>
      <p>Agencja Reutera zwróciła uwagę, że ataki osłabiły zaufanie inwestorów i zaszkodziły sektorowi turystyki.</p>
      <p>
        <b>ZOBACZ RAPORT tvn24.pl:</b>
        <a href="https://www.tvn24.pl/raporty/sri-lanka-zamachy-wielkanocne,1361">Seria zamachów na Sri Lance</a>
      </p>
      <p>Komisja wyborcza podała wieczorem lokalnego czasu, że po przeliczeniu jednej czwartej głosów, przedstawiciel nacjonalistycznej opozycji syngaleskiej Gotabaya Rajapaksa otrzymał 48,2 procent głosów.</p>
      <p>Jego główny rywal Sajit Premadasa, minister budownictwa ogólnego i mieszkaniowego oraz kultury, z obozu politycznego urzędującego szefa państwa Maithripali Siriseny otrzymał poparcie 45,3 procent głosujących.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/c5958cd9-ba30-46e2-abdc-50c849060ba6.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Wybory na Sri Lance<cite>Źródło: PAP/EPA/STR</cite></figcaption>
      </figure>
      <h3>Rajapaksa chce walczyć o bezpieczeństwo</h3>
      <related>
        <a href="https://www.tvn24.pl/wiadomosci-ze-swiata,2/po-zamachach-zaczal-obowiazywac-stan-wyjatkowy-dziesiatki-zatrzymanych,929660.html"/>
      </related>
      <p>Sajith Premadasa uznał już swoją porażkę i pogratulował zwycięstwa konkurentowi. W trybie natychmiastowym zrezygnował także z funkcji wiceprzewodniczącego rządzącej syngaleskiej Zjednoczonej Partii Narodowej (UNP).<br/><br/>Gotabaya Rajapaksa, który przed 10 laty nadzorował klęskę militarną tamilskich separatystów, pod rządami swojego brata, ówczesnego prezydenta Mahindy Rajapaksy, obiecał silne przywództwo na wyspie liczącej 22 miliony ludzi, w większości buddyjskich Syngalezów.<br/><br/>Kampania wyborcza skupiała się też na obietnicach walki z ubóstwem oraz utrzymaniem bezpieczeństwa w państwie. Kraj boryka się z wieloma innymi problemami, między innymi z korupcją, dyskryminacją mniejszości etnicznych i wymagającą ożywienia gospodarką.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/9707cdff-3baa-4c8f-9721-481840a8d947.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Sajith Premadasa uznał porażkę wyborczą<cite>Źródło: PAP/EPA/STR</cite></figcaption>
      </figure>
      <h3>10 lat temu pokonano Tamilskie Tygrysy</h3>
      <related>
        <a href="https://www.tvn24.pl/wiadomosci-ze-swiata,2/muzulmanie-kontra-buddysci-rzad-sri-lanki-wprowadza-stan-wyjatkowy,820273.html"/>
      </related>
      <p>Tamilskie partie polityczne zdecydowanie sprzeciwiają się Rajapaksie, który stanął w obliczu zarzutów o powszechne łamanie praw człowieka wśród ludności cywilnej w końcowych etapach wojny z separatystami w 2009 roku. Na czele walki o niepodległość Tamilów w północnej Sri Lance stały wówczas Tamilskie Tygrysy.</p>
      <p>Rajapaksa i jego brat zaprzeczają tym zarzutom. Tamilowie domagają się ukarania sprawców naruszeń praw człowieka dokonanych podczas trwającej 26 lat wojny domowej.<br/><br/>Muzułmanie, którzy stanowią około 10 procent ludności Sri Lanki, twierdzą, że również spotykają się z wrogością od czasu kwietniowych ataków na hotele i kościoły. Do ataków przyznało się ekstremistyczne sunnickie ugrupowanie zbrojne Państwo Islamskie.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/3badbcc8-3108-4f4a-85c2-ccf8fa0ab846.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Terror na Sri Lance<cite>Źródło: PAP / Adam Ziemienowicz</cite></figcaption>
      </figure>
      <related>
        <h4>Seria zamachów na Sri Lance</h4>
        <a href="https://www.tvn24.pl/wiadomosci-ze-swiata,2/moglismy-uniknac-katastrofy-kardynal-o-zamachach-na-sri-lance,946685.html"/>
        <a href="https://www.tvn24.pl/wiadomosci-ze-swiata,2/jeden-z-glownych-podejrzanych-w-sprawie-zamachow-wydany-sri-lance,944952.html"/>
        <a href="https://www.tvn24.pl/wiadomosci-ze-swiata,2/fala-przemocy-po-zamachach-w-sri-lance-wladze-blokuja-media-spolecznosciowe,935065.html"/>
        <a href="https://www.tvn24.pl/wiadomosci-ze-swiata,2/wladze-sri-lanki-zapewniaja-powiazani-z-zamachami-zatrzymani-lub-martwi,933279.html"/>
        <a href="https://www.tvn24.pl/wiadomosci-ze-swiata,2/wzywam-wszystkich-katolikow-by-nie-wyrzadzali-krzywdy-jakiemukolwiek-muzulmaninowi,933147.html"/>
      </related>
    </article>
  </body>
</html>