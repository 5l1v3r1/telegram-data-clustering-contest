<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/ce-puteti-citi-in-numarul-din-aceasta-saptamana-al-revistei-business-magazin-18590445"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T22:04:00+00:00"/>
    <meta property="og:title" content="Ce puteţi citi în numărul din această săptămână al revistei Business MAGAZIN"/>
    <meta property="og:description" content="Un concept gata stabilit, un model de business confirmat, precum şi un brand puternic sunt câteva dintre avantajele deschiderii unei afaceri în regim de franciză. Care sunt cele mai noi tendinţe pe piaţa francizelor şi ce înseamnă să preiei o afacere „la cheie“ în România, veţi putea citi în cel mai recent articol de copertă al Business MAGAZIN."/>
  </head>
  <body>
    <article>
      <h1>Ce puteţi citi în numărul din această săptămână al revistei Business MAGAZIN</h1>
      <address><time datetime="2019-11-17T22:04:00+00:00">17 Nov 2019, 22:04</time> by <a rel="author" href="https://www.zf.ro/autor/ioana-matei" target="_blank">Ioana Matei</a></address>
      <ul>
        <li>Un concept gata stabilit, un model de business confirmat, precum şi un brand puternic sunt câteva dintre avantajele deschiderii unei afaceri în regim de franciză. Care sunt cele mai noi tendinţe pe piaţa francizelor şi ce înseamnă să preiei o afacere „la cheie“ în România, veţi putea citi în cel mai recent articol de copertă al Business MAGAZIN.</li>
      </ul>
      <ul>
        <li>Spre deosebire de anii ‘90, când brandul Amway intra pe piaţa locală, peisajul românesc de business din industria cosmeticelor este astăzi mult mai variat. Totuşi, compania de vânzări directe înregistrează în continuare, an de an, creşteri importante ale veniturilor. Pe ce se bazează brandul cu origini americane?</li>
        <li>Când au văzut că nu mai găsesc programatori, trei antreprenori din Polonia au început să pregătească de la zero specialiştii în IT de care avea nevoie compania pentru care lucrau. Au avut succes, iar asta le-a dat ideea unui business care s-a extins acum în şapte ţări, inclusiv în România. Cum au reuşit?</li>
        <li>Într-o lume dominată de discuţii despre securitatea cibernetică sau riscuri de încălcare a confidenţialităţii, un segment de piaţă a rămas la fel de important ca acum zece sau 20 de ani: cel al sistemelor de securitate pentru casă sau birou. Sorin Felea, care conduce cel mai mare magazin online de pe această piaţă, povesteşte cum a evoluat securitatea de-a lungul anilor şi care sunt perspectivele de dezvoltare a acesteia în continuare.</li>
        <li>Familia Tetruashvili se află în România din anii ‘90, iar din 2002 vând pe piaţa locală branduri de lux prin intermediul magazinului multibrand Capodopera bu Elis şi prin alte două magazine deschise în sistem de franciză în galeria hotelului Marriott din Capitală. Shlomi Tetruashvili, unul dintre fondatorii magazinului multibrand, a povestit într-un interviu pentru Business MAGAZIN cum a evoluat de-a lungul timpului apetitul românilor pentru lux. </li>
      </ul>
    </article>
  </body>
</html>