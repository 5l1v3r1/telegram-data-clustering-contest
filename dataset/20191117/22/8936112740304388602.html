<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/atp-finals-w-londynie-stefanos-tsitsipas-dominic-thiem-wynik-spotkania-grek-wygral-turniej-konczacy-sezon,986204.html"/>
    <meta property="og:site_name" content="TVN24"/>
    <meta property="article:published_time" content="2019-11-17T22:19:00+00:00"/>
    <meta property="og:title" content="Tsitsipas królem Londynu. Debiutant wygrał ATP Finals"/>
    <meta property="og:description" content="Po raz pierwszy zagrał w kończącym sezon turnieju ATP Finals w Londynie i to był wyśniony debiut. Stefanos Tsitsipas z Grecji w decydującym pojedynku pokonał w niedzielę Austriaka Dominika Thiema 6..."/>
  </head>
  <body>
    <article>
      <h1>Tsitsipas królem Londynu. Debiutant wygrał ATP Finals</h1>
      <address>
        <time datetime="2019-11-17T22:19:00+00:00">17 Nov 2019, 22:19</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/8568ee48-4bdd-4b49-a2cb-82e8cf5eaf96.jpg?type=1&amp;srcmode=0&amp;srcx=1/1&amp;srcy=19/25&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/eb45eebf-33bf-4dbe-90ec-983494cf270c-480p.mp4" autoplay="" loop=""/>
          <figcaption>Tsitsipas najlepszy w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1d914a95-e407-412a-9ffa-5908bc131e22-480p.mp4" autoplay="" loop=""/>
          <figcaption>Nadal w najlepszym wydaniu! Hiszpan pokonał Tsitsipasa w ATP...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3402b3aa-0193-4c70-a113-ea64fb3f2232-480p.mp4"/>
          <figcaption>Skrót meczu Tsitsipas - Zverev na ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0cf0851a-170c-4f30-8268-5d526ee93faf-480p.mp4" autoplay="" loop=""/>
          <figcaption>Tsitsipas pokonał Miedwiediewa w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7a817d25-7027-45c4-b30c-5bf61270197e-480p.mp4"/>
          <figcaption>Skrót meczu Thiem – Zverev w półfinale ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d768c045-26e2-4f63-97f6-b77582723b8c-480p.mp4" autoplay="" loop=""/>
          <figcaption>Skrót meczu Berrettini - Thiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e776b916-442a-4a78-a7a6-565987514a0c-480p.mp4" autoplay="" loop=""/>
          <figcaption>Debiutant lepszy od mistrza. Tsitsipas pokonał Federera w...</figcaption>
        </figure>
        <figcaption>Stefanos Tsitsipas w półfinale pokonał Rogera Federera Foto: Getty Images | Video: Eurosport</figcaption>
      </slideshow>
      <h3>Po raz pierwszy zagrał w kończącym sezon turnieju ATP Finals w Londynie i to był wyśniony debiut. Stefanos Tsitsipas z Grecji w decydującym pojedynku pokonał w niedzielę Austriaka Dominika Thiema 6:7 (6), 6:2, 7:6 (4).</h3>
      <related>
        <a href="https://eurosport.tvn24.pl/tenis,115/thiem-poskromil-w-londynie-obronce-tytulu,986032.html"/>
      </related>
      <p>Przed rozpoczęciem turnieju w Londynie trudno było spodziewać się, że w wielkim finale zagrają Austriak z Grekiem, a więc piąty i szósty zawodnik światowego rankingu. Obaj od początku imprezy kończącej sezon prezentowali się znakomicie i bez wątpienia zasłużyli na walkę o tytuł.</p>
      <h3>Wielka dominacja w drugim secie</h3>
      <p>Thiem w drodze do decydującego spotkania pokonał m.in. Rogera Federera ze Szwajcarii, Serba Novaka Djokovicia oraz obrońcę trofeum Aleksandra Zvereva z Niemiec. Tsitsipas miał nieco łatwiejszą drogę, ale w półfinale wygrał z Federerem w dwóch setach.</p>
      <p>Niedzielny pojedynek od początku był niezwykle zacięty. Pierwszy set trwał prawie 70 minut i zakończył się tie-breakiem. W nim minimalnie lepszy okazał się Thiem. W drugiej odsłonie na korcie niepodzielnie dominował Tsitsipas. Grek kapitalnie serwował i jeszcze lepiej returnował. Szybko dwukrotnie przełamał Austriaka. Wygrał szybko 6:2.</p>
      <h3>Niesamowite odrodzenie Thiema</h3>
      <p>Tsitsipas świetnie prezentował się na początku trzeciej partii. Prowadził już 3:1. Wydawało się, że Thiem z każdą kolejną akcją coraz mniej w siebie wierzy. Na dodatek można było odnieść wrażenie, że nie ma już siły. Tymczasem w niewiarygodny sposób się odrodził. Przełamał przeciwnika, wygrał dziewięć z 11 akcji i za chwilę prowadził 4:3. Rywal nie zrezygnował. Ostatecznie znów konieczny był tie-break.</p>
      <p>W nim Thiem przegrywał już 1:4 ze stratą dwóch tzw. "miniprzełamań". Jeszcze raz się odrodził (4:4). Na więcej rywal nie pozwolił. Był lepszy w trzech kolejnych akcjach. Tym samym zwyciężył w turnieju, w którym debiutował. W całym spotkaniu miał tylko 16 niewymuszonych błędów, przy aż 40 Austriaka.</p>
      <p> </p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/65161d01-168a-4b3f-940b-284434bdfb68.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Stefanos Tsitsipas walczył z Dominikiem Thiemem w finale<cite>Źródło: Getty Images</cite></figcaption>
      </figure>
      <p>- Starałem się grać najlepiej i zobaczyć, cóż  tego wyniknie. Drugi był set był dla mnie wspaniały. Po raz pierwszy zagrałem w finale takiej imprezy. Czuję ulgę, że to ja zwyciężyłem. Zostawiłem na korcie pełno zdrowia. To niesamowite - powiedział 21-letni Grek.</p>
      <p>Warto przypomnieć, że poprzednim sezonie triumfował w Next Gen ATP Finals, czyli turnieju masters dla zawodników do lat 21. Teraz był pierwszym w historii tenisistą z Grecji w "dorosłych" zawodach tej rangi i najmłodszym uczestnikiem tegorocznej edycji.</p>
      <p>W deblowej rywalizacji triumfowali Francuzi Pierre-Hugues Herbert i Nicolas Mahut, którzy w półfinale wyeliminowali Łukasza Kubota i Marcelo Melo.</p>
      <p>
        <b>ATP Finals, finał:</b>
      </p>
      <p>Stefanos Tsitsipas (Grecja, 6) - Dominic Thiem (Austria, 5) 6:7 (6), 6:2, 7:6 (4).</p>
      <p>Autor: Srogi / Źródło: eurosport.pl</p>
    </article>
  </body>
</html>