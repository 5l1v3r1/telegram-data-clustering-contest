<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/ivelin-popov-nyama-shans-da-prodlzha-tezhko-e-da-gledam-zhena-mi-kak-se-izmchva-i-plache_443403.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T22:28:00+00:00"/>
    <meta property="og:title" content="Ивелин Попов: Няма шанс да продължа, тежко е да гледам жена ми как се измъчва и плаче"/>
    <meta property="og:description" content="Викам, псувам, но вчера, когато обявих решението преди тренировката, видях сълзи в очите на съотборниците"/>
  </head>
  <body>
    <article>
      <h1>Ивелин Попов: Няма шанс да продължа, тежко е да гледам жена ми как се измъчва и плаче</h1>
      <h2>Викам, псувам, но вчера, когато обявих решението преди тренировката, видях сълзи в очите на съотборниците</h2>
      <address>
        <time datetime="2019-11-17T22:28:00+00:00">17 Nov 2019, 22:28</time>
      </address>
      <slideshow>
        <figure>
          <img src="https://static.blitz.bg/documents/thumbnails/sport/780/201911/15740232662.jpg"/>
          <figcaption>Снимки: LAP.BG</figcaption>
        </figure>
        <figure>
          <img src="https://static.blitz.bg/documents/thumbnails/sport/780/201911/15740232763.jpg"/>
        </figure>
        <figure>
          <img src="https://static.blitz.bg/documents/thumbnails/sport/780/201911/15740224812.jpg"/>
        </figure>
      </slideshow>
      <p>Капитанът на България Ивелин Попов беше категоричен след <a href="https://blitz.bg/sport/bg-futbol/da-istina-e-bikhme-chekhiya-v-posledniya-mach-na-ivelin-popov-video_443386.html"><b>победата с 1:0 над Чехия</b></a>, потвърждавайки <a href="https://blitz.bg/sport/bg-futbol/neochakvano-ivelin-popov-kaza-kray-na-natsionalniya-otbor_443319.html"><b>решението си да се оттегли от националния отбор</b></a>. 32-годишният играч на руския Ростов е тъжен от факта, че се разделя с "трикольорите". Попов каза, че е дал мнението си кой да бъде новия капитан на България. </p>
      <p>Той благодари на Борислав Михайлов за всичко, което е направил за представителния тим. </p>
      <p>"Горд съм, че си спазих думата, че след мача с Англия ви казах, че ще вземем победа. Имаше писания чехите ще идват пияни, заляни, но това е мач на национално ниво. Аз съм дал дума, че спирам и колкото и да е тежко на децата, жената, плачат, няма връщане. Аз отново ще бъда в тази съблекалня след някоя друга година. Поздравявам Божидар Краев за включването му, радвам се, че е казал, че той ще ме замести", каза Попов.</p>
      <p>"Смея да твърдя, че съм натрупал доста голям опит. Работил съм с най-големите имена в Русия. Записал съм си тренировки. Аз съм си дал мнението, кой да бъде капитан, но няма да разкрия сега. Три-четири  имена са, трябва да се говори и да се реши. Говорих с Десподов, че той трябва да е един от лидерите от тук нататък. Лидерите трябва да са повече от един, защото да може да се поеме тежестта в различните мачове", продължи опитният футболист.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>"След загубата с Косово започнах да мисля за това решение. Много ми е тежко да гледам жена ми как се измъчва и плаче. След загубата от Англия беше доста тежко. Най-неприятният момент бе изпуснатата дузпа с Малта. Критики, обиди, тежест в гърдите, срам да излезеш на улицата. Превъзмогнах го. Помня предимно хубавите моменти. Радвам се, че съм работил с много големи треньори. За някои може да не съм бил перфектния съотборник - викам, псувам, но вчера, когато обявих решението преди тренировката, видях сълзи в очите на момчетата, което ме прави горд", каза Попов.</p>
      <p>"Благодаря на Борислав Михайлов за това, което е направил за отбора - винаги е помагал и осигурявал необходимите неща. Според мен обаче хората около негов живуркат на гърба на футбола. Това е моето мнение, който иска да ми се обижда. Лечков няма как да трови атмосферата, при положение, че идва на базата и си тича отстрани. С Лечков не съм говорил за отказването ми. Не мога да коментирам дали е знаел за решението ми. С Михаил Касабов съм говорил, с Борислав Михайлов съм говорил, но с него не. Нямам проблеми с Лечков", добави Ивелин Попов. <br/><br/><b><a href="https://www.blitz.bg/sport/bg-futbol/nashata-kvalifikatsionna-grupa-za-evro-2020_426182.html">Нашата квалификационна група за Евро 2020</a></b></p>
      <figure>
        <img src="http://static.blitz.bg/documents/editor/157402328717c954.jpg"/>
      </figure>
      <p> </p>
    </article>
  </body>
</html>