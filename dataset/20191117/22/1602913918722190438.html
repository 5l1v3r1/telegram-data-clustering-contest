<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/apple-ataca-zona-dominata-de-google-si-ar-putea-ajunge-la-venituri-anuale-de-peste-11-mld-dolari-din-publicitatea-online-18591175"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T22:05:00+00:00"/>
    <meta property="og:title" content="Apple atacă zona dominată de Google şi ar putea ajunge la venituri anuale de peste 11 mld. dolari din publicitatea online"/>
    <meta property="og:description" content="Lansarea serviciilor de conţinut video cuplată cu intrarea companiei pe piaţa de servicii digitale ar putea aduce veniturile Apple din vânzarea de publicitate online la 11 miliarde de dolari în 2026, de cinci ori mai mult decât în prezent, estimează analiştii de la banca de investiţii JPMorgan, conform Reuters. "/>
  </head>
  <body>
    <article>
      <h1>Apple atacă zona dominată de Google şi ar putea ajunge la venituri anuale de peste 11 mld. dolari din publicitatea online</h1>
      <address><time datetime="2019-11-17T22:05:00+00:00">17 Nov 2019, 22:05</time> by <a rel="author" href="https://www.zf.ro/autor/adrian-seceleanu" target="_blank">Adrian Seceleanu</a></address>
      <p>Lansarea serviciilor de conţinut video cuplată cu intrarea companiei pe piaţa de servicii digitale ar putea aduce veniturile Apple din vânzarea de publicitate online la 11 miliarde de dolari în 2026, de cinci ori mai mult decât în prezent, estimează analiştii de la banca de investiţii JPMorgan, conform Reuters. </p>
      <p>Analistul Samik Chatterjee estimează că gigantul condus de Tim Cook va putea exploata baza uriaşă de utilizatori ai companiei pentru a genera o creştere a veniturilor comparabilă cu cea obţinută de rivalii Google şi Facebook. Apple are potenţialul de a genera o creştere cu 30% a veniturilor în fiecare an, de la 2 miliarde de dolari în prezent la 11 miliarde de dolari în 2025, conform JPMorgan.</p>
      <p>Apple nu oferă în prezent detalii despre nivelul veniturilor sale din vânzarea de publicitate online.</p>
      <p>După doi ani dificili din punctul de vedere al vânzărilor pentru produsul fanion al companiei - iPhone - compania a subliniat că va acorda o importanţă din ce în ce mai mare serviciilor, care deja au generat încasări de 12,5 mld. dolari în trimestrul anterior. </p>
    </article>
  </body>
</html>