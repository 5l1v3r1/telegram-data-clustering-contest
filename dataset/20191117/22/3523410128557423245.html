<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640428/%DA%AF%D8%B1%D9%85%D8%A7%DB%8C%D8%B4-%D8%AC%D9%87%D8%A7%D9%86%DB%8C-%D8%A8%DB%8C%D9%85%D8%A7%D8%B1%DB%8C%E2%80%8C%D9%87%D8%A7%DB%8C-%D9%85%D8%AA%D8%B9%D8%AF%D8%AF%DB%8C-%D8%A8%D9%87-%D8%A8%D8%A7%D8%B1-%D8%A2%D9%88%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:33:00+00:00"/>
    <meta property="og:title" content="«گرمایش جهانی» بیماری‌های متعددی به بار آورده است"/>
    <meta property="og:description" content="دانشمندان هشدار داده اند که کودکان در سراسر جهان به دلیل تغییرات آب و هوایی دچار بیماری‌های مختلف می‌شوند."/>
  </head>
  <body>
    <article>
      <h1>
        <a href="https://www.bultannews.com/fa/news/640428/%DA%AF%D8%B1%D9%85%D8%A7%DB%8C%D8%B4-%D8%AC%D9%87%D8%A7%D9%86%DB%8C-%D8%A8%DB%8C%D9%85%D8%A7%D8%B1%DB%8C%E2%80%8C%D9%87%D8%A7%DB%8C-%D9%85%D8%AA%D8%B9%D8%AF%D8%AF%DB%8C-%D8%A8%D9%87-%D8%A8%D8%A7%D8%B1-%D8%A2%D9%88%D8%B1%D8%AF%D9%87-%D8%A7%D8%B3%D8%AA">«گرمایش جهانی» بیماری‌های متعددی به بار آورده است</a>
      </h1>
      <h2>دانشمندان هشدار داده اند که کودکان در سراسر جهان به دلیل تغییرات آب و هوایی دچار بیماری‌های مختلف می‌شوند.</h2>
      <address><time datetime="2019-11-17T22:33:00+00:00">17 Nov 2019, 22:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از دیلی‌میل، گزارش‌های متعددی هشدار می‌دهند که پزشکان از مقامات جهان خواسته‌اند که برای نجات محیط زیست اقدامی انجام دهند، به این دلیل که گرمایش جهانی منجر به بروز بیماری‌های مختلف در کودکان شده است.</p>
      <p>محققان گفتند که میزان انتشار کربن باید ۷/۷ درصد در سال کاهش یابد؛ گرمایش جهانی یا گرم شدن زمین نام پدیده‌ای است که منجر به افزایش میانگین دمای زمین و سطح اقیانوس‌ها شده‌ است.</p>
      <p>گزارش‌ها حاکی از‌ آن است، آلودگی در حال حاضر منجر به مرگ سالانه ۲.۹ میلیون نفر در سراسر جهان می‌شود و بازدهی محصولات را کاهش داده که همین موضوع تبعات تغذیه‌ای در پی خواهد داشت.</p>
      <p>در مجموع ۶۹ دانشمند از ۳۵ موسسه جهانی نسبت به وضعیت اقلیمی هشدار داده‌اند و خواستار اقدامات فوری شده‌اند.</p>
      <p>گرمایش جهانی منجر به بروز آتش‌سوزی‌های گسترده در آمریکا و اروپا شده است که در پی‌آن هزاران خانواده مجبور به ترک محل زندگی خود همراه با خسارت‌های جبران ناپذیر شده‌اند.</p>
      <p>گزارش بزرگی که امروز در ژورنال معتبر پزشکی Lancet منتشر شده است، از مقامات جهان خواسته است تا با اقدامات خود برای نجات محیط زیست اقدام کنند.</p>
      <p>به گفته کارشناسان، سوزاندن دیزل و زغال سنگ باعث ایجاد بیماری‌های ریه و آتش سوزی‌ها باعث آسم می‌شوند و بازدهی کم محصولات سوء تغذیه در دهه‌های بعدی را در بر خواهد داشت.</p>
      <p>محققان تأکید می‌کنند، اگر انتشار گاز CO2 برای ۳۱ سال آینده ۷.۴ درصد در سال کاهش نیابد، سلامت نسل بعدی حتما در خطر خواهد بود.</p>
    </article>
  </body>
</html>