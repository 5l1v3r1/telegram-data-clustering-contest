<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376983/jandarmanin-trafik-uygulamasinda-kaza-1-asker-sehit-1-asker-yarali"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T22:22:00+00:00"/>
    <meta property="og:title" content="Jandarmanın trafik uygulamasında kaza: 1 asker şehit 1 asker yaralı"/>
    <meta property="og:description" content="Bilecik'te trafik uygulaması yapan 2 jandarma ekiplerine sivil bir aracın çarpması sonucu 1 jandarma şehit olurken diğer jandarma ise yaralandı."/>
  </head>
  <body>
    <article>
      <h1>Jandarmanın trafik uygulamasında kaza: 1 asker şehit 1 asker yaralı</h1>
      <h2>Bilecik'te trafik uygulaması yapan 2 jandarma ekiplerine sivil bir aracın çarpması sonucu 1 jandarma şehit olurken diğer jandarma ise yaralandı.</h2>
      <address>
        <time datetime="2019-11-17T22:22:00+00:00">17 Nov 2019, 22:22</time>
      </address>
      <p>Bilecik’te trafik uygulaması yapan 2 uzman jandarmaya sivil bir sürücü çarptı.</p>
      <p>Meydana gelen kazada 1 uzman çavuş şehit olurken diğer uzman çavuş ise yaralandı.</p>
      <p>Edinilen bilgiye göre Bozüyük-Bilecik karayolunda jandarma bölgesinde, trafik uygulaması gerçekleştirmek amacıyla Jandarma Uzman Çavuş Mert Kaya (25) ile Jandarma Uzman Çavuş Selim Kayın, Başbuğ mevkisine geldi.</p>
      <p>Uygulama için yol üzerine Uzman Çavuş Mert Kaya ve Selim Kayın tarafından yol üzerine duba konulduğu esnada, Yaşar G. yolun karanlık olmasından ötürü fark edemediği iki askere otomobille çarptı.</p>
      <p>Bölgeye sevk edilen 112 Acil Sağlık ekiplerinin ilk müdahalenin ardından yaralı askerler Bilecik Devlet Hastanesine kaldırıldı.</p>
      <p>Kazada ağır yaralanarak hastanede tedavi altına alınan Gümüşhane doğumlu Jandarma Uzman Çavuş Mert Kaya, yapılan müdahalelere yanıt vermeyerek şehit oldu.</p>
      <p>Uzman Çavuş Selim Kayın’ın ise hayati tehlikesinin bulunmadığı öğrenildi.</p>
      <p>Sürücü Yaşar G. ise, olay yerine gelen jandarma ekipleri tarafından gözaltına alındı.</p>
    </article>
  </body>
</html>