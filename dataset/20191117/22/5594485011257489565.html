<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bogata-us-lyubovnitsa-na-boris-dzhonsn-vbesena-zakhvrli-me-kato-partsal_news709862.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T22:30:00+00:00"/>
    <meta property="og:title" content="Богата US любовница на Борис Джонсън вбесена: Захвърли ме като парцал!"/>
    <meta property="og:description" content="Не разбирам защо ме отряза и пренебрегна сякаш съм някаква мимолетна любов за една нощ или момиче, което си забърсал в бар, възмущава се Дженифър Аркюри"/>
  </head>
  <body>
    <article>
      <h1>Богата US любовница на Борис Джонсън вбесена: Захвърли ме като парцал!</h1>
      <h2>Не разбирам защо ме отряза и пренебрегна сякаш съм някаква мимолетна любов за една нощ или момиче, което си забърсал в бар, възмущава се Дженифър Аркюри</h2>
      <address>
        <time datetime="2019-11-17T22:30:00+00:00">17 Nov 2019, 22:30</time>
      </address>
      <p>https://blitz.bg/svyat/bogata-us-lyubovnitsa-na-boris-dzhonsn-vbesena-zakhvrli-me-kato-partsal_news709862.html Blitz.bg</p>
      <figure>
        <img src="https://static.blitz.bg/documents/thumbnails/730/201901/1547733374-clipboard02.jpg"/>
        <figcaption>Борис Джонсън</figcaption>
      </figure>
      <p>
        <b>Американската бизнесдама Дженифър Аркюри каза, че сърцето ѝ било разбито след приключването на приятелството ѝ с британския премиер Борис Джонсън, който, по думите й, я захвърлил като "някакъв гном", съобщават ДПА и Ройтерс.</b>
      </p>
      <p>
        <b>
          <a href="https://blitz.bg/svyat/nov-udar-za-boris-dzhonsn_news700117.html">През септември в."Сънди таймс" писа, че Дженифър Аркюри - бивша американска манекенка, насочила се към бизнеса, е получила благодарение на връзките си с Джонсън, докато е бил кмет на Лондон, общо 126 000 лири (141 000 евро) държавни средства и привилегировано включване в официални търговски делегации.</a>
        </b>
      </p>
      <p>Джонсън заявява, че всичко е направено според правилата и няма какво да декларира. Правителствен одит миналия месец постанови, че решението да бъде дадена сумата от 100 000 британски лири на компания, управлявана от Аркюри, е било правомерно.</p>
      <p>В интервю в документален филм на телевизия Ай Ти Ви, който ще бъде излъчен днес, Аркюри каза, че се е опитвала да се свърже с Джонсън многократно след появата на информациите във вестниците, но той не искал да говори с нея.</p>
      <p>"Аз бях лоялна, вярна, подкрепяща и твое вярно доверено лице. Пазех тайните ти и бях твой приятел," казва тя в отговор на въпрос какво е посланието й към него според транскрипта на предаването.</p>
      <p> </p>
      <figure>
        <iframe data-src="https://twitter.com/SkyNewsPolitics/status/1195855955055054848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Не разбирам защо ме отряза и пренебрегна сякаш съм някаква мимолетна любов за една нощ или момиче, което си забърсал в бар, тъй като аз не съм и го знаеш. Ужасно съсипана съм от начина, по който ме захвърли сякаш съм някакъв гном, казва Аркюри.</p>
      <p>Тя неколкократно отказа да отговори на въпроси за това дали са има интимна връзка с Джонсън, който сега е в предизборна кампания преди парламентарните избори на 12 декември.</p>
      <p>Местните лондонски власти са се обърнали към полицейски орган с молба да разследва евентуален конфликт на интереси на Джонсън. Този полицейски орган е замразил работата си по случая заради предстоящите избори, пише в."Гардиън", цитиран от ДПА. </p>
    </article>
  </body>
</html>