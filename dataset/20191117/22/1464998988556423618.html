<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/war-aircraft-2000-indian-airforce"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T22:16:00+00:00"/>
    <meta property="og:title" content="യുദ്ധവിമാനങ്ങള്‍ 2000 ആയി ഉയര്‍ത്താന്‍ ലക്ഷ്യമിട്ട് ഇന്ത്യന്‍ വ്യോമസേന"/>
    <meta property="og:description" content="ന്യൂഡല്‍ഹി: രാജ്യത്തിലെ യുദ്ധവിമാനങ്ങള്‍ 2000 ആയി ഉയര്‍ത്താന്‍ ലക്ഷ്യമിട്ട് ഇന്ത്യന്‍ വ്യോമസേന. 33 പോര്‍വിമാനങ്ങള്‍ അടങ്ങിയ 25 സേനാവ്യൂഹങ്ങളാണ് വ്യോമസേനക്കുള്ളത്.   ഉടന്‍ തന്നെ വ്യോമസേന വിമാനങ്ങളുടെ എണ്ണം 2,000 ആയി ഉയരുമെന്നും ഇത്..."/>
  </head>
  <body>
    <article>
      <h1>യുദ്ധവിമാനങ്ങള്‍ 2000 ആയി ഉയര്‍ത്താന്‍ ലക്ഷ്യമിട്ട് ഇന്ത്യന്‍ വ്യോമസേന</h1>
      <address><time datetime="2019-11-17T22:16:00+00:00">17 Nov 2019, 22:16</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: രാജ്യത്തിലെ യുദ്ധവിമാനങ്ങള്‍ 2000 ആയി ഉയര്‍ത്താന്‍ ലക്ഷ്യമിട്ട് ഇന്ത്യന്‍ വ്യോമസേന. 33 പോര്‍വിമാനങ്ങള്‍ അടങ്ങിയ 25 സേനാവ്യൂഹങ്ങളാണ് വ്യോമസേനക്കുള്ളത്.  </p>
      <p>ഉടന്‍ തന്നെ വ്യോമസേന വിമാനങ്ങളുടെ എണ്ണം 2,000 ആയി ഉയരുമെന്നും ഇത് എം‌.എസ്.എം.ഇ മേഖലയ്ക്ക് പഴയ വിമാനങ്ങളുടെ അറ്റകുറ്റപ്പണികള്‍ നടത്താനും ഓവര്‍ഹോള്‍ ചെയ്യാനും കൂടുതല്‍ അവസരങ്ങള്‍ സൃഷ്ടിക്കുമെന്ന് വ്യോമസേനയിലെ മുതിര്‍ന്ന ഉദ്യോഗസ്ഥന്‍ പറഞ്ഞു. അടുത്ത 10 മുതല്‍ 20 വര്‍ഷത്തിനുള്ളില്‍ വലിയ തോതില്‍ വിമാനങ്ങള്‍ ആവശ്യമാണെന്ന് വ്യോമസേനയുടെ എയര്‍ മാര്‍ഷല്‍ ആര്‍. കെ. എസ്. ഷെറ പറഞ്ഞു.</p>
      <p>വ്യോമസേനയില്‍ ഇടത്തരം ഗതാഗത വിമാനമായ എയര്‍ബസ് സി 295 ന്റെ നിര്‍മാണം ഉടന്‍ ആരംഭിക്കുമെന്നും അദ്ദേഹം പറഞ്ഞു. ഫ്രാന്‍സിലെ ഡസ്സോള്‍ട്ട് ഏവിയേഷനില്‍ നിന്ന് റഫാല്‍ ജെറ്റുകളെ സേനയില്‍ ഇതിനകം ഉള്‍പ്പെടുത്തിയിട്ടുണ്ട്. ഇവ കൂടാതെ നിരവധി ആളില്ലാ വിമാനങ്ങള്‍, ചെറു ഡ്രോണുകള്‍, മറ്റ് യന്ത്രങ്ങള്‍ എന്നിവയും വ്യോമസേനയുടെ ഭാഗമാകുമെന്ന് വ്യോമസേനയുടെ മെയിന്റനന്‍സ് കമാന്‍ഡ് മേധാവി ഷെറ പറഞ്ഞു.  </p>
      <p>ഇന്ത്യന്‍ വ്യോമസേനയുടെ 14 മിഗ് 21, മിഗ് 27 സേനാവ്യൂഹങ്ങളുടെ കാലാവധി 2024ല്‍ അവസാനിക്കും. ഇതിന് ബദലായി 123 തേജസ് പോര്‍വിമാനങ്ങളെയാണ് ഇന്ത്യ ഒരുക്കുന്നത്.  </p>
    </article>
  </body>
</html>