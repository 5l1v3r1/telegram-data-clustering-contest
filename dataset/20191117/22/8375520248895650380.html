<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/policiya-gonkongu-vzyala-v-oblogu-studmistechko-640550.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T22:13:48+00:00"/>
    <meta property="og:title" content="Поліція Гонконгу взяла в облогу студмістечко"/>
    <meta property="og:description" content="Ввечері 17 листопада поліція наказала протестувальникам покинути територію університетського містечка і десятки з них були заарештовані"/>
  </head>
  <body>
    <article>
      <h1>Поліція Гонконгу взяла в облогу студмістечко</h1>
      <address>
        <time datetime="2019-11-17T22:13:48+00:00">17 Nov 2019, 22:13</time>
      </address>
      <h4>Ввечері 17 листопада поліція наказала протестувальникам покинути територію університетського містечка і десятки з них були заарештовані</h4>
      <p>У Гонконзі тривають сутички поліції і демонстрантів, які протестують в районі студентського містечка Політехнічного університету.</p>
      <p>Як повідомляє <a href="https://www.bbc.com/news/world-asia-china-50452277">BBC</a>, поліція оточила університетське містечко, в якому сховалися учасники протесту, частина з яких залишалася там станом на 4:00 за місцевим часом.</p>
      <p>Ввечері 17 листопада поліція наказала протестувальникам покинути територію університетського містечка і десятки з них були заарештовані.</p>
      <p>Однак не менше сотні найбільш радикально налаштованих демонстрантів все ще там залишаються. Вони знаходяться на перехресті біля головного входу, поліцейські - через дорогу від них.</p>
      <p>Час від часу поліція застосовує проти протестувальників сльозогінний газ і водомети. Демонстранти ховаються за парасольками і відповідають коктейлями Молотова і камінням, випущеним з імпровізованих катапульт. Постраждалим надають допомогу медики.</p>
      <figure>
        <iframe src="https://www.youtube.com/embed/AjEYwl0_n7s" width="580" height="390" data-service="Youtube" scrolling="no"/>
      </figure>
      <p>Раніше повідомлялося, що <a href="https://glavcom.ua/world/observe/u-gonkonzi-protestuvalniki-poranili-striloyu-policeyskogo-640480.html">один з учасників протесту на території студентського містечка поранив поліцейського стрілою в ногу.</a></p>
      <p>Нагадаємо, держсекретар США Майк <a href="https://glavcom.ua/news/derzhsekretar-ssha-majk-pompeo-zasterig-kitaj-vid-zastosuvannja-vijskovoji-sili-proti-protestuvalnikiv-u-gonkongu-640342.html">Помпео застеріг Китай від застосування військової сили проти протестувальників</a> у Гонконгу.</p>
    </article>
  </body>
</html>