<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/bez-mnogo-drame-u-tri-grupe-favoriti-otisli-na-ep-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T22:58:22+00:00"/>
    <meta property="og:title" content="Bez mnogo drame u tri grupe, favoriti otišli na EP [VIDEO]"/>
    <meta property="og:description" content="Završene su kvalifikacije za Evropsko prvenstvo u grupama A,B i H.    Uglavnom je sve bilo poznato i pre poslednjeg kola, osim druge selekcije iz B grupe. Portugaliji je trebala pobeda u Luksemburgu, i oni su do nje stigli. Ispostavilo se da bi prošli dalje i bez trijumfa, pošto Srbija nije uspela da pobedi Ukrajinu […]"/>
  </head>
  <body>
    <article>
      <h1>Bez mnogo drame u tri grupe, favoriti otišli na EP [VIDEO]</h1>
      <address><time datetime="2019-11-17T22:58:22+00:00">17 Nov 2019, 22:58</time> by <a rel="author">Milos</a></address>
      <p>Završene su kvalifikacije za Evropsko prvenstvo u grupama A,B i H.   </p>
      <p>Uglavnom je sve bilo poznato i pre poslednjeg kola, osim druge selekcije iz B grupe. Portugaliji je trebala pobeda u Luksemburgu, i oni su do nje stigli. Ispostavilo se da bi prošli dalje i bez trijumfa, pošto Srbija nije uspela da pobedi Ukrajinu u Beogradu. </p>
      <p>Bugarska je tek prvu pobedu u kvalifikacijama ostvarila u poslednjem kkolu. Naši istočni susedi savladali su Češku golom Božikova u 56. minutu.</p>
      <p>Engleska je gostovala u Prištini, i pobedila je selekciju FS Kosova sa ubedljivih 4:0. Vođstvo “Gordom Albionu“ doneo je Vings u 32. minutu, a ostali golovi su pali u finišu meča. Postigli su ih Kejn, Rašford i Maunt. Iz ove grupe na EP odlaze Engleska i Češka.   </p>
      <p>
        <a href="https://footy11.myvidonline.com/player/html/2JtJJ645xF?popup=yes&amp;autoplay=1">https://footy11.myvidonline.com/player/html/2JtJJ645xF?popup=yes&amp;autoplay=1</a>
      </p>
      <p>I u H grupi je sve bilo poznato. Svetski prvaci Francuzi osvojili su prvo mesto koje su potvrdili trijumfom u Albaniji. Oba gola “trikolori“ su postigli u prvom poluvremenu, a strelci su bili Toliso i Antoan Grizman. Turska je druga, znalo se to i pre pobede nad Andorom.</p>
      <p>
        <a href="https://footy11.myvidonline.com/player/html/RSg6GhKlxI?popup=yes&amp;autoplay=1">https://footy11.myvidonline.com/player/html/RSg6GhKlxI?popup=yes&amp;autoplay=1</a>
      </p>
      <p>Pobedu gostima u Andori doneo je napadač Valjadolida Ene Unal sa dva gola u intervalu od 17. do 21. minuta. Utešnu pobedu ostvario je i Island, ali Ostrvljani neće otići na treće uzastopno veliko takmičenje. Island je slavio u Kišinjevu protiv Moldavije. Gosti su poveli golom Bjarnasona, izjednačio je Milinceanu, da bi Gilfi Sigurdson doneo tri boda ostrvskoj selekciji.</p>
      <p>Grupa A:<br/><b>Bugarska – Češka 1:0</b>(0:0)</p>
      <p>
        <i>Božikov 56′</i>
      </p>
      <p><b>Tkz Kosovo – Engleska 0:4</b>(0:1)</p>
      <p>
        <i>Vinks 32′, Kejn 79′, Rašford 83′, Maunt 90+1′</i>
      </p>
      <p>Grupa B:<br/><b>Srbija – Ukrajina 2:2</b>(1:1)</p>
      <p>
        <i>Tadić 9′(p), Mitrović 56′ – Jaremčuk 32′, Besedin 90+3′</i>
      </p>
      <p><b>Luksemburg – Portugalija 0:2</b>(0:1)</p>
      <p>
        <i>Fernandez 39′, Ronaldo 86′</i>
      </p>
      <p>Grupa H:</p>
      <p><b>Albanija – Francuska 0:2</b>(0:2)</p>
      <p>T<i>oliso 9′, Grizman 30′</i></p>
      <p><b>Moldavija – Island 1:2</b>(0:1)</p>
      <p>Ilinceanu 56′ – Bjarnason 17′, Sigurdson 65′</p>
      <p><b>Albanija – Francuska 0:2</b>(0:2)</p>
      <p>
        <i>Unal 17′,21′(p)</i>
      </p>
    </article>
  </body>
</html>