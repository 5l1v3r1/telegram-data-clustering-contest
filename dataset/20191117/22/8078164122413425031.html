<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/esteri/19_novembre_18/crolla-ponte-nord-tolosa-morto-15enne-diversi-feriti-146f14d0-09e8-11ea-bb7c-d14e3a07c9b7.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="Crolla un ponte a nord di Tolosa: morto un 15enne, diversi feriti"/>
    <meta property="og:description" content="Il ponte sospeso sarebbe crollato dopo il passaggio di un mezzo pesante di volume superiore al limite autorizzato"/>
  </head>
  <body>
    <article>
      <h1>Crolla un ponte a nord di Tolosa: morto un 15enne, diversi feriti</h1>
      <h2>Il ponte sospeso sarebbe crollato dopo il passaggio di un mezzo pesante di volume superiore al limite autorizzato</h2>
      <address>
        <time datetime="2019-11-17T22:00:00+00:00">17 Nov 2019, 22:00</time>
      </address>
      <p>Un ponte sospeso sul fiume Tarn, nel sud-ovest della Francia, è caduto questa mattina: un camion e un’automobile che lo stavano percorrendo sono cadute nel fiume. Un primo bilancio riportato dal quotidiano locale La Depeche du Midi, parla di un morto, un ragazzo di 15 anni che era in macchina coi genitori. Secondo le prime informazioni, il camion aveva un peso superiore a quello consentito per percorrere il ponte, che si trovava a Mirepoix-sur-Tarn, a nord-est di Tolosa.l</p>
      <h4>I ponti sospesi</h4>
      <p>Il ponte, lungo 150 metri e largo 5, è stato rinnovato nel 2003 dal consiglio dipartimentale dell’Alta Garonna. Nell’Alta Garonna esistono tre ponti sospesi di questo tipo: Villemur-sur-Tarn, Mirepoix-sur-Tarn e Bessières. Il ponte di Villemur, chiuso diversi mesi per lavori pesanti, dovrebbe essere inaugurato la prossima settimana. «Ero in bagno quando ho sentito un tonfo- racconta a LaDepeche.fr un uomo che abita a 300 metri dal ponte- Pensavamo fosse successo qualcosa ai nostri vicini. E invece quando sono arrivato al ponte, ho scoperto che era crollato: non ci posso credere, corro ogni domenica su questo ponte».</p>
    </article>
  </body>
</html>