<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640429/%D9%85%D9%87%D9%84%D8%AA-%D8%AB%D8%A8%D8%AA%E2%80%8C%D9%86%D8%A7%D9%85-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:41:00+00:00"/>
    <meta property="og:title" content="مهلت ثبت‌نام تکمیل ظرفیت ارشد تمدید شد"/>
    <meta property="og:description" content="مهلت ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها تا روز سه‌شنبه ۲۸ آبان ماه جاری تمدید شد."/>
  </head>
  <body>
    <article>
      <h1>
        <a href="https://www.bultannews.com/fa/news/640429/%D9%85%D9%87%D9%84%D8%AA-%D8%AB%D8%A8%D8%AA%E2%80%8C%D9%86%D8%A7%D9%85-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%D8%AA%D9%85%D8%AF%DB%8C%D8%AF-%D8%B4%D8%AF">مهلت ثبت‌نام تکمیل ظرفیت ارشد تمدید شد</a>
      </h1>
      <h2>مهلت ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ دانشگاه‌ها تا روز سه‌شنبه ۲۸ آبان ماه جاری تمدید شد.</h2>
      <address><time datetime="2019-11-17T22:41:00+00:00">17 Nov 2019, 22:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، برای مساعدت با داوطلبانی که تاکنون موفق به انتخاب رشته در مرحله تکمیل ظرفیت آزمون کارشناسی ارشد ناپیوسته سال ۱۳۹۸ نشده‌اند، مهلت ثبت نام در این مرحله تا ساعت ۲۴ روز سه‌شنبه ۲۸ آبان ۹۸ تمدید شده است و داوطلبانی که تا کنون انتخاب رشته کردند نیز می‌توانند در این مهلت تمدید شده نسبت به ویرایش اطلاعات خود اقدام کنند.</p>
      <p>اطلاعات لازم در خصوص رشته‌ها و دانشگاه‌های دارای ظرفیت برای تکمیل ظرفیت آزمون کارشناسی ارشد ناپیوسته سال ۹۸ دانشگاه‌ها و موسسات آموزش عالی از جمله دانشگاه آزاد اسلامی برای داوطلبان‌ شرکت‌کننده در آزمون‌ در کدرشته محل‌های دانشگاه‌ها و مؤسسات‌ آموزش‌ عالی که ظرفیت آنها تکمیل نشده از روز چهارشنبه ۲۲ آبان ماه بر روی سایت سازمان‌ سنجش‌ آموزش‌ کشور قرار گرفته است.</p>
      <p>همچنین داوطلبان شرکت‌کننده در آزمون کارشناسی ارشد دانشگاه‌ آزاد نیز که بر اساس کارنامه صادره از سوی سازمان سنجش آموزش کشور مجاز به انتخاب رشته شده‌اند (اعم از پذیرفته‌شدگان یا مردودین اعلام نتیجه قبلی این مقطع یا افرادی که در مرحله قبل انتخاب رشته نکرده‌اند) به منظور شرکت در این مرحله از تکمیل ظرفیت و انتخاب رشته محل در دانشگاه آزاد اسلامی در این مهلت تمدید شده می‌توانند به سامانه ثبت نام الکترونیکی مرکز سنجش و پذیرش به نشانی http://azmoon.org مراجعه کنند.</p>
    </article>
  </body>
</html>