<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/health/2019/11/17/5-fitnes-greshki-koito-da-ne-pravite-sled-rajdaneto.429805"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T22:25:00+00:00"/>
    <meta property="og:title" content="5 фитнес грешки, които да не правите след раждането"/>
    <meta property="og:description" content="Смятате, че повече упражнения ще ви помогнат да свалите по-бързо килограмите | Dnes.bg"/>
  </head>
  <body>
    <article>
      <h1>5 фитнес грешки, които да не правите след раждането</h1>
      <h2>Смятате, че повече упражнения ще ви помогнат да свалите по-бързо килограмите</h2>
      <address><time datetime="2019-11-17T22:25:00+00:00">17 Nov 2019, 22:25</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>Бременността е предизвикателство, с което не всяка женска фигура се справя без никакви проблеми. Трупането на излишни килограми, разтягането на кожата, стриите, отпуснатата мускулатура са само част от проблемите, които много жени бързат да поправят след раждането. Разбираемо е да нямате търпение да върнете красивата си фигура, но трябва да се предпазите от допускането на някои фитнес грешки, които могат да ви навредят.</p>
      <p>Ето кои са тези грешки и защо не трябва да ги допускате.</p>
      <p>
        <b>Неглижирате здравето на тазовото дъно</b>
      </p>
      <p>Вероятно по време на бременността наблюдаващият лекар ви е посъветвал да правите упражнения за стягане на мускулите на вагината и тазовото дъно, за да премине раждането по-лесно и за да се възстановите по-бързо след него. Не неглижирайте тези упражнения след раждането, защото този период на възстановяване е не по-малко важен. Необходимо е да продължите да правите леки упражнения за стягане в тази област. Това ще ви спести инконтиненцията и ще намали риска от пролапс, едно от честите усложнения при нормално раждане. Дисфункцията на мускулатурата на тазовото дъно може да доведе и до проблеми с пикочните пътища.</p>
      <p>
        <b>Правите твърде много упражнения прекалено рано</b>
      </p>
      <p>Когато става въпрос за връщане на предишната добра форма, много майки правят една и съща грешка – прекаляват с упражненията. На тялото му е необходимо време, за да се възстанови и да започне само да връща формата си. С подходящите и балансирани упражнения вие ще му помогнете да го направи по-лесно и бързо, но всичко в по-големи количества е вредно. Така е и с физическата активност. Няколко седмици след раждането тялото е твърде крехко, за да бъде напрягано до краен предел. Бъдете внимателни, за да не си причините разкъсвания на мускулни влакна, разтежения, травми при скокове и тичане, изкривявания на гръбнака.</p>
      <p>
        <a href="https://www.az-jenata.bg/a/5-zdrave-i-krasota/48808-fitnes-greshki-koito-niakoi-maiki-praviat-sled-razhdaneto-/">
          <b>Повече по темата може да прочетете в Az-jenata.bg</b>
        </a>
      </p>
    </article>
  </body>
</html>