<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622069/%D8%A7%D8%B1%D8%AA%D8%B4-%D8%B3%D9%88%D8%B1%DB%8C%D9%87-%D8%AD%D9%85%D9%84%D9%87-%D8%B4%D8%AF%DB%8C%D8%AF-%D8%AA%D8%B1%D9%88%D8%B1%DB%8C%D8%B3%D8%AA%E2%80%8C%D9%87%D8%A7%DB%8C-%D8%A7%D9%84%D9%86%D8%B5%D8%B1%D9%87-%D8%AF%D8%B1-%D9%84%D8%A7%D8%B0%D9%82%DB%8C%D9%87-%D8%B1%D8%A7-%D8%AF%D9%81%D8%B9-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T22:57:00+00:00"/>
    <meta property="og:title" content="ارتش سوریه حمله شدید تروریست‌های النصره در لاذقیه را دفع کرد"/>
    <meta property="og:description" content="یک منبع نظامی از رویارویی نیروهای ارتش سوریه با حمله جبهه النصره در حومه لاذقیه خبر داد."/>
  </head>
  <body>
    <article>
      <h1>ارتش سوریه حمله شدید تروریست‌های النصره در لاذقیه را دفع کرد</h1>
      <address>
        <time datetime="2019-11-17T22:57:00+00:00">17 Nov 2019, 22:57</time>
      </address>
      <p>
        <i>یک منبع نظامی از رویارویی نیروهای ارتش سوریه با حمله جبهه النصره در حومه لاذقیه خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>این منبع نظامی آگاه در گفتگو با شبکه خبری روسیا الیوم اعلام کرد: نیروهای ارتش سوریه عصر امروز (یکشنبه) با حمله شدیدی که جبهه النصره در حومه شمالی استان لاذقیه واقع در غرب سوریه آغاز کرد، مقابله کردند.</p>
      <p>این منبع با اشاره به کشته شدن تعدادی از نیروهای ارتش سوریه در این درگیری اظهار کرد: نیروهای ارتش سوریه در حال حاضر برای بازپس گرفتن مواضعی که در آغاز این حمله از دست دادند، وارد درگیری‌های شدیدی با تروریست‌های النصره شده‌اند.</p>
      <p>دیده‌بان حقوق بشر سوریه اعلام کرد، درگیری‌ها میان دو طرف به کشته شدن چهار تن از نیروهای ارتش سوریه و زخمی شدن تعدادی دیگر منجر شد، همچنین تعدادی از نیروهای النصره نیز در این درگیری کشته شدند.</p>
      <p>طبق گزارش دیده‌بان حقوق بشر سوریه، درگیری ارتش سوریه با تروریست‌های النصره در محور کبانه در حومه شمالی لاذقیه ادامه دارد و همزمان نیز این نیروها نقاط تحت کنترل تروریست‌ها در این منطقه را هدف قرار می‌دهند.</p>
      <p>طبق توافق‌های انجام شده میان روسیه، ایران و ترکیه در مذاکرات آستانه برای حل بحران سوریه، حومه شمالی لاذقیه جزء منطقه کاهش تنش ادلب محسوب می‌شود.</p>
      <p>این منطقه که آخرین پایگاه تروریست‌ها به رهبری هیئت تحریرالشام (النصره سابق) است، از آوریل شاهددرگیری‌هایی میان نیروهای ارتش سوریه و گروه‌های تروریستی است که پایگاه‌های دولتی و غیرنظامیان را هدف قرار می‌دهند.</p>
    </article>
  </body>
</html>