<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904164/treffer-in-93e-minuut-houdt-rode-duivels-van-mogelijk-ek-duel-met-nederland.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T22:59:00+00:00"/>
    <meta property="og:title" content="Treffer in 93e minuut houdt Rode Duivels van mogelijk EK-duel met Nederland"/>
    <meta property="og:description" content="De Rode Duivels zijn al even zeker van deelname aan het EK 2020 en deze zaterdag wist ook Nederland zich te plaatsen. Zondag zag het er zelfs even naar uit dat de noorderburen een tegenstander konden worden in de groepsfase van het eindtoernooi."/>
  </head>
  <body>
    <article>
      <h1>Treffer in 93e minuut houdt Rode Duivels van mogelijk EK-duel met Nederland</h1>
      <address>
        <time datetime="2019-11-17T22:59:00+00:00">17 Nov 2019, 22:59</time>
      </address>
      <p>
        <b>De Rode Duivels zijn al even zeker van deelname aan het EK 2020 en deze zaterdag wist ook Nederland zich te plaatsen. Zondag zag het er zelfs even naar uit dat de noorderburen een tegenstander konden worden in de groepsfase van het eindtoernooi.</b>
      </p>
      <p>De sleutel lag bij het duel tussen Servië en Oekraïne, dat zich eerder al verzekerd had van plaatsing voor het EK. De Serviërs gingen de slotfase van dat duel in met een 2-1-voorsprong. Daardoor zou Oekraïne haar statuut als reekshoofd verliezen aan Frankrijk, dat later op de avond won bij Albanië (2-0).</p>
      <p>Als die 2-1 in Servië op het bord was blijven staan én Duitsland dinsdagavond niet van Noord-Ierland had verloren, kregen de Duives mogelijk een andere poule toegewezen: poule C. In die groep zit nu al, met honderd procent, zekerheid Nederland. Een derby der Lage Landen in de groepsfase was dus een optie geweest.</p>
      <p>Eén man zette een streep door dat hypothetische scenario: Artem Besyedin. De Oekraïner maakte in het slot gelijk voor zijn land tegen Servië, waardoor Oekraïne tóch als reekshoofd richting EK afreist. Poule C is dan ook geen optie meer voor de Rode Duivels. Zo kan een derby met Nederland er enkel komen in de knock-out-fase.</p>
      <aside>Lees meer<br/><a href="https://www.voetbalprimeur.be/nieuws/904132/jonge-rode-duivel-stunten-in-duitsland-en-doen-uitstekende-zaak-in-ek-kwalificatie.html?itm_source=www.voetbalprimeur.be&amp;itm_medium=highlighted-content">Jonge Duivels stunten in Duitsland en doen uitstekende zaak in EK-kwalificatie</a></aside>
    </article>
  </body>
</html>