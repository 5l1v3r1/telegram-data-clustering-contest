<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_kiyivska-vlada-vidilit-83-mlrd-griven-na-rozvitok-gromadskogo-transportu/938588"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T22:50:00+00:00"/>
    <meta property="og:title" content="Київська влада виділить 83 млрд гривень на розвиток громадського транспорту"/>
    <meta property="og:description" content="Депутати Київської міської ради затвердили Міську цільову програму розвитку транспортної інфраструктури міста Києва на 2019-2023 роки. &quot;Загальний бюджет програми, розрахованої на п'ять років, становить 83,4 млрд грн. Більшу частину - 76,1 млрд - буде фінансувати місто, решту суми плануємо ..."/>
  </head>
  <body>
    <article>
      <h1>Київська влада виділить 83 млрд гривень на розвиток громадського транспорту</h1>
      <address><time datetime="2019-11-17T22:50:00+00:00">17 Nov 2019, 22:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938588_w_300.jpg?v=0"/>
        <figcaption>Київ буде розвивати громадський транспорт. Фото: РБК</figcaption>
      </figure>
      <p>Депутати Київської міської ради затвердили Міську цільову програму розвитку транспортної інфраструктури міста Києва на 2019-2023 роки.</p>
      <p>"Загальний бюджет програми, розрахованої на п'ять років, становить 83,4 млрд грн. Більшу частину - 76,1 млрд - буде фінансувати місто, решту суми плануємо отримати з держбюджету, а також від інвесторів і кредиторів", - зазначив виконуючий обов'язки директора Департаменту транспортної інфраструктури <b>Іван Шпильовий</b>, повідомляє прес-служба КМДА.</p>
      <p>"Значну увагу традиційно буде приділено капітальному ремонту столичних доріг. Також будемо встановлювати квоти на паркомісця в центрі і підвищувати комфорт громадського транспорту. Це буде мотивувати киян відмовлятися від власних автомобілів", - повідомив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_u-metro-zaprovadili-novi-pravila/937830"/>
      </related>
      <p>Програма спрямована на розвиток стійкої міської мобільності, зокрема, пріоритет для пішоходів, велосипедистів та громадського транспорту під час планування та будівництва транспортної інфраструктури.</p>
      <p>Буде проведена закупівля понад 400 одиниць трамваїв, тролейбусів і електробусів до 2023 року.</p>
      <blockquote>У Вінниці <a href="https://gazeta.ua/articles/regions/_sklyani-lifti-ta-vipzala-yak-onovlyat-mizhnarodnij-aeroport/938264">планують реконструювати</a> термінал Міжнародного аеропорту "Вінниця". Проект реконструкції передбачає добудову третього поверху, скляні ліфти і VIP-зал.</blockquote>
    </article>
  </body>
</html>