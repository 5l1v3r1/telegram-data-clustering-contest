<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/o-ursoaica-a-murit-lovita-de-o-masina-in-sibiu-pe-dn1-325975.html"/>
    <meta property="og:site_name" content="Observator"/>
    <meta property="article:published_time" content="2019-11-17T22:56:00+00:00"/>
    <meta property="og:title" content="O ursoaică a murit lovită de o maşină, în Sibiu, pe DN1"/>
    <meta property="og:description" content="O ursoaică a fost lovită mortal de un autoturism pe Drumul Național 1, la kilometrul 290+800 de metri, pe Hula Bradului spre Bradu. Autoturismul a fost avariat în urma incidentului. Din fericire, nicio persoană nu a fost rănită în urma acestui..."/>
  </head>
  <body>
    <article>
      <h1>O ursoaică a murit lovită de o maşină, în Sibiu, pe DN1</h1>
      <address><time datetime="2019-11-17T22:56:00+00:00">17 Nov 2019, 22:56</time> by <a rel="author">Cosmin Stăniloiu</a></address>
      <p>
        <b>
          <b>O ursoaică a fost lovită mortal de un autoturism pe Drumul Național 1, la kilometrul 290+800 de metri, pe Hula Bradului spre Bradu. Autoturismul a fost avariat în urma incidentului. Din fericire, nicio persoană nu a fost rănită în urma acestui eveniment.</b>
        </b>
      </p>
      <p>Traficul s-a desfășurat alternativ, polițiștii rutieri fiind la fata locului. Evenimentul rutier s-a produs pe sensul de mers Sibiu-Brasov. După câteva zeci de minute, traficul a fost reluat pe ambele sensuri. Membrii Asociației Vânătorilor din Sibiu sunt așteptați la fața locului pentru a ridica ursul.</p>
      <p>Incidentul de duminică seara din județul Sibiu vine după ce <a href="https://observator.tv/eveniment/urs-lovit-masina-impuscat-325901.html">un urs a fost lovit de o mașină</a>, sâmbătă seara, la ieșirea din localitatea Praid, județul Harghita. Deși autoritățile au găsit repede ursul rănit pe marginea drumului, acesta a rămas în cursul nopții fără niciun fel de îngrijire, și a fost împușcat abia duminică la amiază.</p>
      <p>În noaptea de sâmbătă spre duminică ursul a rămas pe marginea drumului, fără ca autoritățile să intervină în vreun fel. Duminică dimineață, ursul s-a târât pe șosea, circulația între Praid și Sovata fiind restricționată. Tranchilizarea animalului a fost făcută la 14 ore de la accident, iar împușcarea sa la 17 ore.</p>
    </article>
  </body>
</html>