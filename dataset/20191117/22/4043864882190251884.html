<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232240/"/>
    <meta property="og:site_name" content="Українська правда"/>
    <meta property="article:published_time" content="2019-11-17T22:20:30+00:00"/>
    <meta property="og:title" content="Затримання глави &quot;Укресімбанку&quot; не вплине на роботу банку – правління"/>
    <meta property="og:description" content="Наглядова рада та правління “Укресімбанку” запевнили, що затримання голови банку Олександра Гриценка не вплине на діяльність установи. "/>
  </head>
  <body>
    <article>
      <h1>Затримання глави "Укресімбанку" не вплине на роботу банку – правління</h1>
      <address>
        <time datetime="2019-11-17T22:20:30+00:00">17 Nov 2019, 22:20</time>
      </address>
      <p>Наглядова рада та правління "Укресімбанку" запевнили, що затримання голови банку Олександра Гриценка не вплине на діяльність установи. </p>
      <p><b>Джерело:</b> <a href="https://www.eximb.com/ua/bank/press/novyny-banku/povidomlennya-naglyadovoyi-rady-ta-pravlinnya-at-ukreksimbank.html">заява</a> наглядової ради та правління банку</p>
      <p><b>Дослівно: </b>"Наглядова рада та Правління банку продовжують забезпечувати ефективну роботу банку та гарантують клієнтам та партнерам, що діяльність банку буде відбуватися в безперебійному штатному режимі."</p>
      <p><b>Деталі:</b> У правлінні підкреслили, що сприятимуть правоохоронним органам та нададуть всю необхідну інформацію для з’ясування обставин справи.</p>
      <p>
        <b>Передісторія:</b>
      </p>
      <ul>
        <li>У суботу ЗМІ, зокрема телеканали "Прямий" та "5 канал", повідомили про викрадення глави "Укрексімбанку" Олександра Гриценка.</li>
        <li>В СБУ заявили, що Гриценка <a href="https://www.pravda.com.ua/news/2019/11/16/7232172/">затримала СБУ</a> за дорученням Генпрокуратури в межах кримінального провадження за ознаками вчинення злочинів, передбачених ч.1 ст. 255, ч.5 ст. 191, ч.3 ст. 209 КК. </li>
        <li>Згодом у СБУ заявили, що Гриценка затримано за підозрою у <a href="https://www.pravda.com.ua/news/2019/11/16/7232180/">сприянні легалізації доходів</a>, одержаних незаконним шляхом високопосадовцями часів Януковича. </li>
        <li>Пізніше адвокат Гриценка <a href="https://www.pravda.com.ua/news/2019/11/16/7232186/">заявив про тортури</a> його підзахисного і що затримання відбулося з порушенням закону.</li>
        <li>Гриценко очолив державний "Укрексімбанк" <a href="https://www.epravda.com.ua/news/2014/08/5/480028/">у 2014 році</a>, був призначений на посаду ексголовою НБУ Валерією Гонтаревою, у 2017 р. був одним з претендентів на посаду голови НБУ після рішення Гонтаревої піти <a href="https://www.pravda.com.ua/news/2017/04/10/7140773/">у відставку</a>.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/16/7232186/"/>
        <a href="https://www.pravda.com.ua/news/2019/11/16/7232180/"/>
        <a href="https://www.pravda.com.ua/news/2019/11/16/7232158/"/>
      </related>
    </article>
  </body>
</html>