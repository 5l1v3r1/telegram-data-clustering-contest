<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/oviss-framtid-for-peking-spelare-vet-arligt-talat-inte-vad-som-kommer-att-hand/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-17T22:06:00+00:00"/>
    <meta property="og:title" content="Oviss framtid för Peking-spelare: &quot;Vet ärligt talat inte vad som kommer att hända&quot;"/>
    <meta property="og:description" content="Låneavtalet med Kalmar FF är snart slut.Nu är framtiden oviss för Peking-spelaren Alexander Jakobsen.- Ärligt talat vet jag vad som kommer att hända, säger han till Fotbollskanalen."/>
  </head>
  <body>
    <article>
      <h1>Oviss framtid för Peking-spelare: "Vet ärligt talat inte vad som kommer att hända"</h1>
      <address><time datetime="2019-11-17T22:06:00+00:00">17 Nov 2019, 22:06</time> by <a rel="author">Ludwig Billengren</a></address>
      <p>
        <b>Låneavtalet med Kalmar FF är snart slut.<br/>Nu är framtiden oviss för Peking-spelaren Alexander Jakobsen.<br/>- Ärligt talat vet jag vad som kommer att hända, säger han till Fotbollskanalen.</b>
      </p>
      <p>Alexander Jakobsen, 25, fick sparsamt med speltid i IFK Norrköping i våras och i augusti lånades han ut till Kalmar FF. Där fick den offensive mittfältaren större förtroende och gjorde totalt tio framträdanden, varav åtta från start. Utlåningen summerar han som nyttig.</p>
      <p>- Jag var väldigt glad över att jag gick till Kalmar och fick vara en del av att klubben höll sig kvar. Jag känner mig bra fysiskt, jag känner att det var bra att jag fick några minuter i benen. Jag känner att jag har fått min passion tillbaka. Allting har inte varit lätt i Kalmar, men jag fick spela en hel del fotboll, säger han till Fotbollskanalen.</p>
      <p><b>Du säger att du fått tillbaka din passion, hade du inte den i slutet av din tid i Norrköping?<br/></b> - Det är egentligen fel ord. Men känslan av att gå ut på planen och spela varje helgen och vara en del av laget. När du inte spelar är det tufft mentalt, men också fysiskt. Jag har så stor passion för fotboll att jag vill vara en del av allt. Jag njuter av att ha bollen vid mina fötter, det var det jag menade.</p>
      <p>Alexander Jakobsen, <a href="https://www.aftonbladet.se/sportbladet/fotboll/a/RV2M5/officiellt-jakobsen-klar-for-norrkoping">som har sex månader kvar på sitt kontrakt</a>, själv säger att det inte finns något besked om framtiden.<a href="https://pren.nt.se/artikel?redirect=https:%2F%2Fwww.nt.se%2Fsport%2Foverst-pa-ifks-lista-en-ny-mittback-om6381133.aspx&amp;meter=false&amp;action=completerequest&amp;callback=https:%2F%2Fwww.nt.se%2Finc%2Feprencallback.aspx"> Norrköpings Tidningar</a> skrev dock nyligen att ”Alexander Jakobsen ingår inte i framtidsplanerna” hos IFK Norrköping-managern Jens Gustafsson. Det verkar inte vara någonting som dansk-egyptiern själv har fått ta del av.</p>
      <p>- Vi får se vad som händer, ärligt talat vet jag inte själv vad som kommer att hända.</p>
      <p>- Jag ser fram emot vad framtiden har att erbjuda. Jag ser verkligen fram emot vad som kommer att hända, för att det kommer att vara spännande.</p>
      <p><b>Vill du stanna i Norrköping?<br/></b>- Norrköping har en speciell plats i mitt hjärta. Alla tog bra hand om mig, även om det i slutändan inte gick som det skulle ha gjort. Det var på grund av speltiden för den är viktig för mig. Jag har alltid sagt att jag vill spela och njuta av det samt hjälpa klubben och mina lagkamrater. När jag gör det är jag den bästa versionen av mig själv. Jag var i Norrköping i två år och jag har ingenting ont att säga om klubben.</p>
      <p>Jakobsen berättar också att han och Kalmar diskuterat någon typ förlängning.</p>
      <p>- Nej. Saken är den är att jag är väldigt glad över att klubben överlevde och höll sig kvar i allsvenskan. Det var det viktigaste för mig när jag kom hit; att få några kilometer i benen och hjälpa klubben. Jag fick det, så det är fint.</p>
      <p>Tidigare i sin karriär har Jakobsen representerat klubbar som Falkenbergs FF och danska Viborg.</p>
    </article>
  </body>
</html>