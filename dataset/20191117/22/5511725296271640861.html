<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/auto/zinas/rigas-motormuzeju-18-novembri-vares-apmeklet-par-puscenu.d?id=51647495"/>
    <meta property="og:site_name" content="DELFI"/>
    <meta property="article:published_time" content="2019-11-17T22:15:28+00:00"/>
    <meta property="og:title" content="Rīgas Motormuzeju 18. novembrī varēs apmeklēt par puscenu "/>
    <meta property="og:description" content="18. novembrī Rīgas Motormuzejs aicina visus interesentus uz īpašu Latvijas valsts svētkiem veltītu aktivitāšu programmu. Muzeja apmeklētājiem būs iespēja gidu pavadībā apskatīt Latvijas armijas tehnikas paraugu – Brīvības cīņu liecinieci bruņumašīnu &quot;Imanta&quot;. Rīgas Motormuzeja apmeklētāji šajā dienā varēs izmantot lielisku izdevību – apmeklēt muzeju par puscenu."/>
  </head>
  <body>
    <article>
      <h1>Rīgas Motormuzeju 18. novembrī varēs apmeklēt par puscenu </h1>
      <address><time datetime="2019-11-17T22:15:28+00:00">17 Nov 2019, 22:15</time> by <a rel="author">DELFI Auto</a></address>
      <p>
        <b>18. novembrī <a href="https://www.delfi.lv/temas/rigas-motormuzejs">Rīgas Motormuzejs</a> aicina visus interesentus uz īpašu Latvijas valsts svētkiem veltītu aktivitāšu programmu. Muzeja apmeklētājiem būs iespēja gidu pavadībā apskatīt Latvijas armijas tehnikas paraugu – Brīvības cīņu liecinieci bruņumašīnu "Imanta". Rīgas Motormuzeja apmeklētāji šajā dienā varēs izmantot lielisku izdevību – apmeklēt muzeju par puscenu.</b>
      </p>
      <p>Šajā svētku dienā tiks organizētas trīs bezmaksas ekskursijas (papildu biļetes iegādei par puscenu), kurās muzeja apmeklētāji gidu pavadībā varēs atgriezties pagātnē un piedzīvot bruņumašīnas "Imanta" dalību kaujās, tās pārbūvi, saimnieku un funkcijas maiņu un citus notikumus vairāk nekā 20 gadu garumā. Ekskursijas gidu pavadībā tiks organizētas pulksten 11, 13 un 15.</p>
      <p>Bruņumašīna "Imanta", kas piedalījusies 1919. gada Brīvības cīņās pret bermontiešiem, motormuzejā apskatāma tikai līdz 10. decembrim izstādē "Leģenda par dzelzs bruņinieku". Par "dzelzs bruņinieku" dēvētā bruņumašīna piedzīvojusi divus miera un divus kara periodus, tikusi sašauta un atkal atjaunota. Savukārt tagad ar īpašu mūsdienu tehnoloģiju palīdzību "Imanta" dalās savos vēsturiskajos piedzīvojumos.</p>
      <related>
        <h4>Lasi vēl</h4>
        <a href="https://www.delfi.lv/auto/zinas/bauskas-motormuzejs-atklas-izstadi-latvijas-armija-fotografijas.d?id=51637935"/>
        <a href="https://www.delfi.lv/auto/zinas/video-ieskats-rigas-motormuzeja-slegtajos-fondos.d?id=51578603"/>
        <a href="https://www.delfi.lv/auto/zinas/foto-vacu-noskanas-nosledzas-klasisko-spekratu-pasakumu-serija-agenskalna-tirgu.d?id=51523081"/>
      </related>
    </article>
  </body>
</html>