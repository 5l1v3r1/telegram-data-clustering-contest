<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904160/westerlo-vat-tweede-periode-uitstekend-aan-met-spektakelzege-in-roeselare.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T22:04:00+00:00"/>
    <meta property="og:title" content="Acht doelpunten in Roeselare, Westerlo begint uitstekend aan tweede periode"/>
    <meta property="og:description" content="KVC Westerlo speelde in de eerste periode van Eerste Klasse B verrassend lang mee voor de prijzen en hoopt dat kunstje te herhalen in bedrijf twee. Die missie zijn de Kempenaren alvast uitstekend begonnen. Op bezoek bij SV Roeselare hielden ze een doelpuntenfestijn: 3-5."/>
  </head>
  <body>
    <article>
      <h1>Acht doelpunten in Roeselare, Westerlo begint uitstekend aan tweede periode</h1>
      <address>
        <time datetime="2019-11-17T22:04:00+00:00">17 Nov 2019, 22:04</time>
      </address>
      <p>
        <b>KVC Westerlo speelde in de eerste periode van Eerste Klasse B verrassend lang mee voor de prijzen en hoopt dat kunstje te herhalen in bedrijf twee. Die missie zijn de Kempenaren alvast uitstekend begonnen. Op bezoek bij SV Roeselare hielden ze een doelpuntenfestijn: 3-5.</b>
      </p>
      <p>Westerlo ging op Schiervelde voortvarend van start. Na nog geen twintig minuten stond er al een dubbele voorsprong op het bord, na een dubbele treffer van Abrahams. Toen Vetokele zo'n vijf minuten voor de pauze ook de 0-3 liet optekenen, leek Westerlo haar schaapjes op het droge te hebben. Vlak voor het rustsignaal deed Naessens zijn ex-club echter een beetje pijn.</p>
      <p>Na de pauze hoopte Roeselare met de moed der wanhoop door te duwen, wat ook leek te lukken. Areias zorgde na een uur voetballen voor hoop met de 2-3. Westerlo schakelde echter een versnelling hoger. Dankzij twee goals in amper twee minuten tijd, van opnieuw Abrahams en van Brüls, ging <i>Westel </i>naar een 2-5-voorsprong. Die bleek geruststellend, ondanks een late tegentreffer van Tulio.</p>
      <figure>
        <iframe data-src="https://twitter.com/KSVR134/status/1196169371867062272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Door de 3-5-zege start Westerlo met een driepunter aan de tweede periode. Op speeldag één presteerde enkel K. Beerschot V.A. beter. De jongens van het Kiel gingen op bezoek bij Oud-Heverlee Leuven, nochtans winnaar van de eerste periode, winnen met 0-3.</p>
      <aside>Lees meer<br/><a href="https://www.voetbalprimeur.be/nieuws/903768/officieel-westerlo-neemt-na-enkele-maanden-al-afscheid-van-emenike.html?itm_source=www.voetbalprimeur.be&amp;itm_medium=highlighted-content">OFFICIEEL: Westerlo neemt na enkele maanden al afscheid van Emenike</a></aside>
    </article>
  </body>
</html>