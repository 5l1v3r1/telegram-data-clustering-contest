<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640415/%D8%AD%D8%B6%D9%88%D8%B1-%D9%81%D8%B9%D8%A7%D9%84-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:05:00+00:00"/>
    <meta property="og:title" content="حضور فعال بانک مرکزی در بازار ارز"/>
    <meta property="og:description" content="رئیس کل بانک مرکزی از حضور فعال بازارساز در بازار ارز خبر داد و گفت: تلاش‌های سفته‎بازانه را خنثی می کنیم."/>
  </head>
  <body>
    <article>
      <h1>
        <a href="https://www.bultannews.com/fa/news/640415/%D8%AD%D8%B6%D9%88%D8%B1-%D9%81%D8%B9%D8%A7%D9%84-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2">حضور فعال بانک مرکزی در بازار ارز</a>
      </h1>
      <h2>رئیس کل بانک مرکزی از حضور فعال بازارساز در بازار ارز خبر داد و گفت: تلاش‌های سفته‎بازانه را خنثی می کنیم.</h2>
      <address><time datetime="2019-11-17T22:05:00+00:00">17 Nov 2019, 22:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی، رئیس کل<b> بانک مرکزی</b> در صفحه شخصی خود در فضای مجازی نوشت: طی روزهای گذشته و امروز، همچنان بانک مرکزی در<b> بازار ارز</b> حضور فعال دارد، چراکه مدیریت بازار ایجاب می‌کند که به عنوان بازارساز اصلی، نیازهای واقعی را تامین کرده و مازاد عرضه ارز را نیز مطابق با ماههای گذشته جمع‌آوری و به ذخایر کشور اضافه کند.</p>
      <p>وی افزود: مجموعه ذخایر بانک مرکزی از محل خرید ارز صادرات غیرنفتی و بازار ارز، این اجازه را به ما می‌دهد که با رصد تحرکات بازار ارز، هرگونه تلاش برای سفته‌بازی را خنثی کرده و همزمان اجازه می‌دهد روند عادی عرضه و تقاضای ارز، نرخ آن را تعیین کند.</p>
      <p>همتی ادامه داد: تجربه بیش از یکسال و اندی گذشته بانک مرکزی در مدیریت علمی بازار ارز همچنان ادامه پیدا کرده و من اطمینان دارم شکل گیری انتظارات این چند روزه تاثیر چندانی بر بازار ارز نخواهد داشت و همان روند گذشته و منطقی در بازار ادامه پیدا خواهد کرد.</p>
      <p>وی خاطرنشان کرد: مردم عزیز مراقب سرمایه‌های خود باشند تا خدای ناکرده از ناحیه سودجویان و سفته‌بازان آسیب نبینند.</p>
    </article>
  </body>
</html>