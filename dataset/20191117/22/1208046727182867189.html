<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/savehof-slet-men-kammade-noll-i-champions-league/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T22:50:04+00:00"/>
    <meta property="og:title" content="Sävehof slet men kammade noll i Champions League"/>
    <meta property="og:description" content="IK Sävehof saknade spelare, men kompenserade med stark moral och hämtade upp en handfull hotande underlägen. Ändå blev det surt till sist, Eurofarm Rabotniks skott i absoluta slutsekunden nådde nät och lämnade den svenska mästaren poänglös i Nordmakedonien. Eurofarm Rabotnik var avsågad gruppjumbo, men öppnade sin hemmahall i Bitola för att häxa för Sävehof. Partillelaget […]"/>
  </head>
  <body>
    <article>
      <h1>Sävehof slet men kammade noll i Champions League</h1>
      <address><time datetime="2019-11-17T22:50:04+00:00">17 Nov 2019, 22:50</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>IK Sävehof saknade spelare, men kompenserade med stark moral och hämtade upp en handfull hotande underlägen. Ändå blev det surt till sist, Eurofarm Rabotniks skott i absoluta slutsekunden nådde nät och lämnade den svenska mästaren poänglös i Nordmakedonien.</b>
      </p>
      <p>Eurofarm Rabotnik var avsågad gruppjumbo, men öppnade sin hemmahall i Bitola för att häxa för Sävehof.</p>
      <p>Partillelaget hade också problemfyllda förberedelser till sin tredje sista gruppspelsmatch. Bara 13 spelare i uppställningen på resan till Nordmakedonien.</p>
      <p>Rabotnik bet i med större kunnande än tabellplaceringen skvallrade om. Efter tidig ledning (2–1) stod det snart klart att Sävehof skulle få slita som bortalag.</p>
      <p>Vänsterskytten William Bogojevic, mittsexan Christoffer Brännberger som var stor i spelet på båda planhalvorna och Sebastian Karlsson hade stor del i den starka prestationen när 12-18 i paus blev 27 lika inför den tajta slutfasen.</p>
      <p>Sävehof kunde aldrig gå om. Keepern Agust Eli Björgvinsson stod dock emot en del av Rabotnlk-trycket och öppnade för flera lyckade kvitteringsmöjligheter.</p>
      <p>Bogojevic tog sista chansen, 31 lika var hans nionde mål när klockan tickade ner som bäst. Rabotnik hade dock en halvminut kvar och förvaltade tiden väl.</p>
      <p>Mirko Radovic var inblandad i mycket för hemmalaget. Han tog också tillfället i akt att måtta in 32–31 med ett välriktat avslut.</p>
      <p>Förlusten gör att Sävehof ligger trea, en poäng efter Sporting Lissabon som har den sista platsen vidare för stunden. Avgörandet lär falla i sista omgången då Sävehof åker till Portugal. Dessförinnan behöver gulsvart vinna hemma mot slovakiska Tatran Presov.</p>
      <p>
        <b>Eurofarm Rabotnik–IK Sävehof 32–31 (18–12)</b>
      </p>
    </article>
  </body>
</html>