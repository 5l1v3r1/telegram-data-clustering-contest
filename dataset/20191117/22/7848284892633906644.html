<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/lukaku-un-grande-gesto-per-festeggiare-i-52-gol-col-belgio-323347"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T22:36:20+00:00"/>
    <meta property="og:title" content="Lukaku, un grande gesto per festeggiare i 52 gol col Belgio"/>
    <meta property="og:description" content="Romelu Lukaku continua a dare conferme del carattere d'oro che gli è valso l'appellativo di 'gigante buono', il numero 9 interista che anche con il Belgio non perde il vizio del..."/>
  </head>
  <body>
    <article>
      <h1>Lukaku, un grande gesto per festeggiare i 52 gol col Belgio</h1>
      <address><time datetime="2019-11-17T22:36:20+00:00">17 Nov 2019, 22:36</time> by <a rel="author">Egle Patanè</a></address>
      <p><b>Romelu Lukaku </b>continua a dare conferme del carattere d'oro che gli è valso l'appellativo di 'gigante buono', il numero 9 interista che anche con il Belgio non perde il vizio del gol e con la rete di ieri contro la Russia ha raggiunto quota 52 con la maglia dei diavoli rossi. Dopo la bella gara di ieri, penultima in questa manche di qualificazioni agli Europei 2020, al Belgio resta l'ultima avversaria da battere per concludere il ciclo, ovvero Cipro contro cui giocherà martedì prossimo. Proprio in vista della gara contro Cipro, Big Rom si è reso protagonista di un grande gesto: per festeggiare il record dei gol segnati coi Rode Duivels ha acquistato 5 mila biglietti che devolverà al "Belgian Fan Club 1895" e a due associazioni a scopo benefico: la "Diabetes Liga", impegnata nella lotta al diabete, e la "Kom op Tegen Kanker", attiva nella prevenzione e nella cura del cancro.</p>
    </article>
  </body>
</html>