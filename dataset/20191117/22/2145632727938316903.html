<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18565823-india-vrea-sa-trimita-o-misiune-pentru-a-explora-venus"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-17T22:00:00+00:00"/>
    <meta property="og:title" content="India vrea să trimită o misiune pentru a explora Venus"/>
    <meta property="og:description" content="Agenţia spaţială indiană plănuieşte să trimită o misiune spre Venus în 2023."/>
  </head>
  <body>
    <article>
      <h1>India vrea să trimită o misiune pentru a explora Venus</h1>
      <address><time datetime="2019-11-17T22:00:00+00:00">17 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18565823/1/venus-123rf.jpg"/>
        <figcaption>Credit foto: 123RF</figcaption>
      </figure>
      <p>Agenţia spaţială indiană plănuieşte să trimită o misiune spre Venus în 2023.</p>
      <p><a href="https://www.descopera.ro/stiinta/17680050-imaginile-realizate-venera-13-venus">Venus </a>are unele dintre cele mai dure condiţii de mediu din întregul nostru sistem solar, pericolul ca orice instrument ştiinţific să se defecteze foarte rapid este extrem de mare şi, din această cauză, resursele care sunt alocate pentru explorarea acestei planete sunt limitate. În viitorul apropiat, mai exact în 2023, Agenţia Spaţială Indiană plănuieşte să trimită o misune către Venus, notează <a href="http://futurism.com/the-byte/india-space-agency-explore-venus">Futurism</a>.</p>
      <p><a href="https://www.descopera.ro/dnews/18245361-india-a-lansat-chandrayaan-2-a-doua-sa-misiune-spatiala-pe-luna">Agenţia Spaţială Indiană</a>, Indian Space Research Organization, este cunoscută pentru faptul că reuşeşte să lanseze misuni spaţiale low-cost, care costă mult mai puţin în comparaţie cu misunile lansate de către alte agenţii spaţiale. Iar acum, oficialii agenţiei au anunţat că vor să trimită o navă spaţială care să cartografieze întreaga suprafaţă a <a href="https://www.descopera.ro/stiinta/17266017-un-grup-de-cercetatori-a-aflat-de-ce-venus-se-roteste-atat-de-bizar">planetei Venus</a> şi, de asemenea, să ofere informaţii despre modul în care funcţionează atmosferă acestei planete.</p>
      <p>În prezent, agenţia aşteaptă aprobările necesare pentru a derula acest proiect, dar, dacă totul merge conform planului, lansarea misiunii ar trebui să aibă loc în anul 2023. De îndată ce misunea va ajunge pe orbita lui Venus, va avea nevoie de un an pentru a crea o hartă completă a planetei. În paralel, celelalte instrumente de la bord vor putea să studieze activitatea şi <a href="https://www.descopera.ro/stiinta/17838122-fenomen-unic-norii-densi-venus">compoziţia atmosferei</a>, activitatea vulcanică şi furtunile de fulgere care au loc pe planetă.</p>
      <p>Experţii atrag atenţia asupra faptului că programul spaţial indian a fost afectat de către faptul că landerul <a href="https://www.descopera.ro/dnews/18374128-india-a-pierdut-contactul-cu-astronava-chandrayaan-2-chiar-inainte-de-aselenizare">Chandrayaan-2 </a>s-a prăbuşit pe Lună, dar, dat fiind faptul că în cadrul misunii către Venus nu va fi nevoie de o aterizare, şansele de reuşită sunt foarte mari.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18413160-a-avut-venus-apa-lichida">A avut Venus apă lichidă?</a>
        </b>
      </p>
      <p>
        <b>
          <a href="https://www.descopera.ro/stiinta/18469405-a-venus-apa-lichida-un-studiu-nou-spune-ca-nu">A Venus apă lichidă? Un studiu nou spune că nu</a>
        </b>
      </p>
      <p>
        <b>
          <a href="https://www.descopera.ro/dnews/18170418-india-planuieste-sa-construiasca-o-statie-spatiala-proprie">India plănuieşte să construiască o staţie spaţială proprie</a>
        </b>
      </p>
      <p>
        <b>
          <a href="https://www.descopera.ro/dnews/18374128-india-a-pierdut-contactul-cu-astronava-chandrayaan-2-chiar-inainte-de-aselenizare">India a pierdut contactul cu astronava Chandrayaan-2 chiar înainte de aselenizare - VIDEO</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18469405-a-venus-apa-lichida-un-studiu-nou-spune-ca-nu"/>
        <a href="https://www.descopera.ro/stiinta/18413160-a-avut-venus-apa-lichida"/>
        <a href="https://www.descopera.ro/stiinta/18066988-urme-transformare-planeta-venus-ascunse"/>
        <a href="https://www.descopera.ro/stiinta/17848070-conjunctia-venus-jupiter-miercuri-dimineata"/>
      </related>
    </article>
  </body>
</html>