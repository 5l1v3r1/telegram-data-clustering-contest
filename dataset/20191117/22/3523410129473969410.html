<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640432/%D9%82%DB%8C%D9%85%D8%AA-%D9%82%DB%8C%D8%B1-%DB%B3%DB%B0-%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA-%D9%87%D8%B1-%D8%AA%D9%86-%DB%B2%DB%B6-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T22:51:00+00:00"/>
    <meta property="og:title" content="قیمت قیر ۳۰ درصد کاهش یافت/ هر تن ۲.۶ میلیون تومان"/>
    <meta property="og:description" content="بر اساس گزارشات آماری از معاملات بورس کالا،در هفته منتهی به۲۵آبان۱۶۴هزار تن قیر در بورس کالا عرضه شد که هر تن،۲میلیون و۶۰۵هزار تومان کشف قیمت شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640432/%D9%82%DB%8C%D9%85%D8%AA-%D9%82%DB%8C%D8%B1-%DB%B3%DB%B0-%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA-%D9%87%D8%B1-%D8%AA%D9%86-%DB%B2%DB%B6-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86">قیمت قیر ۳۰ درصد کاهش یافت/ هر تن ۲.۶ میلیون تومان</a>
      </h1>
      <h2>بر اساس گزارشات آماری از معاملات بورس کالا،در هفته منتهی به۲۵آبان۱۶۴هزار تن قیر در بورس کالا عرضه شد که هر تن،۲میلیون و۶۰۵هزار تومان کشف قیمت شده است.</h2>
      <address><time datetime="2019-11-17T22:51:00+00:00">17 Nov 2019, 22:51</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس گزارشات اعلامی از<b> بورس کالا</b> در هفته منتهی به شنبه ۲۵ آبان، ۱۶۴ هزار و ۱۳۵ تن قیر عرضه شد که نسبت به هفته قبل از آن که ۱۲۷ هزار و ۲۲ تن قیر معامله شده بود، رشد ۳۷.۰۷ درصدی داشته است.</p>
      <p>ارزش کل معاملات قیر در بازه زمانی ۱۸ تا ۲۵ آبان، ۴۲۷ میلیارد و ۷۱۹ میلیون و ۵۴ هزار و ۵۰۰ تومان بود که نسبت به هفته قبل از آن که ارزش کل معاملات این کالای استراتژیک، ۳۴۸ میلیارد و ۵۲۵ میلیون و ۵۵۳ هزار و ۲۰۰ تومان بود، رشد ۲۲.۷۲ درصدی در ارزش ریالی این معاملات را داشته است.</p>
      <p>بنابراین ارزش هر تن قیر در هفته منتهی به ۲۵ آبان، ۲ میلیون و ۶۰۵ هزار و ۹۰۰ تومان بود که نسبت به ارزش این کالا در مرداد ماه امسال که ۳ میلیون و ۲۲۷ هزار و ۷۰۰ تومان بود، کاهش ۱۹.۲ درصدی داشته است.</p>
      <p>همچنین VB وکیوم باتوم (ماده اولیه تولید قیر) نیز در هفته گذشته معادل ۱۱۶ هزار تن در بورس کالا عرضه شد این در حالی است که در هفته قبل از آن، ۱۰۲ هزار و ۵۰۰ تن وکیوم باتوم در این بازار به فروش رسید که افزایش ۵.۸۵ درصدی رشد داشته است.</p>
      <p>ارزش کل معاملات VB در هفته گذشته ۲۵۴ میلیارد و ۱۳۷ میلیون و ۳۳۲ هزار تومان بود که در مقایسه با هفته قبل از آن که ۲۵۹ میلیارد و ۶۰۰ میلیون و ۲۰۵ هزار تومان حجم کل معادلات وکیوم باتوم بود، کاهش ۲.۱ درصدی داشته است.</p>
      <p>با این حساب هر تن VB در معاملات هفته گذشته بورس کالا ۲ میلیون و ۱۹۰ هزار و ۸۳۹ تومان خرید و فروش شد که نسبت به قیمت مرداد ماه این کالا که ۳ میلیون و ۱۲۳ هزار و ۵۵۶ تومان در هر تن بود، کاهش ۲۹.۸ درصد داشته است.</p>
    </article>
  </body>
</html>