<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/askeri-harekata-iyi-niyet-ertelemesi-1207877.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T22:29:00+00:00"/>
    <meta property="og:title" content="Askeri harekata 'iyi niyet' ertelemesi"/>
    <meta property="og:description" content="ABD Savunma Bakanı Mark Esper, Güney Kore ile ortak yapılması planlanan askeri tatbikatı, Kuzey Kore'ye yönelik &quot;iyi niyetlerinden&quot; dolayı, ertelediklerini duyurdu."/>
  </head>
  <body>
    <article>
      <h1>Askeri harekata 'iyi niyet' ertelemesi</h1>
      <h2>ABD Savunma Bakanı Mark Esper, Güney Kore ile ortak yapılması planlanan askeri tatbikatı, Kuzey Kore'ye yönelik "iyi niyetlerinden" dolayı, ertelediklerini duyurdu.</h2>
      <address>
        <time datetime="2019-11-17T22:29:00+00:00">17 Nov 2019, 22:29</time>
      </address>
      <p><b>Tayland</b>'ın başkenti <b>Bangkok</b>'ta düzenlen <b>Asya Savunma Bakanları Konferansı'</b>na katılan<b> Bakan Esper, </b>sonrasında düzenlediği basın toplantısında bölgedeki gelişmelere ilişkin değerlendirmelerde bulundu.</p>
      <p>Esper, bölgedeki gerginliğin düşürülmesi ve komşu ülkeler arasında barışın sağlanmasına vurgu yaparak, bu kapsamda <b>Güney Kore </b>ile yapılması planlanan kapsamlı askeri harekatın ertelendiğini açıkladı.</p>
      <p>Ertelemenin<b> Kuzey Kore</b>'ye verilmiş bir taviz olarak görülmemesi gerektiğini kaydeden Esper, "Bu adım <b>ABD </b>ve <b>Güney Kore'nin</b>, nükleer silahlardan arınması ve diplomatik yola ağırlık vermesi konusunda <b>Kuzey Kore</b>'ye gösterdiği bir iyi niyettir." ifadesini kullandı.</p>
      <p>Öte yandan, <b>Esper</b>'in sözlerine yazılı bir cevap veren Kuzey Kore Dışişleri Bakanlığı, ABD'nin Pyongyang'a yönelik "düşmansı tavırlarından" vazgeçmediği sürece görüşmeler devam etse de nükleer silah konusunda pazarlığa açık olmadıklarını kaydetti.</p>
      <p>Açıklamada ayrıca, Washington'un geçen hafta Birleşmiş Milletler Güvenlik Kurulu'na (BMGK) sunulan Kuzey Kore'deki insan hakları ihlallerinin kınandığı bir tasarıya destek vermesi eleştirilirken, tasarının Kuzey Kore'yi "yalnızlaştırma girişimi" olduğu savunuldu.</p>
      <p>Ertelendiği açıklanan askeri tatbikata da değinilen açıklamada, <b>"ABD ve Güney Kore</b> ortaklığında yapılan bu provakatif askeri tatbikatlar, işgale hazırlıktır." ifadesine yer verildi.</p>
    </article>
  </body>
</html>