<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/partizan-nadjacao-zvezdu-u-areni/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T22:15:04+00:00"/>
    <meta property="og:title" content="Partizan nadjačao Zvezdu u Areni! [VIDEO]"/>
    <meta property="og:description" content="Partizan – Crvena zvezda 75:72 (26:19, 17:18, 13:18, 19:17) Košarkaši Partizana su pred 15 hiljada navijača u Štark Areni savladali Crvenu zvezdu u derbiju sedmog kola ABA lige. U utakmici u kojoj je viđeno mnogo grešaka, uz slabe procente šuta, i 68 slobodnih bacanja, izabranici Andree Trinkijerija su se bolje snašli i upisali peti trijumf […]"/>
  </head>
  <body>
    <article>
      <h1>Partizan nadjačao Zvezdu u Areni! [VIDEO]</h1>
      <address><time datetime="2019-11-17T22:15:04+00:00">17 Nov 2019, 22:15</time> by <a rel="author">Milos</a></address>
      <p>
        <b>Partizan – Crvena zvezda 75:72</b>
      </p>
      <p>(26:19, 17:18, 13:18, 19:17)</p>
      <p>Košarkaši Partizana su pred 15 hiljada navijača u Štark Areni savladali Crvenu zvezdu u derbiju sedmog kola ABA lige.</p>
      <p>U utakmici u kojoj je viđeno mnogo grešaka, uz slabe procente šuta, i 68 slobodnih bacanja, izabranici Andree Trinkijerija su se bolje snašli i upisali peti trijumf u regionalnom takmičenju ove sezone.</p>
      <p>Partizan je meč započeo sa povratnikom Voldenom i mladim Miletićem u startnoj petorci. Obe ekipe su slabo šuterski ušli u utakmicu. Zvezda je povela sa 8:4, ali je usledila minijatura Voldena, koji je ubacio narednih šest poena. Nadovezao se i Mozli poenima nakon skoka.</p>
      <p>Razgoropadali su se crno-beli. Mozli je digao publiku na noge blokadom i novim poenima. Tomas je doneo Partizanu dvocifrenu prednost u devetom minutu (24:13). Ipak, Zvezda je serijom uspela da se serijo 6:0 vrati u igru, ali je Mozli još jednim zakucavanjem završio prvu četvrtinu.</p>
      <p>Rovovska borba nastavljena je i u drugom kvartalu. Domaći su držali kontrolu. Kapiten Veličković je u 15. minutu vratio Partizanu prednost od 11 poena (36:25). Bilo je i plus 13, a Zvezda je prvu trojku ubacila tek u 17. minutu preko Brauna. Gosti su pravili dosta grešaka u fazi napada, nekoliko kardinalnih pri izvođenju, pa su crno-beli imali i 14 poena prednosti (43:29). Ipak, Partizan je ušao u lošu fazu u finišu, što je Zvezda iskoristila i nakon trojke Berona se spustila na -6 (43:37), a sa tim rezultatom je i završeno prvo poluvreme. Zvezda je završila ovaj deo igre sa osam uzastopnih poena.</p>
      <figure>
        <img src="https://i1.wp.com/www.sportskacentrala.com/wp-content/uploads/2019/11/EJmYU2bWoAAaF0D.jpg"/>
      </figure>
      <p>I početak treće četvrtine doneo je rastrzanu igru na obe strane. Zvezda se približila nakon trojke Brauna na dva poena deficita (47:45), a potom i na samo jedan poen (49:48). Obe ekipe su loše šutirale za tri poena. Za svaki poen je trebalo dosta energije. Dženkins je vezao pet poena za goste i Zvezda je povela posle mnogo vremena u 29. minutu (54:55), ali je Volden prodorom doneo Partizanu plus jedan pred poslednji period igre.</p>
      <p>Zvezda je pronašla kakav takav šuterski ritam pred kraj treće i početak četvrte deonice, a Gordić je ubacio drugu trojku za Partizan iz 21. timskog pokušaja. Gist je napravio faul u napadu i potom zaradio tehničku, što ga je izbacilo iz igre. Gordić je ušao u seriju, a na drugoj strani Čović je držao Zvezdu u igri. Pri rezultatu 64:62, Janković i Davidovac nesportsku, Zagorac tehničku, a to je rezultiralo samo jednim bacanjem za Filipa Čovića.</p>
      <p>Partizan je držao minimalnu prednost. Gordić je trojkom u 37. minutu odveo Partizan na plus 6 (72:66). Zvezdi je dosuđena još jedna tehnička, ali su domaći dodali samo jedan poen. Zvezda je to iskoristila, ubacila je narednih šest zahvaljujući Čović i prišla na -1 (73:72), i imala napad za vođstvo.</p>
      <p>Čović je promašio trojku i potom je napravlje nesportski faul nad Pejdžom. Amerikanac je ubacio oba bacanja, a onda su crno-beli izgubili loptu tri sekunde pre kraja. Potom je Čović nagazio liniju i tu je bio kraj nadanja crveno-belih.</p>
      <p>Partizan su do pobede predvodili Kori Volden sa 13 poena i šest skokova i Nemanja Gordić, koji je ubacio 12 poena. Po devet koševa su ubacili Nikola Janković i Vilijam Mozli.</p>
      <p>Kod Zvezde je najefikasniji bio Filip Čović sa 14 poena, dok je Majkl Odžo ubacio 11.</p>
      <figure>
        <iframe src="https://www.youtube.com/embed/Bw7nB79spw8" width="696" height="392" data-service="Youtube" scrolling="no"/>
      </figure>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/live-partizan-crvena-zvezda-11/"/>
        <a href="https://www.sportskacentrala.com/2019/11/16/trinkijeri-vise-bih-voleo-da-dobijem-derbije-na-kraju-sezone/"/>
        <a href="https://www.sportskacentrala.com/2019/11/16/davidovac-partizan-u-prednosti-ali-zna-se-sta-predudjuje-u-derbiju/"/>
        <a href="https://www.sportskacentrala.com/2019/11/16/mijailovic-u-derbiju-zelimo-pobedu-na-terenu-ali-i-van-njega/"/>
        <a href="https://www.sportskacentrala.com/2019/11/16/posle-poraza-od-asvela-jos-losih-vesti-za-zvezdu/"/>
        <a href="https://www.sportskacentrala.com/2019/11/15/gavrilovic-neke-odluke-treba-da-se-donose-u-paketu-nastavicu-da-verujem/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/live-crvena-zvezda-asvel/"/>
        <a href="https://www.sportskacentrala.com/2019/11/15/oglasio-se-i-kk-partizan-dali-smo-sve-od-sebe-ali-je-za-neke-pomake-ipak-potrebno-dvoje/"/>
      </related>
    </article>
  </body>
</html>