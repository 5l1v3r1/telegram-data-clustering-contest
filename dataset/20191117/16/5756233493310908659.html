<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621995/%D8%B1%D9%88%D8%A7%DB%8C%D8%AA-%D8%A7%D8%AD%D9%85%D8%AF%D8%AA%D9%88%DA%A9%D9%84%DB%8C-%D8%A7%D8%B2-%D8%AA%D9%88%D8%B5%DB%8C%D9%87-%D8%B1%D9%87%D8%A8%D8%B1%DB%8C-%D8%A8%D9%87-%D8%B1%D9%88%D8%AD%D8%A7%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T16:09:00+00:00"/>
    <meta property="og:title" content="روایت احمدتوکلی از توصیه رهبری به روحانی"/>
    <meta property="og:description" content="رهبر انقلاب به رئیس جمهور گفتند، مناسب بود همزمان با اجرای این طرح اولین پرداخت نقدی یارانه ها نیز صورت می‌گرفت؛ ولی حالا که انجام نشده، لازم است زودتر اقدام کنید."/>
  </head>
  <body>
    <article>
      <h1>روایت احمدتوکلی از توصیه رهبری به روحانی</h1>
      <address>
        <time datetime="2019-11-17T16:09:00+00:00">17 Nov 2019, 16:09</time>
      </address>
      <p>
        <i>رهبر انقلاب به رئیس جمهور گفتند، مناسب بود همزمان با اجرای این طرح اولین پرداخت نقدی یارانه ها نیز صورت می‌گرفت؛ ولی حالا که انجام نشده، لازم است زودتر اقدام کنید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>عضو مجمع تشخیص مصلحت نظام گفت: رهبرانقلاب به رئیس جمهور گفتند، مناسب بود همزمان با اجرای سهمیه بندی بنزین اولین پرداخت نقدی یارانه‌ها نیز صورت می‌گرفت؛ ولی حالا که انجام نشده، لازم است زودتر اقدام کنید.</p>
      <p>احمد توکلی عضو مجمع تشخیص مصلحت نظام پیرامون موضع رهبر انقلاب در خصوص وقایع اخیر پس از دو نرخی کردن بنزین اظهار داشت، گفت: در حاشیه دیدار با مسئولین در روز عید (جمعه)، رهبر انقلاب یک توضیح کارشناسی به آقای روحانی داشتند که خوب است زودتر اجرایی شود.</p>
      <p>وی ادامه داد: آقای روحانی در حاشیه جلسه گزارشی مختصر از روند اجرای طرح سهمیه‌بندی به رهبر انقلاب ارائه می‌کنند.</p>
      <p>توکلی در ادامه با اشاره به سوال رهبر انقلاب از رئیس جمهور گفت: رهبر انقلاب به رئیس جمهور گفتند، مناسب بود همزمان با اجرای این طرح اولین پرداخت نقدی یارانه ها نیز صورت می‌گرفت؛ ولی حالا که انجام نشده، لازم است زودتر اقدام کنید.</p>
      <p>صبح جمعه 24 آبان‌ماه مسئولان نظام، مهمانان شرکت‌کننده در کنفرانس وحدت اسلامی، سفیران کشورهای اسلامی و جمعی از قشرهای مختلف مردم با رهبر معظم انقلاب اسلامی دیدار داشتند.</p>
    </article>
  </body>
</html>