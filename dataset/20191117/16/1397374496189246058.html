<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/da-li-ce-nindza-dobiti-novu-priliku-u-interu-393015.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T16:18:00+00:00"/>
    <meta property="og:title" content="Da li će &quot;Nindža&quot; dobiti novu priliku u Interu?"/>
    <meta property="og:description" content="Stigao je odgovor."/>
  </head>
  <body>
    <article>
      <h1>Da li će "Nindža" dobiti novu priliku u Interu?</h1>
      <h2>Stigao je odgovor.</h2>
      <address><time datetime="2019-11-17T16:18:00+00:00">17 Nov 2019, 16:18</time> by <a rel="author">Nikola Miloradović</a></address>
      <p>Rađa Naingolan je nakon samo godinu dana provedenih u dresu "Neroazura" poslat na pozajmicu u Kaljari, u kojem je po prvi put i skrenuo pažnju najboljih evropskih klubova.<br/><br/>Ispostavilo se da je povratak na Sardiniju bio sjajan potez za Belgijanca, koji igra kao u najboljim danima, a sa njim u timu Kaljari je na visokom četvrtom mestu na tabeli Serije A nakon 12 odigranih kola.<br/><br/>Popularni "Nindža" je na devet upisanih nastupa zabeležio dva gola i četiri asistencije, posebno je zablistao minulog vikenda protiv Fiorentine, kada je zabeležio tri asistencije i pogodak.<br/><br/>Povela se priča da bi mogao da se vrati u redove Intera već u januaru, a sada je stigao i odgovor na to pitanje.<br/><br/>Naime, Inter nema nameru da vraća Naingolana, odlučili su da ga se odreknu pre svega zbog ponašanja van terena i ne žale što su ga poslali na pozajmicu.<br/><br/>Odluka je dakle donešena nevezano za njegov potencijalni doprinos na terenu, pa ga ni dobre partije u Kaljariju neće vratiti na "Meacu".</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/sportski-direktor-intera-u-londonu-zavrsava-cetiri-transfera-393007.html"/>
        <a href="https://www.sportske.net/vest/medjunarodni-fudbal/oglasili-se-iz-intera-povodom-preteceg-pisma-kome-je-upuceno-392948.html"/>
        <a href="https://www.sportske.net/vest/transferi/marota-doneo-navike-iz-juventusa-lista-od-pet-bosmanovih-agenata-392905.html"/>
        <a href="https://www.sportske.net/vest/medjunarodni-fudbal/najboljih-11-u-dosadasnjem-toku-serije-a-nema-ronalda-392853.html"/>
      </related>
    </article>
  </body>
</html>