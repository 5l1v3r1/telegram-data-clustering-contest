<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sc-student-ban-from-school-tour-parants-give-complainte-police445.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T16:24:00+00:00"/>
    <meta property="og:title" content="ദളിത് വിദ്യാര്‍ത്ഥിക്ക് വിനോദയാത്രയ്ക്ക് വിലക്ക്; സ്‌ക്കൂള്‍ അധികൃതര്‍ക്കെതിരെ പൊലീസില്‍ പരാതിയുമായി രക്ഷിതാവും വിദ്യാര്‍ത്ഥിയും"/>
    <meta property="og:description" content="Education Nilambur Details Story നിലമ്പൂര്‍: അച്ചടക്ക നടപടിയുടെ ഭാഗമെന്ന പേരിൽ പ്ലസ് ടുവില്‍ പഠിക്കുന്ന ദളിത് വിദ്യാര്‍ത്ഥിയെ സ്‌ക്കൂളിലെ വിനോദയാത്രാ സംഘത്തില്‍ നിന്ന് ഒഴ"/>
  </head>
  <body>
    <article>
      <h1>ദളിത് വിദ്യാര്‍ത്ഥിക്ക് വിനോദയാത്രയ്ക്ക് വിലക്ക്; സ്‌ക്കൂള്‍ അധികൃതര്‍ക്കെതിരെ പൊലീസില്‍ പരാതിയുമായി രക്ഷിതാവും വിദ്യാര്‍ത്ഥിയും</h1>
      <address><time datetime="2019-11-17T16:24:00+00:00">17 Nov 2019, 16:24</time> by <a rel="author">ന്യൂസ് ഡെസ്‌ക്</a></address>
      <p>നിലമ്പൂര്‍: അച്ചടക്ക നടപടിയുടെ ഭാഗമെന്ന പേരിൽ പ്ലസ് ടുവില്‍ പഠിക്കുന്ന ദളിത് വിദ്യാര്‍ത്ഥിയെ സ്‌ക്കൂളിലെ വിനോദയാത്രാ സംഘത്തില്‍ നിന്ന് ഒഴിവാക്കിയതായി പൊലീസില്‍ പരാതി.</p>
      <p>നിലമ്പൂര്‍ എരഞ്ഞിമങ്ങാട് ഗവണ്‍മെന്റ് ഹയര്‍ സെക്കണ്ടറി സ്‌ക്കൂളിലെ പ്ലസ് ടു വിദ്യാര്‍ത്ഥിയുടെ കുട്ടിയുടെ മാതാവുമാണ് പൊലീസില്‍ പരാതി നല്‍കിയത്.</p>
      <p>ചാലിയാര്‍ പഞ്ചായത്തിലെ പണപൊയില്‍ സ്വദേശിയാണ് വിദ്യാര്‍ത്ഥി. അധ്യാപകരോട് മോശമായി സംസാരിച്ചു എന്നാണ് വിദ്യാര്‍ത്ഥിക്കെതിരായ ആരോപണം. തുടര്‍ന്ന് നവംബര്‍ 22 ന് വിദ്യാലയത്തില്‍ നിന്ന് പോകുന്ന വിനോദയാത്ര സംഘത്തില്‍ നിന്ന് കുട്ടിയെ ഒഴിവാക്കുകയായിരുന്നു.</p>
      <related>
        <a href="https://www.doolnews.com/case-against-jubile-field-committe-on-fund-fraud-case822.html?utm_source=doolnews&amp;utm_medium=related"/>
      </related>
      <p>വിദ്യാര്‍ത്ഥിയെ യാത്ര സംഘത്തില്‍ നിന്ന് ഒഴിവാക്കിയതിനെ തുടര്‍ന്ന് കുട്ടി മാനസിക വിഷമത്തിലാണെന്ന് കാണിച്ചാണ് കുട്ടിയുടെ മാതാവ് നിലമ്പൂര്‍ പൊലീസ് സ്റ്റേഷനില്‍ പരാതിയുമായി എത്തിയത്.</p>
      <p>വിദ്യാര്‍ത്ഥി വിനോദയാത്രയ്ക്ക് കൂടെ വരുന്നതില്‍ തങ്ങള്‍ക്ക് വിരോധമില്ലെന്ന് കാണിച്ച് സഹപാഠികള്‍ ഒപ്പിട്ട് നല്‍കിയ കത്തിന്റെ പകര്‍പ്പും പൊലീസ് സ്റ്റേഷനില്‍ മാതാവ് ഹാജരാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <img src="https://www.doolnews.com/assets/2019/11/nilabur-student.jpg"/>
      </figure>
      <p>തന്റെ മകന്റെ ആഗ്രഹം തടസപ്പെടുത്തരുതെന്നും കുട്ടിക്ക് നീതി ലഭിക്കണമെന്നും മാതാവ് നല്‍കിയ പരാതിയില്‍ പറയുന്നുണ്ട്.</p>
      <related>
        <a href="https://www.doolnews.com/fathima-s-suicide-student-from-madras-iit-responded-to-doolnews867.html?utm_source=doolnews&amp;utm_medium=related"/>
      </related>
      <p>അമ്മയുടെ പരാതിയെ തുടര്‍ന്ന് നിലമ്പൂര്‍ പൊലീസ് വിദ്യാലയത്തിലെ അധ്യാപകരെയും പി.ടി.എ ഭാരവാഹികളെയും സ്റ്റേഷനില്‍ വിളിച്ചു വരുത്തുകയും ചര്‍ച്ച നടത്തുകയും ചെയ്തിരുന്നു. എന്നാല്‍ തിങ്കളാഴ്ച വിദ്യാലയത്തില്‍ പി.ടി.എ യോഗം വിളിച്ച് ചേര്‍ത്ത് ശേഷം ഭുരിപക്ഷത്തിന്റെ അഭിപ്രായപ്രകാരം തീരുമാനം എടുക്കാമെന്നാണ് ഇവര്‍ പൊലീസിനോട് പറഞ്ഞത്.</p>
      <p>മുമ്പ് വിദ്യാര്‍ത്ഥി അച്ചടക്ക നടപടിക്ക് വിധേയരായ കുട്ടികളെ വിനോദയാത്രയില്‍ നിന്ന് മാറ്റി നിര്‍ത്തണം എന്ന മുന്‍ തീരുമാനത്തിനെ തുടര്‍ന്നാണ് വിദ്യാര്‍ത്ഥി ഉള്‍പ്പെടെയുള്ളവരെ മാറ്റി നിര്‍ത്തിയതെന്നാണ് പി.ടി.എ പ്രസിഡന്റ് ഹാരിസ് ആട്ടിരി പറയുന്നത്. തിങ്കളാഴ്ച യോഗം ചേര്‍ന്ന് തീരുമാനമെടുക്കുമെന്നും അദ്ദേഹം മാധ്യമങ്ങളോട് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/WOHPLaovcuQ" width="527" height="309" data-service="Youtube" scrolling="no"/>
      </figure>
    </article>
  </body>
</html>