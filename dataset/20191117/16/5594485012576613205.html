<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/layfstayl/ptuvane/vazhna-novina-za-vsichki-ptuvashchi-eto-kakvo-shche-se-sluchva-s-tirovete-zanapred_news709851.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T16:42:00+00:00"/>
    <meta property="og:title" content="Важна новина за всички пътуващи: Ето какво ще се случва с тировете занапред!"/>
    <meta property="og:description" content="Целта е повишаване на безопасността на движение, когато много хора тръгват на път, и на пропускливостта на пътната инфраструктура"/>
  </head>
  <body>
    <article>
      <h1>Важна новина за всички пътуващи: Ето какво ще се случва с тировете занапред!</h1>
      <h2>Целта е повишаване на безопасността на движение, когато много хора тръгват на път, и на пропускливостта на пътната инфраструктура</h2>
      <address>
        <time datetime="2019-11-17T16:42:00+00:00">17 Nov 2019, 16:42</time>
      </address>
      <p>https://blitz.bg/layfstayl/ptuvane/vazhna-novina-za-vsichki-ptuvashchi-eto-kakvo-shche-se-sluchva-s-tirovete-zanapred_news709851.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574000334-ggkh.jpg"/>
        <figcaption>Снимка: Монитор</figcaption>
      </figure>
      <p><b>За първи път спирането на тежкотоварните превозни средства ще бъде само в посоката с очакван засилен трафик по натоварени участъци.</b><br/><br/>Това предвижда проект на заповед за временна организация на движението на моторните превозни средства над 12 тона по участъци от републиканската пътна мрежа, която ще е в сила от 1 януари 2020 г., <a href="https://www.monitor.bg/bg/a/view/bez-tirove-mejdu-sofija-i-plovdiv-samo-pri-silen-trafik-181034">пише Монитор бг. </a></p>
      <p>Както и досега през 2020 г. при повече от два почивни и празнични дни, трафикът на тежкотоварните автомобили ще се ограничава в последния работен ден от 16 ч. до 20 ч. и в последния почивен ден - от 14 ч. до 20 ч.<br/><br/>Целта е повишаване на безопасността на движение, когато много хора тръгват на път, и на пропускливостта на пътната инфраструктура.<br/><br/>За първи път спирането на тежкотоварните превозни средства ще бъде само в посоката с очакван засилен трафик за следните участъци:</p>
      <p>АМ „Тракия“ – в последния работен ден в участъка от София до Пловдив за пътуващите към Пловдив и в последния почивен ден в отсечката Пловдив - София за пътуващите към София;<br/><br/>АМ „Хемус“ – в последния работен и последния почивен ден за участъка от София до пътната връзка при кръстовището с път I-4 (при 87-ми км) в двете посоки;<br/><br/>АМ „Струма“ – в последния работен ден в участъка от София до Симитли за пътуващите към ГКПП „Кулата“ и в последния почивен ден за отсечката от Сандански до Кресна за пътуащите към София;<br/><br/>АМ „Марица“ - в последния почивен ден за пътуващите от Харманли до АМ „Тракия“;<br/><br/>път I-1 с. Ребърково - Ботевград;<br/>път I-1 – от етапна връзка на лот 2 на АМ „Струма“ при Благоевград до Кресна;<br/>път I-4 – от п. в. „Коритна“ през Велико Търново до Шумен;<br/>път I-5 Русе - Бяла;<br/>път I-8 ГКПП „Калотина“ - София;<br/>път I-9 Варна - Бургас;<br/>път II-18 Околовръстен път на София;<br/>път II-99 Бургас - Царево.<br/>За улеснение на трафика и за повишаване на безопасността през летните месеци се предвижда от 15 юни до 15 септември 2020 г. всеки петък от 18 ч. до 20 ч. и всяка неделя от 16 ч. до 20 ч. да се спира движението на тежкотоварните автомобили над 12 тона по най-натоварените автомагистрални отсечки, както следва:</p>
      <p>АМ „Тракия“ – в петък за участъка от София до Пловдив за пътуващите към Пловдив, а в неделя за отсечката Пловдив - София за пътуващите към столицата;<br/><br/>АМ „Хемус“ – в петък и неделя за участъка от София до пътната връзка при кръстовището с път I-4 (при 87-ми км) в двете посоки;<br/><br/>АМ „Струма“ – в петък за участъка от София до Симитли в посока ГКПП „Кулата“ и в неделя от Сандански до Кресна за пътуващите към София;<br/><br/>АМ „Марица“ – само в неделя за пътуващите от Харманли до АМ „Тракия“.</p>
      <p>От 15 юни до 15 септември 2020 г. всеки петък от 17 ч. до 20 ч. и всяка неделя от 14 ч. до 20 ч. в двете посоки ще се ограничава движението на МПС над 12 тона по следните участъци от републиканската пътна мрежа:</p>
      <p>път I-1 с. Ребърково - Ботевград;<br/>път I-1 – от етапна връзка на лот 2 на АМ „Струма“ при Благоевград до Кресна;<br/>път I-5 Русе - Бяла;<br/>път I-9 Варна - Бургас;<br/>път II-99 Бургас - Царево.<br/><br/>Ограничението не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).</p>
      <p>Съвместната заповед ще бъде на председателя на Управителния съвет на Агенция „Пътна инфраструктура“, директора на ГД „Национална полиция“ и изпълнителния директор на ИА „Автомобилна администрация“.</p>
    </article>
  </body>
</html>