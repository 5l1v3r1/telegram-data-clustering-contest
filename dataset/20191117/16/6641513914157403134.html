<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/almanya-da-yesiller-den-turkiye-ye-yaptirim-cagrisi-turkiye-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-17T16:00:00+00:00"/>
    <meta property="og:title" content="Almanya'da Yeşiller'den Türkiye'ye yaptırım çağrısı"/>
    <meta property="og:description" content="Almanya'da Yeşiller'den Türkiye'ye yaptırım çağrısı | aydinlik.com.tr"/>
  </head>
  <body>
    <article>
      <h1>Almanya'da Yeşiller'den Türkiye'ye yaptırım çağrısı</h1>
      <address>
        <time datetime="2019-11-17T16:00:00+00:00">17 Nov 2019, 16:00</time>
      </address>
      <p>
        <b>Almanya'da muhalefetteki Yeşiller'in haftasonunda Bielefeld kentinde düzenlenen parti kongresinde Türkiye'ye yaptırım çağrısında bulunuldu.</b>
      </p>
      <p>DW Türkçe'nin haberine göre Almanya'da muhalafetteki Yeşiller Partisi, Suriye’nin kuzeydoğusuna yönelik askeri harekatı nedeniyle Türkiye ile AB arasında varılan sığınmacı anlaşmasına son verilmesinin istendiği önergeyi oy çokluğuyla kabul etti.</p>
      <p>Kabul edilen önergede Alman ordusunun Suriye ve Irak'taki IŞİD ile mücadele görevine son verilmesi de istendi.</p>
      <p>Önergede Türkiye'ye yönelik yaptırım talepleri şöyle sıralandı:</p>
      <p>-Cumhurbaşkanı Recep Tayyip Erdoğan ile hükümet ve ordu mensuplarına ekonomik yaptırımlar uygulanması</p>
      <p>-Türkiye'ye her türlü silah ve teçhizat satışının tamamen durdurulması</p>
      <p>-AB ile Türkiye arasında imzalanan mülteci mutabakatının sonlandırılması</p>
      <p>-Alman Tornoda keşif uçaklarının Suriye ve Irak'tan çekilmesi</p>
      <p>-Almanya'dan Türkiye'ye yapılan ihracata güvence sağlayan Hermes kredi ve yatırım garantisinin kaldırılması.</p>
      <related>
        <h4>Benzer Haberler</h4>
        <a href="https://www.aydinlik.com.tr/turkiye-ye-daha-sert-yaptirimlar-gerek-ekonomi-ekim-2017-2"/>
        <a href="https://www.aydinlik.com.tr/almanya-dan-turkiye-ye-iki-onemli-adim-dunya-temmuz-2018"/>
        <a href="https://www.aydinlik.com.tr/dunya/2017-subat/almanya-da-camilere-bir-yilda-91-saldiri"/>
      </related>
    </article>
  </body>
</html>