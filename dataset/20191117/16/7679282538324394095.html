<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-harmeet-desai-won-indonesia-open-table-tennis-title-2854706.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T16:35:42+00:00"/>
    <meta property="og:title" content="टेबल टेनिस: हरमीत देसाई ने जीता इंडोनेशिया ओपन का खिताब"/>
    <meta property="og:description" content="अनुभवी भारतीय टेबल टेनिस खिलाड़ी हरमीत देसाई ने अंतरराष्ट्रीय स्तर पर अपना शानदार फॉर्म जारी रखते हुए रविवार को इंडोनेशिया ओपन टेबल टेनिस चैंपियनशिप का खिताब जीत लिया। वर्ल्ड नंबर-104 हरमीत ने पुरुष..."/>
  </head>
  <body>
    <article>
      <h1>टेबल टेनिस: हरमीत देसाई ने जीता इंडोनेशिया ओपन का खिताब</h1>
      <address><time datetime="2019-11-17T16:35:42+00:00">17 Nov 2019, 16:35</time> by <a rel="author">आईएएनएस। ,मुंबई।</a></address>
      <p>अनुभवी भारतीय टेबल टेनिस खिलाड़ी हरमीत देसाई ने अंतरराष्ट्रीय स्तर पर अपना शानदार फॉर्म जारी रखते हुए रविवार को इंडोनेशिया ओपन टेबल टेनिस चैंपियनशिप का खिताब जीत लिया। वर्ल्ड नंबर-104 हरमीत ने पुरुष एकल के  फाइनल में हमवतन एंथोनी अमलराज को 4-2 से हराकर स्वर्ण पदक अपने नाम किया। मौजूदा कॉमनवेल्थ चैंपियन हरमीत का साल का यह दूसरा खिताब है।</p>
      <h3>Read Also: <a href="https://www.livehindustan.com/sports/story-biggest-ever-indian-shooting-squad-look-to-end-on-high-in-world-cup-finals-2854177.html">विश्व कप फाइनल्स में अपनी सबसे बड़ी टीम के साथ उतरेगा भारत</a></h3>
      <p>हरमीत ने क्वार्टर फाइनल में जापान के युतो किजीकोरी को 4-2 से और सेमीफाइनल में हांगकांग के सियू हेंग लाम को 4-2 के स्कोर ही हराकर फाइनल में प्रवेश किया था। वहीं, अमलराज ने क्वार्टर फाइनल में पुर्तगाल के जोआओ मोंटेरिया को 4-0 से और सेमीफाइनल में सेनेगल के इब्राहिम डियाव को मात देकर खिताबी मुकाबले में कदम रखा था।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b> </p>
    </article>
  </body>
</html>