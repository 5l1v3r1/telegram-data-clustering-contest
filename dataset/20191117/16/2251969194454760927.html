<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/17/la-sangiustese-ferma-la-recanatese-giallorossi-a-meno-4-dalla-vetta-foto/1326185/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-17T16:54:59+00:00"/>
    <meta property="og:title" content="Sangiustese, ennesimo segno X Fermata la Recanatese (FOTO)"/>
    <meta property="og:description" content="SERIE D - Al Polisportivo di Civitanova sesto pareggio per i rossoblù, passati in vantaggio con Mingiano e ripresi otto minuti dopo da bomber Pera. Giallorossi a meno 4 dalla vetta"/>
  </head>
  <body>
    <article>
      <h1>Sangiustese, ennesimo segno X Fermata la Recanatese (FOTO)</h1>
      <h2>SERIE D - Al Polisportivo di Civitanova sesto pareggio per i rossoblù, passati in vantaggio con Mingiano e ripresi otto minuti dopo da bomber Pera. Giallorossi a meno 4 dalla vetta</h2>
      <address><time datetime="2019-11-17T16:54:59+00:00">17 Nov 2019, 16:54</time> by <a rel="author">Leonardo Giorgi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F17%2Fla-sangiustese-ferma-la-recanatese-giallorossi-a-meno-4-dalla-vetta-foto%2F1326185%2F">Condividi12</a><a href="https://twitter.com/intent/tweet?text=Sangiustese%2C+ennesimo+segno+X+++Fermata+la+Recanatese++%28FOTO%29+&amp;url=https%3A%2F%2Fwww.cronachemaceratesi.it%2F2019%2F11%2F17%2Fla-sangiustese-ferma-la-recanatese-giallorossi-a-meno-4-dalla-vetta-foto%2F1326185%2F">Tweet</a>Email12 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-12-650x434.jpg"/>
      </figure>
      <p> </p>
      <p>
        <b>Derby brioso al Polisportivo di Civitanova con la Sangiustese che prosegue nella striscia positiva centrando l’ennesimo segno X in casa. Al cospetto della vice capolista Recanatese i ragazzi di Senigagliesi non sfigurano, anzi, passano addirittura in vantaggio al 25’  rischiando il colpaccio con la traversa piena centrata da un volitivo Proesmans.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-11-325x217.jpg"/>
      </figure>
      <p>Il pari è opera del cecchino Pera, ben appostato sul primo corner del match pennellato sul secondo palo dallo specialista Borrelli. I locali hanno confermato l’undici di sette giorni fa a Giulianova, gli ospiti, allo stesso modo, si sono presentati con l’arioso 3-5-2 varato da Giampaolo per far fronte all’assenza di Goretta, rimpiazzato da Padovani. Il derby, dopo una prolungata fase di studio ed una attenta copertura degli spazi, si vivacizza intorno alla mezz’ora, quando un po’ a sorpresa i padroni di casa mettono il muso davanti con Mingiano imbeccato da Romano dalla destra. Il vantaggio dura appena 8 minuti, prima che bomber Pera griffasse l’1-1. Botta e risposta nel finale di primo tempo con una Recanatese arrembante, ma una Sangiustese niente affatto arrendevole, che anzi con il legno colpito da Proesmans ha sfiorato il sorpasso. Al netto di una ripresa a ritmi molto più blandi, un risultato tutto sommato giusto per quanto espresso e Sangiustese che si prepara ad affrontare la difficile doppia trasferta a Fiuggi e poi ad Agnone con il Vastogirardi. Con il pareggio di oggi, la Recanatese scivola a meno 4 dal Notaresco primo in classifica.</p>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-8-325x217.jpg"/>
      </figure>
      <p>
        <b>Il tabellino:</b>
      </p>
      <p>
        <b>SANGIUSTESE – RECANATESE 1-1</b>
      </p>
      <p><b>SANGIUSTESE (4-3-3)</b>: Chiodini, Zannini, Orazzo (13’ st Basconi), Scognamiglio, Mengoni, Patrizi, Pezzotti, Palladini Alessio (33’ st Amabile), Mingiano (28’ st Bambozzi), Proesmans (45’ st Manari), Romano (38’ st Mattia Palladini). A disposizione: Raccio, Doci, Cerbone, Niane. Allenatore: Stefano Senigagliesi.<b>RECANATESE (3-5-2)</b>: Sprecacè, Lattanzi (18’ st Dodi), Ficola, Raparo, Nodari, Esposito, Pera, Lombardi (45’ st Pedroni), Padovani (38’st Ruci), Borrelli, Senigagliesi (18’ st Monachesi). A disposizione: Bruno, Rutjens, Monti, Morales, Giaccaglia. Allenatore: Federico Giampaolo.<b>ARBITRO:</b> Sig. Alessandro Cutrufo della sezione di Catania.<b>RETI</b>: 25’ pt Mingiano, 33’ pt Pera.<b>NOTE</b>: ammoniti Proesmans.</p>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-9-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-10-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-7-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-6-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-5-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-4-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-3-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-2-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/sangiustese-recanatese-FDM-1-650x296.jpg"/>
      </figure>
      <p>
        <i>(foto di <b>Federico De Marco</b>)</i>
      </p>
    </article>
  </body>
</html>