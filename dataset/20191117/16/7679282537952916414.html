<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-degree-college-girl-students-will-get-free-driving-license-in-madhya-pradesh-scheme-started-2854673.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T16:12:53+00:00"/>
    <meta property="og:title" content="डिग्री कॉलेज की छात्राओं को यहां मिलेगा नि:शुल्क 'ड्राइविंग लाइसेंस' , शुरू हो रही योजना"/>
    <meta property="og:description" content="मध्यप्रदेश में महाविद्यालयीन छात्राओं के लिए नि:शुल्क लायसेंस योजना 19 नवंबर से शुरू की जाएगी। आधिकारिक जानकारी के अनुसारी प्रदेश के परिवहन एवं राजस्व मंत्री गोविन्द सिंह राजपूत ने आज यहाँ बताया कि..."/>
  </head>
  <body>
    <article>
      <h1>डिग्री कॉलेज की छात्राओं को यहां मिलेगा नि:शुल्क 'ड्राइविंग लाइसेंस' , शुरू हो रही योजना</h1>
      <address><time datetime="2019-11-17T16:12:53+00:00">17 Nov 2019, 16:12</time> by <a rel="author">एजेंसी,भोपाल</a></address>
      <p>मध्यप्रदेश में महाविद्यालयीन छात्राओं के लिए नि:शुल्क लायसेंस योजना 19 नवंबर से शुरू की जाएगी। आधिकारिक जानकारी के अनुसारी प्रदेश के परिवहन एवं राजस्व मंत्री गोविन्द सिंह राजपूत ने आज यहाँ बताया कि देश की प्रथम महिला प्रधानमंत्री स्वगीर्य इंदिरा गाँधी के जन्म दिवस 19 नवंबर को प्रदेश के महाविद्यालयीन छात्राओं के लिये नि:शुल्क ड्रायविंग लायसेंस योजना शुरू की जाएगी। उन्होंने बताया कि कांग्रेसनीत प्रदेश सरकार ने अपने वचन-पत्र में महिला सशक्तिकरण के लिये प्रतिबद्धता व्यक्त थी। यह निर्णय इसी दिशा में एक पहल है।</p>
      <p>उन्होंने कहा कि कांग्रेस सरकार अपने वचन-पत्र को पूरा करने के लिये दृढ़-संकल्पित है। वे 19 नवंबर को भोपाल स्थित शासकीय नूतन कन्या महाविद्यालय में छात्राओं को नि:शुल्क ड्रायविंग लायसेंस प्रदान कर इस योजना का शुभारंभ करेंगे। इसके साथ ही कुछ चयनित कन्या महाविद्यालयों में भी शिविर आयोजित कर छात्राओं को नि:शुल्क ड्रायविंग लायसेंस वितरित किये जाएंगे। उन्होंने कहा कि एक निश्चित अंतराल में प्रदेश के सभी कन्या महाविद्यालयों में नि:शुल्क ड्रायविंग लायसेंस वितरण शिविर आयोजित किए जाएंगे। </p>
      <p>उन्होंने बताया कि इस संबंध में सभी क्षेत्रीय परिवहन अधिकारियों को निदेर्िशत कर दिया है। परिवहन नियम आमजन के जीवन की सुरक्षा के लिए बनाए गए हैं। इससे होने वाली दुर्घटनाओं से बचा जा सकता है। उन्होंने कहा कि चालानी कार्रवाई के नियम लागू करने का उद्देश्य धनोपार्जन नहीं बल्कि लोगों को यातायात नियमों के प्रति जागरूक कर उनका जीवन सुरक्षित बनाना है।</p>
    </article>
  </body>
</html>