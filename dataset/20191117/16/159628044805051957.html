<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/serinhisar/serinhisar-belediye-baskani-huseyin-gemi-istifasini-geri-aldi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T16:18:00+00:00"/>
    <meta property="og:title" content="Hüseyin Gemi istifasını geri aldı"/>
    <meta property="og:description" content="Bugün şok bir kararla CHP’den istifa ettiğini açıklayan Serinhisar Belediye Başkanı Hüseyin Gemi, milletvekilleri, örgüt ve bazı belediye başkanlarının devreye girmesinin ardından kararından vazgeçti. Hüseyin Gemi, “Mesajımın alındığını gördüm, Cumhuriyet Halk Partisi’nin bir belediye başkanı olarak görevimin başındayım” açıklaması yaptı."/>
  </head>
  <body>
    <article>
      <h1>Hüseyin Gemi istifasını geri aldı</h1>
      <h2>Bugün şok bir kararla CHP’den istifa ettiğini açıklayan Serinhisar Belediye Başkanı Hüseyin Gemi, milletvekilleri, örgüt ve bazı belediye başkanlarının devreye girmesinin ardından kararından vazgeçti. Hüseyin Gemi, “Mesajımın alındığını gördüm, Cumhuriyet Halk Partisi’nin bir belediye başkanı olarak görevimin başındayım” açıklaması yaptı.</h2>
      <address><time datetime="2019-11-17T16:18:00+00:00">17 Nov 2019, 16:18</time> by <a rel="author">Haber Merkezi</a></address>
      <p>Öğle saatlerinde şok bir kararla Cumhuriyet Halk Partisi’nden istifa ettiğini açıklayan Serinhisar Belediye Başkanı Hüseyin Gemi, örgütleri hareketlendirdi.</p>
      <p>İstifa açıklamasının ardından devreye giren milletvekilleri, il başkanı, ilçe başkanları ile belediye başkanları, Hüseyin Gemi’yi kararından vazgeçirmek için çaba harcadı.</p>
      <p><b>ÇABALAR SONUÇ VERDİ</b><br/>CHP’li yöneticilerin çabası, Serinhisar’da krizin çözülmesini sağladı. Serinhisar Belediye Başkanı Hüseyin Gemi kararını geri çekti ve görevinin başında olduğun açıkladı.</p>
      <p>Yazılı bir açıklama yapan Başkan Gemi, “35 yıldır mensubu olduğum Cumhuriyet Halk Partisi saflarında gerek ilçe başkanı, gerekse belediye başkanı olarak Serinhisar halkına hizmet ettim. 17.11.2019 tarihinde partililerimiz arasında saygı, sevgi ve vefa duyguları konusundaki hassasiyetimin ilçe yönetimimiz tarafından dikkate alınması amacıyla istifa ettiğimi bildirdim. Masajımın alındığını görmüş olduğum için Cumhuriyet Halk Partisi’nin belediye başkanı olarak görevimin başındayım” dedi.</p>
    </article>
  </body>
</html>