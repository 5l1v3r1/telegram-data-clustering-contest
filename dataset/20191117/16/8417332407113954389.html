<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/17/Politiet-i-Hongkong-advarer-om-at-de-kan-komme-til-%C3%A5-skyte-20413275.ece"/>
    <meta property="og:site_name" content="adressa.no"/>
    <meta property="article:published_time" content="2019-11-17T16:55:44+00:00"/>
    <meta property="og:title" content="Politiet i Hongkong advarer om at de kan komme til å skyte"/>
    <meta property="og:description" content="Politiet i Hongkong advarer om at de kan komme til å bruke skarpe skudd hvis de står overfor dødelige våpen."/>
  </head>
  <body>
    <article>
      <h1>Politiet i Hongkong advarer om at de kan komme til å skyte</h1>
      <address><time datetime="2019-11-17T16:55:44+00:00">17 Nov 2019, 16:55</time> by <a rel="author">(NTB) NTB-AFP</a></address>
      <p>Politiet i Hongkong advarer om at de kan komme til å bruke skarpe skudd hvis de står overfor dødelige våpen.</p>
      <aside><a href="https://www.adressa.no/nyheter/utenriks/2019/11/17/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/17/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/17/javascript:void(0);">Del denne artikkelen på e-post</a></aside>
      <p>Advarselen er den første i sitt slag i løpet av seks måneder preget av stadig mer voldsomme protester.</p>
      <p>– Hvis demonstrantene fortsetter å utføre farlige handlinger, vil vi ikke ha noe annet valg enn å bruke et minimum av makt, inkludert skarpe skudd, sier politiets talsperson Louis Lau i en Facebook-sending.</p>
      <p>Tidligere er tre demonstranter truffet av skudd i Hongkong, men det skjedde uten at politiet hadde fremmet noen slik advarsel.</p>
      <p>Det pågår søndag opptøyer i byen, og studenter som krever demokratiske reformer har slått seg til på området til Hong Kong Polytechnic University.</p>
      <p>Politiet er blitt møtt med brannbomber, pil og bue og andre prosjektiler. Søndag stilte de et ultimatum til demonstrantene og ba dem forlate området.</p>
      <p>(©NTB)</p>
    </article>
  </body>
</html>