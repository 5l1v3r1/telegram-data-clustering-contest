<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/mjelde-matchvinner-mot-united/71830055"/>
    <meta property="og:site_name" content="Dagbladet.no"/>
    <meta property="article:published_time" content="2019-11-17T16:20:03+00:00"/>
    <meta property="og:title" content="Mjelde matchvinner mot United"/>
    <meta property="og:description" content="Mjelde satte sin straffe og sikret Chelsea 1-0 mot Manchester United. Chelsea leder fortsatt tabellen før møtet med serietoer Manchester City."/>
  </head>
  <body>
    <article>
      <h1>Mjelde matchvinner mot United</h1>
      <h2>Mjelde satte sin straffe og sikret Chelsea 1-0 mot Manchester United. Chelsea leder fortsatt tabellen før møtet med serietoer Manchester City.</h2>
      <address><time datetime="2019-11-17T16:20:03+00:00">17 Nov 2019, 16:20</time> by <a rel="author">NTB I</a></address>
      <p>Chelsea slo ny tilskuerrekord med 4790 tilskuere, men slet lenge med å få hull på byllen mot Manchester U. Men da Fran Kirby ble felt etter 64 minutter fikk Maren Mjelde sjansen på straffespark og avgjorde for London-laget.</p>
      <p>«Norske» Chelsea med Mjelde, Maria Thorirsdotter og Guro Reiten på laget, står uten tap etter seks serierunder og topper tabellen med 16 poeng.</p>
      <p>Kirby som skaffet straffen, hadde nettopp kommet inn for Guro Reiten. Hun klarte ikke å overliste keeper, men var nære på etter 16 minutter da skuddet hennes snek seg over tverrliggeren gjestene.</p>
      <p>Bak Chelsea ligger Manchester City med 15 poeng etter en knusende 5-0 seier mot West Hams kvinner tidligere på dagen. Chelsea møter City til toppduell neste lørdag.</p>
      <p>Amalie Eikeland og Kristine Leine fikk 90 minutter hver for Reading som ledet lenge, men måtte nøye seg med 3-3 hjemme mot Bristol City.</p>
    </article>
  </body>
</html>