<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461373/%E0%A6%AC%E0%A6%BE%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%BE%E0%A6%A8%E0%A7%87-%E2%80%98%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87-%E2%80%98-%E0%A6%A6%E0%A7%81%E0%A6%87-%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-17T16:08:00+00:00"/>
    <meta property="og:title" content="বান্দরবানে ‘বন্দুকযুদ্ধে ‘ দুই রোহিঙ্গা নিহত"/>
    <meta property="og:description" content="অনলাইন রিপোর্টার ॥ বান্দরবানে বিজিবির সঙ্গে কথিত ‘বন্দুকযুদ্ধে’ দুই রোহিঙ্গা নিহত হয়েছে। রবিবার ভোর ৪টার দিকে নাইক্ষ্যংছড়ি সীমান্তে ঘুমধুম-তুমব্রুর মাঝখানে চেয়ারম্যান ঘোনা এলাকায় এ ঘটনা ঘটে বলে জানান ঘুমধুম পুলিশ ফাঁড়ির ইনচার্জ এসআই ইমন কান্তি চৌধুরী। নিহতরা হলেন কক্সবাজার উখিয়ার কুতুপালং রোহিঙ্গা ক্যাম্পে-১ এর আলী হোসেনের ছেলে ..."/>
  </head>
  <body>
    <article>
      <h1>বান্দরবানে ‘বন্দুকযুদ্ধে ‘ দুই রোহিঙ্গা নিহত</h1>
      <address>
        <time datetime="2019-11-17T16:08:00+00:00">17 Nov 2019, 16:08</time>
      </address>
      <figure>
        <img src="http://www.dailyjanakantha.com/files/201911/1574010459_41.jpg"/>
      </figure>
      <p>অনলাইন রিপোর্টার ॥ বান্দরবানে বিজিবির সঙ্গে কথিত ‘বন্দুকযুদ্ধে’ দুই রোহিঙ্গা নিহত হয়েছে।</p>
      <p>রবিবার ভোর ৪টার দিকে নাইক্ষ্যংছড়ি সীমান্তে ঘুমধুম-তুমব্রুর মাঝখানে চেয়ারম্যান ঘোনা এলাকায় এ ঘটনা ঘটে বলে জানান ঘুমধুম পুলিশ ফাঁড়ির ইনচার্জ এসআই ইমন কান্তি চৌধুরী।</p>
      <p>নিহতরা হলেন কক্সবাজার উখিয়ার কুতুপালং রোহিঙ্গা ক্যাম্পে-১ এর আলী হোসেনের ছেলে মো. ইয়াছিন আলী (৩০) এবং একই এলাকার রোহিঙ্গা ক্যাম্পে-২ এর আবুল কালামের ছেলে হোসেন আলী (২৩)।</p>
      <p>৩৪ বিজিবির অধিনায়ক লে. কর্ণেল আলী হায়দার আজাদ বলেন, সীমান্তে টহল দেওয়ার সময় একটি দলকে থামতে বললে বিজিবিকে লক্ষ্য করে গুলি চালায় তারা।</p>
      <p>“আত্মরক্ষার্থে বিজিবি সদস্যরাও পাল্টা গুলি চালালে তারা পালিয়ে যায়। পরে ঘটনাস্থল থেকে দুই জনের লাশ পাওয়া যায়।”</p>
      <p>নিহতরা মাদক বিক্রেতা উল্লেখ করে তিনি জানান, সে সময় ঘটনাস্থল থেকে ৪০ হাজার ইয়াবা বড়ি, একটি অস্ত্র ও দুই রাউন্ড গুলি উদ্ধার করা হয়েছে।</p>
      <p>ইয়াছিন ও হোসেনের লাশ উদ্ধার করে কক্সবাজার সদর হাসপতালের মর্গে পাঠানো হয়েছে।</p>
    </article>
  </body>
</html>