<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/u-rosiyi-rozpovily-koly-ukrayinski-korabli-budut-peredani-kyyevu.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T16:32:39+00:00"/>
    <meta property="og:title" content="У Росії розповіли, коли українські кораблі будуть передані Києву"/>
    <meta property="og:description" content="У Росії розповіли, коли українські кораблі будуть передані Києву"/>
  </head>
  <body>
    <article>
      <h1>У Росії розповіли, коли українські кораблі будуть передані Києву</h1>
      <address>
        <time datetime="2019-11-17T16:32:39+00:00">17 Nov 2019, 16:32</time>
      </address>
      <figure>
        <img src="https://1news.com.ua/wp-content/uploads/2019/11/desktop_474d_1537692095-7344-1.jpg"/>
      </figure>
      <p>Захоплені Росією українські кораблі будуть передані Києву відповідно досягнутих російсько-українських домовленостей 18 листопада. Про це пише 1NEWS, посилаючись на <a href="https://www.pravda.com.ua/news/2019/11/17/7232221/">Українську правду</a>.</p>
      <p>Згідно з повідомленням, три українських судна – буксир “Яни Капу” і малі броньовані артилерійські катери “Нікополь” і “Бердянськ” буксируються з порту Керч до погодженого місця передачі українській стороні.</p>
      <p>Інших подробиць про процедуру передачі російські прикордонники не повідомили.</p>
      <p>Раніше джерело “Інтерфаксу” повідомило про початок передачі українських кораблів, який відбудеться у нейтральних водах.</p>
      <p>
        <b>Нагадаємо, </b>
      </p>
      <ul>
        <li>17 листопада видання “Крим.Реалії” повідомило, що захоплені українські військові катери “Бердянськ” і “Нікополь”, а також буксир “Яни Капу” у супроводі російської берегової охорони вивели з акваторії Керчі.</li>
        <li>Разом з тим українські буксири “Сапфір”, “Титан” і “Гайдамака” перебувають у Чорному морі біля берегів Криму, ймовірно очікуючи на військові кораблі, які супроводжуватимуть в український порт.</li>
        <li>Російський ТАСС з посиланням на джерело в правоохоронних органах повідомив, що слідчі ФСБ Росії виключили захоплені українські кораблі з числа речових доказів у справі раніше захоплених у Керченській протоці і звільнених українських моряків до його розгляду у російському суді.<b><i> </i></b></li>
        <li>25 листопада 2018 року в Керченській протоці російські військові обстріляли і захопили українські катери “Бердянськ” і “Нікополь” і буксир “Яни Капу” з екіпажами, які прямували з Одеси до Маріуполя.</li>
        <li>Троє українських моряків отримали поранення.</li>
        <li>24 полоненим українцям пред’явили звинувачення за ч.3 ст.322 КК Росії (незаконний перетин кордону).</li>
        <li>7 вересня 2019 року моряків обміняли і повернули в Україну.</li>
      </ul>
    </article>
  </body>
</html>