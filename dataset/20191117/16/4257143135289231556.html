<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/17/kiderult-meddig-tart-a-tavaszt-idezo-meleg-itt-a-friss-elorejelzes"/>
    <meta property="og:site_name" content="infostart"/>
    <meta property="article:published_time" content="2019-11-17T16:39:55+00:00"/>
    <meta property="og:title" content="Kiderült, meddig tart a tavaszt idéző meleg, itt a friss előrejelzés"/>
    <meta property="og:description" content="A következő napokban is változékony lesz az időjárás, többször várható eső. Fokozatosan mérséklődik a meleg, a jövő hétvégén már csak 10 fok körül alakulnak a maximumok."/>
  </head>
  <body>
    <article>
      <h1>Kiderült, meddig tart a tavaszt idéző meleg, itt a friss előrejelzés</h1>
      <address><time datetime="2019-11-17T16:39:55+00:00">17 Nov 2019, 16:39</time> by <a rel="author">Infostart</a></address>
      <h3>A következő napokban is változékony lesz az időjárás, többször várható eső. Fokozatosan mérséklődik a meleg, a jövő hétvégén már csak 10 fok körül alakulnak a maximumok.</h3>
      <p>Hétfő reggel, kora délelőtt a középső országrészben várható szórványosan eső, zápor, miközben délnyugaton, nyugaton már egyre nagyobb területen kiderül az ég. Kora délutánra már csak északkeleten eshet. Többfelé élénk, néhol erős lesz a szél. A leghidegebb órákban északkeleten általában 4-8, másutt 8-12 fok lesz. Napközben többnyire 12-16, a Tiszántúl egy részén 17, 18 fokig melegszik a levegő.</p>
      <p>Kedden északkeleten és a főváros térségében napközben helyenként tartósabban is megmaradhat a köd. A tartósan borult tájakon szitálás előfordulhat. Élénk, néhol erős lesz a szél. A minimumhőmérséklet 1-7, a maximumhőmérséklet 10-17 fok között valószínű.</p>
      <p>Szerdán többfelé valószínű eső, záporeső, legkisebb eséllyel északkeleten. A szél élénk, néhol erős lesz. A legalacsonyabb hőmérséklet 2-8, a legmagasabb hőmérséklet 10-17 fok között valószínű.</p>
      <p>Csütörtökön is eleinte többfelé valószínű eső, záporeső, majd délnyugat felől felszakadozik a felhőzet. A leghidegebb órákban 4-10 fok lesz, napközben 10-15 fokig melegszik a levegő.</p>
      <p>Pénteken is csak rövid napos időszakok lehetnek, néhol fordulhat elő eső, záporeső. A szél élénk, időnként erős lesz. A legalacsonyabb hőmérséklet 3-8, a legmagasabb hőmérséklet 9-14 fok között valószínű.</p>
      <p>Szombaton néhol, vasárnap a Dunántúlon lehet kisebb eső, zápor. A szél élénk, időnként erős lesz. A minimumhőmérséklet szombaton 1-6, vasárnap 0 és plusz 5 fok között valószínű. A nappali maximumok mindkét nap 8-13 fok között alakulnak - olvasható az előrejelzésben.</p>
      <p>
        <i>Nyitókép: pixabay</i>
      </p>
    </article>
  </body>
</html>