<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:830758-Ovakvo-ponizenje-kosarka-ne-pamti-Srpkinje-pregazile-Albanke-sa-trocifrenom-razlikom"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T16:34:00+00:00"/>
    <meta property="og:title" content="Ovakvo poniženje košarka ne pamti: Srpkinje pregazile Albanke sa trocifrenom razlikom"/>
    <meta property="og:description" content="Ženska košarkaška reprezentacija Srbije na gostovanju u Albaniji u drugom kolu kvalifikacija za Evropsko prvenstvo 2021. godine, slavila je pobedu od 139:34"/>
  </head>
  <body>
    <article>
      <h1>Ovakvo poniženje košarka ne pamti: Srpkinje pregazile Albanke sa trocifrenom razlikom</h1>
      <address><time datetime="2019-11-17T16:34:00+00:00">17 Nov 2019, 16:34</time> by <a rel="author">Novosti online</a></address>
      <p>
        <b>Ženska košarkaška reprezentacija Srbije na gostovanju u Albaniji u drugom kolu kvalifikacija za Evropsko prvenstvo 2021. godine, slavila je pobedu od 139:34</b>
      </p>
      <p>Ženska košarkaška reprezentacija Srbije pobedila je večeras Albaniju 139:34 (38:15, 38:8,32:4, 33:7) u Draču u drugom meču kvalifikacija za Evrobasket 2021. godine.<br/><br/>Izabranice Marine Maljković posle dva odigrana meča u grupi E imaju dve pobede i drže prvo mesto, ispred Turske, Litvanije i Albanije.<br/><br/>Pobeda srpskih košarkašica ni u jednom momentu nije bila dovedena u pitanje, a na kraju prvog poluvremena Srbija je imala prednost od 51 poena.<br/><br/>Uprkos izostanku Aleksandre Crvendakić, Jelene Bruks i Ane Dabović, uloga favorita opravdana je trijumfom sa velikom razlikom.<br/><br/>Najefikasnija u timu aktulenih osvajačica evropske bronze bila je Nikolina Milić sa 24 poena, a pored nje još šest igračica imalo je dvocifrene košgeterske učinke: Jovana Nogić (20 poena), Nevena Jovanović (16), Maja ŠKorić, Milica Popović(12), Maja Miljković (11) i Saša Čađo (10).<br/><br/>Srbija sledeći meč kvalifikacija za EP 2021. godine igra u novembru sledeće godine, kada će prvo na gostovanje Litaniji, a potom i Turskoj.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:830625-Kosarkasice-Srbije-u-Dracu-gostuju-Albaniji-Da-se-rastanemo-radosne"/>
        <a href="http://www.novosti.rs/vesti/sport.295.html:830575-Maljkovic-Albanija-sanja-da-ostvari-veliku-pobedu-na-domacem-terenu"/>
        <a href="http://www.novosti.rs/vesti/sport.295.html:830402-Kosarkasice-gostuju-u-Albaniji-Ne-znamo-sta-nas-tamo-ceka"/>
      </related>
    </article>
  </body>
</html>