<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-olanda-francia-u17-streaming-video-tv-finale-terzo-posto-mondiali-under-17/1949628/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T16:14:39+00:00"/>
    <meta property="og:title" content="Diretta Olanda Francia U17/ Streaming video tv: Mondiali, il cammino dei Bleus"/>
    <meta property="og:description" content="Diretta Olanda Francia U17 streaming video tv: orario, probabili formazioni e risultato live della finale terzo posto dei Mondiali Under 17."/>
  </head>
  <body>
    <article>
      <h1>Diretta Olanda Francia U17/ Streaming video tv: Mondiali, il cammino dei Bleus</h1>
      <h2>Diretta Olanda Francia U17 streaming video tv: orario, probabili formazioni e risultato live della finale terzo posto dei Mondiali Under 17</h2>
      <address><time datetime="2019-11-17T16:14:39+00:00">17 Nov 2019, 16:14</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <p>Sempre più vicina la diretta di <b>Olanda Francia U17</b>, esaminiamo adesso il cammino dei giovani transalpini sino alla ‘finalina’ di questi Mondiali Under 17. La Francia nella prima fase era inserita nel girone C, che ha superato senza alcuna difficoltà con tre vittorie su altrettante partite disputate e di conseguenza 9 punti, grazie ai successi per 2-0 contro il Cile, 3-1 contro la Corea del Sud e di nuovo 2-0 contro Haiti. Numeri già eccellenti, che però sono diventati trionfali nella fase ad eliminazione diretta, nella quale la Francia ha travolto per 4-0 l’Australia agli ottavi e poi addirittura per 6-1 la Spagna ai quarti. Mondiali Under 17 perfetti per la Francia fino alla fine del primo tempo della semifinale: poi la rimonta del Brasile ha causato la sconfitta per 3-2 contro i verdeoro e la fine dei sogni iridati per la Francia Under 17. Resta fenomenale il dato dell’attacco, con la bellezza di 19 gol segnati mentre le reti incassate sono cinque, delle quali però tre in un solo tempo contro il Brasile hanno avuto un peso determinante. (Aggiornamento di Mauro Mantegazza)</p>
      <h4>STREAMING VIDEO E DIRETTA TV: COME SEGUIRE LA PARTITA</h4>
      <p>La <b>diretta tv</b> di <b>Olanda Francia U17</b> sarà garantita in esclusiva per gli abbonati Sky sul canale numero 203 della piattaforma satellitare, Sky Sport Football. Di conseguenza, anche la <b>diretta streaming video</b> della finale terzo posto dei Mondiali Under 17 sarà garantita solamente agli abbonati Sky, in questo caso tramite il sito oppure l’applicazione di Sky Go.</p>
      <h4>IL CAMMINO DEGLI ORANGE</h4>
      <p>Avvicinandoci alla <b>diretta di Olanda Francia U17</b>, adesso possiamo presentare più nel dettaglio il cammino degli Orange in questi Mondiali Under 17. L’Olanda aveva passato la fase a gironi solamente come terza del proprio gruppo, per di più con soli 3 punti all’attivo. L’inizio degli Orange era stato davvero pessimo, con le sconfitte per 3-0 contro il Giappone e per 3-1 contro il Senegal nelle prime due giornate, seguite però dal successo per 4-0 contro gli Stati Uniti che bastò agli olandesi per accedere agli ottavi di finale. Qui l’Olanda ha saputo battere con un convincente 3-1 la quotata Nigeria, per poi travolgere 4-1 il Paraguay nei quarti di finale. Un cambio di passo evidente che ha portato i Paesi Bassi in semifinale, dove però il sogno si è infranto ai calci di rigore contro il Messico, dopo che la partita era finita con un pareggio per 1-1. Per la Nazionale Under 17 dell’Olanda 13 gol segnati e 9 incassati, la difesa dunque è stata il punto debole, anche se ciò non ha impedito di arrivare ad un soffio dalla finale. (Aggiornamento di Mauro Mantegazza)</p>
      <h4>PRESENTAZIONE DEL MATCH</h4>
      <p><b>Olanda Francia U17</b>, in <b>diretta</b> dall’Estádio Bezerrão di Gama, è la <b>finale terzo posto</b> dei <b>Mondiali Under 17</b> in corso di svolgimento in Brasile: l’appuntamento è alle <b>ore 19.00</b> italiane (le 15.00 locali) di questa sera, domenica 17 novembre 2019. <b>Olanda Francia U17</b> avrà quel pizzico di amarezza che da sempre contraddistingue ogni finale terzo posto di una grande manifestazione. Giovedì è sfumato il sogno iridato per questi ragazzi, tra l’altro con modalità decisamente amare per entrambe le Nazionali. L’Olanda Under 17 infatti è stata <a href="https://www.ilsussidiario.net/news/diretta-messico-olanda-u17-streaming-video-tv-semifinale-mondiali-under-17/1948723/">eliminata dal Messico solamente dopo i calci di rigore</a>, al termine di una partita che era finita con un pareggio per 1-1; la Francia invece si era creata un doppio vantaggio sul Brasile, annullato però dalla <a href="https://www.ilsussidiario.net/news/diretta-francia-brasile-u17-streaming-video-tv-semifinale-mondiali-under-17/1948730/">rimonta verdeoro fino al successo per 3-2</a> dei padroni di casa. Olanda Francia U17 mette comunque in palio un podio iridato, traguardo mai banale: chi sarà stato più bravo a ritrovare le motivazioni in questa partita?</p>
      <h4>PROBABILI FORMAZIONI OLANDA FRANCIA U17</h4>
      <p>Proviamo adesso a disegnare le probabili formazioni per <b>Olanda Francia U17</b>, fermo restando che per una finale terzo posto non è da escludere che i commissari tecnici potrebbero dare spazio a chi finora ha giocato meno. Di base per l’Olanda di Peter van der Veen disegniamo comunque il modulo 4-2-3-1: Raatsie in porta, protetto dai quattro difensori Van der Sloot, Bogarde, Rensch e Salah-Eddine da destra a sinistra; Maatsen e Regeer nella coppia in mediana, poi il trequartista Taabouni e i due esterni Hansen a destra e Unuvar a sinistra a sostegno della prima punta Braaf. Per la Francia, pur tenendo conto delle medesime avvertenze, ecco che il c.t. transalpino Jean-Claude Giuntini si dovrebbe basare sul modulo 4-2-3-1: Zinga in porta; linea difensiva a quattro con Soppy, Matsima, Kouassi e Pembelé da destra a sinistra; in mediana l’interista Agoumé e Ahmanda, mentre sulla trequarti agiranno i due esterni Lihadji a destra e Mbuku a sinistra più Aouchiche in posizione centrale in appoggio al centravanti Rutter.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-formula-1-gara-live-vincitore-ordine-darrivo-gp-brasile-2019/1949207/"/>
        <a href="https://www.ilsussidiario.net/news/risultati-qualificazioni-europei-2020-classifiche-diretta-gol-live-score-dei-match/1949607/"/>
        <a href="https://www.ilsussidiario.net/news/diretta-carpi-fermana-streaming-video-tv-marchigiani-in-difficolta-serie-c/1948838/"/>
        <a href="https://www.ilsussidiario.net/news/classifica-formula-1-mondiale-piloti-e-costruttori-verso-il-gp-brasile-2019/1948031/"/>
        <a href="https://www.ilsussidiario.net/news/diretta-carrarese-arezzo-streaming-video-tv-bel-derby-toscano-serie-c/1948410/"/>
        <a href="https://www.ilsussidiario.net/news/diretta-giana-erminio-siena-streaming-video-tv-lombardi-in-ripresa-serie-c/1948462/"/>
      </related>
    </article>
  </body>
</html>