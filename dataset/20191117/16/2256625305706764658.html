<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158673_1006.html"/>
    <meta property="og:site_name" content="Novsport"/>
    <meta property="article:published_time" content="2019-11-17T16:26:00+00:00"/>
    <meta property="og:title" content="ДОГОВОРЕНО: Живко Миланов остава още един сезон в Левски"/>
    <meta property="og:description" content="Новината обяви изпълнителният директор на клуба Павел Колев"/>
  </head>
  <body>
    <article>
      <h1>ДОГОВОРЕНО: Живко Миланов остава още един сезон в Левски</h1>
      <address><time datetime="2019-11-17T16:26:00+00:00">17 Nov 2019, 16:26</time> by <a rel="author">Пламен Димитров</a></address>
      <p>Капитанът на Левски Живко Миланов ще остане в клуба и през следващия сезон. Новината обяви изпълнителният директор на Левски Павел Колев, който говори след прожекцията на филма посветен на легендарната победа над ЦСКА със 7:2.</p>
      <p> <br/>„Новият договор на Живко Миланов е формалност. До няколко дни трябва да стане факт“, обясни Колев.<br/> </p>
      <p>Живко Миланов е израснал на “Герена”. Преговори с него няма да водим. Той е доказал отдавна, че каквото и да му дадем да го подпише - ще го подпише. Разговаряли сме. След мача с Ботев разговаряхме не само за неговия договор, но и за плановете за развитие на този отбор, защото не е тайна, че Живко Миланов е един от най-важните футболисти в съблекалнята. Мисля, че нещата са уточнени. Въпрос на формалност е да подпишем. Въпрос и на желание от страна на Живко е, защото той не е първа младост. Трябва да каже как се чувства физически. Но при всички положения той ще остане да играе поне още една година”, каза Колев.</p>
      <p>Контрактът на играча ще е за срок от една година, което е обичайна практика при по-възрастни футболисти.</p>
    </article>
  </body>
</html>