<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376754/abd-ve-guney-kore-ortak-tatbikati-ertelendi"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T16:27:00+00:00"/>
    <meta property="og:title" content="ABD ve Güney Kore ortak tatbikatı ertelendi"/>
    <meta property="og:description" content="Güney Kore ve ABD'nin, Kuzey Kore ile yürütülen diplomasi çabalarına zarar vermemesi için ay sonunda düzenlemeyi planladıkları ortak askeri tatbikatı ertelediği duyuruldu."/>
  </head>
  <body>
    <article>
      <h1>ABD ve Güney Kore ortak tatbikatı ertelendi</h1>
      <h2>Güney Kore ve ABD'nin, Kuzey Kore ile yürütülen diplomasi çabalarına zarar vermemesi için ay sonunda düzenlemeyi planladıkları ortak askeri tatbikatı ertelediği duyuruldu.</h2>
      <address>
        <time datetime="2019-11-17T16:27:00+00:00">17 Nov 2019, 16:27</time>
      </address>
      <p>ABD Savunma Bakanı Mark Esper ve Güney Kore Savunma Bakanı Jeong Kyeong-doo, Güneydoğu Asya Ülkeleri Birliği (ASEAN) Savunma Bakanları Toplantısı için bulundukları Tayland'da ortak basın toplantısı düzenledi.</p>
      <p>
        <b>ABD Savunma Bakanı Esper, Kuzey Kore ile yürütülen diplomasi çabalarına zarar vermemesi için ay sonunda Güney Kore ile düzenlenmesi planlanan ortak askeri tatbikatı ertelediklerini belirterek, kararı Güney Koreli mevkidaşı Jeong Kyeong-doo ile birlikte aldıklarını söyledi.</b>
      </p>
      <p>ABD ve Güney Kore askerlerinin her ihtimale karşı tatbikat yapmaya hazır bulunacağını belirten Esper, tatbikatları erteleme kararının Kuzey Kore'ye verilen bir imtiyaz olduğu iddialarını reddetti. "Bunu bir imtiyaz olarak görmüyorum. Bunu, barışı sağlamak için iyi niyetli bir çaba olarak görüyorum" ifadelerini kullanan Esper, Kuzey Kore'yi de aynı şekilde iyi niyet göstererek koşulsuz ve tereddütsüz müzakere masasına dönmeye davet etti.</p>
      <p>Güney Kore Savunma Bakanı Kyeong-doo ise diploması yolunun daha önemli olduğunun altını çizerek,<b> "Yarımadanın nükleer silahlardan arındırılması konusunda bir mutabakata varılması için diplomatların daha fazla alan yaratmasının çok önemli olduğunu düşünüyorum"</b> dedi.</p>
      <p>Uzmanlar Güney Kore ve ABD arasında yapılan ortak uçuş tatbikatı, savaş uçakları ve hava savaş senaryolarını simüle eden bir tatbikat olduğunu belirtirken Ortak askeri tatbikatları tehdit olarak gören Kuzey Kore yönetimi, ABD ve Güney Kore'nin askeri tatbikatlarını işgal için bir prova nitelendirmesi yapıyor..</p>
      <p>Kuzey Kore ve ABD arasında 5 Ekim'de İsveç'te yapılan görüşmeler ilk gününde kesilmiş, Kuzey Kore, "Diyalog açık olsa bile ABD düşmanlık politikasını geri çekmeden ve bizimle ilişkilerin iyileştirilmesini gündemine almadan nükleer meseleler asla tartışılmayacak" açıklamasını yapmıştı.</p>
      <p>
        <b>NÜKLEER GÖRÜŞMELER İLK GÜNDE KESİLMİŞTİ</b>
      </p>
      <p>Kuzey Kore ve ABD arasında 5 Ekim'de İsveç'te yapılan görüşmeler ilk gününde kesilmiş, Pyongyang yönetimi, ABD tarafının düşmanca yaklaşımını değiştirecek tatmin edici bir adım atmadığı müddetçe, Kuzey Kore'nin "bu bıkkınlık veren müzakereleri" sürdürme niyeti olmadığı açıklamasını yapmıştı.</p>
      <p>
        <b>Kuzey Kore'den ABD'ye misilleme uyarısı</b>
      </p>
      <p>Kuzey Kore, ABD'nin Güney Kore ile gerçekleştirmeyi planlandığı askeri tatbikat konusunda geri adım atmaması hâlinde misillemede bulunacağını açıklamıştı.</p>
    </article>
  </body>
</html>