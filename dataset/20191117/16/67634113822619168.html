<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150936/"/>
    <meta property="og:site_name" content="AgroNews"/>
    <meta property="article:published_time" content="2019-11-17T16:01:00+00:00"/>
    <meta property="og:title" content="Миловнов обіцяє вирішити ситуацію із демонополізацією спиртової галузі"/>
    <meta property="og:description" content="Ситуація із демонополізацією спиртової галузі не менш складна, ніж з ринком землі, але вона буде вирішена. Про це заявив міністр розвитку економіки, торгівлі та сільського господарства Тимофій Милованов в інтерв’ю &quot;Прямому&quot;. &quot;Це дуже складна ситуація. Це так само трохи, як з землею. Проблема..."/>
  </head>
  <body>
    <article>
      <h1>Миловнов обіцяє вирішити ситуацію із демонополізацією спиртової галузі</h1>
      <address><time datetime="2019-11-17T16:01:00+00:00">17 Nov 2019, 16:01</time> by <a rel="author">agronews.uaode/author</a></address>
      <p><b>Ситуація із демонополізацією спиртової галузі не менш складна, ніж з ринком землі, але вона буде вирішена. Про це заявив міністр розвитку економіки, торгівлі та сільського господарства Тимофій Милованов в інтерв’ю</b> <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/">“Прямому”</a>.</p>
      <p>“Це дуже складна ситуація. Це так само трохи, як з землею. Проблема “Укрспирту” чи спиртової галузі взагалі багато років чи десятиріч не була вирішена. І зробити цю галузь прозорою, демонополізованою, запустити туди конкуренцію – це складно. І це буде так само складно, як і з ринком землі. Будуть атаки… Я думаю, що питання “Укрспирту” буде вирішено”, – сказав Милованов.</p>
      <p>За його словами, у цій ситуації “потрібно думати не про те, що хтось правий чи не правий, а про те, як ми всі разом можемо створити більше робочих місць”.</p>
      <p>Як повідомлялося, Президент Володимир Зеленський заявляв, що понад половина виробництва державного підприємства спиртової та лікеро-горілчаної промисловості “Укрспирт” перебуває в “тіні”.</p>
      <p>В Мінекономрозвитку повідомили про намір провести аудит спиртових заводів в Україні до 1 грудня 2019 року. Також Милованов наголошував, що ДП “Укрспирт” буде передане на приватизацію.</p>
    </article>
  </body>
</html>