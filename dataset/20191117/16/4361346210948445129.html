<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/egy-napig-szenvedett-a-medve/186803"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T16:30:00+00:00"/>
    <meta property="og:title" content="Egy napig szenvedett a medve"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egy napig szenvedett a medve</mark>
      </h1>
      <address><time datetime="2019-11-17T16:30:00+00:00">17 Nov 2019, 16:30</time> by <a rel="author">Bors</a></address>
      <figure>
        <img src="http://media.borsonline.hu/cikk/20/192400/big-lead/650x360/2026610_medve.jpg"/>
      </figure>
      <p>Elütöttek egy medvét szombat este az erdélyi Hargita megyében. Az ütközés következtében az autó lesodródott az útról Parajd és Szováta között – írja a maszol.ro. Az autóban hárman utaztak, köztük egy gyerek, de szerencsére senki sem sérült meg. A medve azonban nem halt meg: az árokból az úttestre vonszolta magát, de láthatóan súlyos sérüléseket szenvedett, vélhetően eltörtek a végtagjai. A hatóságok azonban sokáig nem tettek semmit, a vadállat majd egy napig szenvedett, mire a hatóságok kiadták a kilövési engedélyt. A medvét így végül elaltatták és egy vadhúsfeldolgozóba szállították.</p>
    </article>
  </body>
</html>