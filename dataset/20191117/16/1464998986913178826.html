<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/sports/news/state-school-sports-meet-thara-win-gold"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T16:13:00+00:00"/>
    <meta property="og:title" content="കായികമേള: പാലക്കാടിനെ പിന്നിലാക്കി എറണാകുളം"/>
    <meta property="og:description" content="കിരീടത്തിനായി ഇഞ്ചോടിഞ്ചു പോരാട്ടം നടക്കുകയാണ്. രണ്ടു പോയിന്റിന് പാലക്കാടിനെ പിന്നിലാക്കി എറണാകുളമാണ് ഒന്നാമത്. ഫീൽഡ് ഇനങ്ങളിലെ മികവാണ് നിലവിലെ ചാമ്പ്യന്മാർക്ക് കരുത്തായത്. എറണാകുളത്തിന് 50.3 പോയിന്റും പാലക്കാടിന് 48.3 പോയിന്റുമാനുള്ളത്. അഞ്ച് കി.മി നടത്തത്തിൽ..."/>
  </head>
  <body>
    <article>
      <h1>കായികമേള: പാലക്കാടിനെ പിന്നിലാക്കി എറണാകുളം</h1>
      <address><time datetime="2019-11-17T16:13:00+00:00">17 Nov 2019, 16:13</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>കിരീടത്തിനായി ഇഞ്ചോടിഞ്ചു പോരാട്ടം നടക്കുകയാണ്. രണ്ടു പോയിന്റിന് പാലക്കാടിനെ പിന്നിലാക്കി എറണാകുളമാണ് ഒന്നാമത്. ഫീൽഡ് ഇനങ്ങളിലെ മികവാണ് നിലവിലെ ചാമ്പ്യന്മാർക്ക് കരുത്തായത്. എറണാകുളത്തിന് 50.3 പോയിന്റും പാലക്കാടിന് 48.3 പോയിന്റുമാനുള്ളത്. അഞ്ച് കി.മി നടത്തത്തിൽ മുഹമ്മദ് അഫ്‍ഷാനിലൂടെ കണ്ണൂരാണ് രണ്ടാം ദിനം ആദ്യമെഡൽ നേടിയത് . ട്രാക്കിൽ നിന്ന് മത്സരങ്ങൾ ഫീൽഡിലേക്കു എത്തിയതോടെ മണീടിന്റെയും മതിരപ്പിള്ളിയുടെയും മികവിൽ എറണാകുളം കുതിപ്പ് തുടങ്ങി .രാവിലെ നടന്ന ഏഴ് ഫൈനലുകളിൽ മൂന്നിലും എറണാകുളത്തിനാണ് സ്വർണം .</p>
      <p>സീനിയർ പോൾവാൾട്ടിൽ മണീട് ജി വി എച്ച് എസ്‌ എസിലെ ബ്ലെസ്സി കുഞ്ഞുമോനും സബ് ജൂനിയർ ഡിസ്‌കസ് ത്രോയിൽ ഇതേ സ്കൂളിലെ ലിജി സാറ മാത്യുവും ഒന്നാം സ്ഥാനം നേടി . സീനിയർ പെൺകുട്ടികളുടെ ഷോട്ട് പുട്ടിൽ എറണാകുളം ജി വി എച് എസ്‌ എസ്‌ മതിരപ്പിള്ളിയിലെ കെസിയ  മറിയം ബെന്നിക്കാണ് സ്വർണം .ജൂനിയർ ഹൈജമ്പിൽ ഭാരത് തോമസിലൂടെ പത്തനംതിട്ട രണ്ടാം സ്വർണം നേടി. 13 ജില്ലകളും മെഡൽപട്ടികയിൽ ഇടം പിടിച്ചപ്പോൾ കൊല്ലത്തിനു മാത്രം ഒരുപോയിന്റ് പോലും നേടാനായില്ല . സ്കൂളുകളിൽ പാലക്കാട് കല്ലടി ഒന്നാമതും എറണാകുളം മണീട് ജി വി എച്ച് എച്ച് എസ് രണ്ടാം സ്ഥാനത്തുമാണ്.</p>
    </article>
  </body>
</html>