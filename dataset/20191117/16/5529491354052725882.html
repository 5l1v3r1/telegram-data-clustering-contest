<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/ammutinamento-napoli-punizione-de-laurentiis-3118118/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T16:29:26+00:00"/>
    <meta property="og:title" content="Ammutinamento Napoli: ecco la punizione esemplare di De Laurentiis"/>
    <meta property="og:description" content="NAPOLI – Sono passati dodici giorni dall’ammutinamento dei calciatori del Napoli ma Aurelio De Laurentiis non ha cambiato il suo pensiero di una virgola. Il patron del club campano sta pensando ad una punizione esemplare. Stando a quanto riferito da Raffaele Auriemma su Tuttosport, il presidente del Napoli starebbe infatti valutando la possibilità di presentare istanza al Collegio Arbitrale della Figc per trattenere gran parte degli importi della prossima mensilità da riconoscere ai giocatori spingendosi addirittura al 50%.  Allo stesso tempo, De Laurentiis starebbe pensando anche di trattenere la totalità dello stipendio dei calciatori del Napoli fino al pronunciamento del Collegio Arbitrale della Figc che potrebbe confermare gli importi o modificarli. Mirror: “Guardiola via dal City”. Dove va? Si parla di Juventus o Bayern…Juventus, nulla di grave per Pjanic. L’infortunio di Alex Sandro è più serio Ma De Laurentiis non vorrebbe fermarsi solamente alla punizione dei calciatori, stando a quanto scritto su Sport…"/>
  </head>
  <body>
    <article>
      <h1>Ammutinamento Napoli: ecco la punizione esemplare di De Laurentiis</h1>
      <address><time datetime="2019-11-17T16:29:26+00:00">17 Nov 2019, 16:29</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/de-laurentiis-napoli-300x208-1.jpg"/>
        <figcaption>Ammutinamento Napoli, De Laurentiis sta pensando ad una punizione esemplare (foto Ansa)</figcaption>
      </figure>
      <p>NAPOLI – Sono passati dodici giorni dall’ammutinamento dei calciatori del Napoli ma Aurelio De Laurentiis non ha cambiato il suo pensiero di una virgola. Il patron del club campano sta pensando ad una punizione esemplare. Stando a quanto riferito da <a href="https://www.blitzquotidiano.it/video/youtube-raffaele-auriemma-a-napoli-inter-sui-gol-di-higuain-2332452/">Raffaele Auriemma</a> su Tuttosport, il presidente del Napoli starebbe infatti valutando la possibilità di presentare istanza al <b>Collegio Arbitrale della Figc</b> per trattenere gran parte degli importi della prossima mensilità da riconoscere ai giocatori spingendosi addirittura al 50%. </p>
      <p>Allo stesso tempo, <a href="https://www.blitzquotidiano.it/sport/de-laurentiis-napoli-quagliarella-3042937/">De Laurentiis</a> starebbe pensando anche di trattenere la totalità dello stipendio dei calciatori del Napoli fino al pronunciamento del Collegio Arbitrale della Figc che potrebbe confermare gli importi o modificarli. </p>
      <figure>
        <a href="https://www.blitzquotidiano.it/sport/guardiola-via-city-juventus-bayern-3118195/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/guardiola-via-city-juventus-bayern-3118195/">
          <img src="https://static.blitzquotidiano.it/wp/wp-content/uploads/2019/11/guardiola-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/guardiola-via-city-juventus-bayern-3118195/">Mirror: “Guardiola via dal City”. Dove va? Si parla di Juventus o Bayern…</a>
      </h3>
      <figure>
        <a href="https://www.blitzquotidiano.it/sport/juventus-infortunio-pjanic-alex-sandro-3118200/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/juventus-infortunio-pjanic-alex-sandro-3118200/">
          <img src="https://static.blitzquotidiano.it/wp/wp-content/uploads/2019/11/pjanic-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/juventus-infortunio-pjanic-alex-sandro-3118200/">Juventus, nulla di grave per Pjanic. L’infortunio di Alex Sandro è più serio</a>
      </h3>
      <p>Ma De Laurentiis non vorrebbe fermarsi solamente alla punizione dei calciatori, stando a quanto scritto su Sport Mediaset, il patron del Napoli vorrebbe anche chiedere alla squadra un risarcimento per i danni d’immagine che il club ha subito per colpa dell’ammutinamento dopo Napoli-Salisburgo di Champions League. </p>
      <p>Se De Laurentiis andasse avanti con il risarcimento danni, la sede sarebbe quella della giustizia ordinaria visto che in ballo ci sarebbero questioni legate ai diritti di immagine documentati in scritture private che sfuggono alla clausola compromissoria della Figc (fonti Raffaele Auriemma per TuttoSport e Sport Mediaset).  </p>
    </article>
  </body>
</html>