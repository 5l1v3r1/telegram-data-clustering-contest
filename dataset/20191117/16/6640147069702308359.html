<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/marvels-avengers-thor-secondo-prequel/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T16:18:00+00:00"/>
    <meta property="og:title" content="Marvel's Avengers, Thor sarà il protagonista del secondo fumetto-prequel | Game Division"/>
    <meta property="og:description" content="Il primo volume della serie che farà da prologo a Marvel's Avengers uscirà a dicembre e sarà incentrato su Tony Stark. A gennaio toccherà a Thor."/>
  </head>
  <body>
    <article>
      <h1>Marvel's Avengers, Thor sarà il protagonista del secondo fumetto-prequel | Game Division</h1>
      <address>
        <time datetime="2019-11-17T16:18:00+00:00">17 Nov 2019, 16:18</time>
      </address>
      <p>Arriverà l’11 dicembre negli Stati Uniti il primo volume che farà da prologo alla storia di <b>Marvel’s Avengers</b>, uno dei giochi più attesi del 2020 che permetterà di impersonare i vari supereroi anche in modalità <b>cooperativa</b>. A circa sei mesi dal lancio sta però per arrivare <b>Marvel’s Avengers: Iron Man</b>, disegnato da <b>Paco Diaz</b> e scritto da <b>Jim Zub</b> che, in un’intervista al sito della <b>Marvel</b>, ha anticipato alcuni <b>dettagli</b> sui fumetti-prequel e sulla caratterizzazione dei <b>personaggi</b>. Dopo Tony Stark toccherà infatti a <b>Thor</b> essere al centro di uno dei volumi della serie.</p>
      <p>Zub ha spiegato, infatti, che il fumetto traghetterà direttamente i lettori <b>all’inizio della storia</b> di Marvel’s Avengers dove i supereroi sono già operativi. Facendo riferimento a <b>Spider-Man</b> per PlayStation 4, l’autore ha detto che <i>“la storia vedrà sì gli Avengers all’inizio della loro esperienza ma che la trama non vuole essere un racconto delle origini”</i>. <b>Tony Stark</b>, spiega ancora Zub, non è arrogante come all’inizio della sua carriera ma resta comunque <b>un po’ troppo sicuro di sé</b> e questo finirà per diventare il suo punto debole. Non a caso la storia vede Iron Man alle prese con un furto di alcune tecnologie Sark da parte della Lethal Legion.</p>
      <figure>
        <img src="https://www.tomshw.it/images/images/2019/11/marvel-s-avengers-63502.768x432.jpg"/>
      </figure>
      <p>Leggi anche: <a href="https://www.tomshw.it/videogioco/halo-reach-framerate-pc-bloccato/">Halo Reach, il framerate su PC al lancio potrebbe essere bloccato a 60 frame per secondo</a></p>
      <p>Zub definisce la storia del gioco sviluppato da Crystal Dynamics e Eidos Monreal, <b>ambiziosa ed epica </b>e poi aggiunge: <i>“Ovviamente i fumetti originari rappresentano le fondamenta</i><i> su cui si basa tutto </i>– ha detto –<i> ma Marvel’s Avengers è il mio punto di riferimento nella caratterizzazione di Tony e del resto del team in questi prequel”. </i></p>
      <p>Il prossimo fumetto, dopo Iron Man, sarà invece dedicato a<b> Thor</b> e l’uscita  è prevista per l<b>‘8 gennaio 2020</b>. Nel volume il dio del tuono aiuterà Tony Stark usando Mjolnir per il suo ultimo esperimento ma questo porterà a un incontro poco piacevole con un personaggio di Asgard e uno scontro con Hulk. Marvel’s Avengers arriverà il <b>15 maggio 2020</b> su Xbox One, PlayStation 4 e PC. Il gioco avrà una serie di contenuti post-lancio tra i quali anche personaggi aggiuntivi.</p>
      <blockquote>Marvel’s Avengers è già in prenotazione e lo potete acquistare <a href="https://toms.it/L4HTO">anche su Amazon</a>.</blockquote>
    </article>
  </body>
</html>