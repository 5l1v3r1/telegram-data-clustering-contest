<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742149"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T16:06:00+00:00"/>
    <meta property="og:title" content="ธ.ออมสินภาค 10 จัดวิ่งการกุศลซื้อเครื่องมือกายภาพบำบัด"/>
    <meta property="og:description" content="รองผู้ว่าฯ อุดรธานี เป็นประธานเปิดการแข่งขันวิ่งมินิมาราธอน 'GSB10 Charity Run 2019' ธนาคารออมสินภาค 10 วิ่งเพื่อการกุศล ปี 2562"/>
  </head>
  <body>
    <article>
      <h1>ธ.ออมสินภาค 10 จัดวิ่งการกุศลซื้อเครื่องมือกายภาพบำบัด</h1>
      <address>
        <time datetime="2019-11-17T16:06:00+00:00">17 Nov 2019, 16:06</time>
      </address>
      <p>
        <b>รองผู้ว่าฯ อุดรธานี เป็นประธานเปิดการแข่งขันวิ่งมินิมาราธอน "GSB10 Charity Run 2019" ธนาคารออมสินภาค 10 วิ่งเพื่อการกุศล ปี 2562</b>
      </p>
      <p>เมื่อเร็วๆ นี้ ที่ถนนเทศา ด้านหน้าสำนักงานป้องกันและบรรเทาสาธารณภัย เทศบาลนครอุดรธานี นายกองเอกปราโมทย์ ธัญญพืช รองผู้ว่าราชการจังหวัดอุดรธานี เป็นประธานเปิดการแข่งขันวิ่งมินิมาราธอน "GSB10 Charity Run 2019" ธนาคารออมสินภาค 10 วิ่งเพื่อการกุศล ปี 2562 โดยจัดให้มีการแข่งขัน จำนวน 2 ประเภท คือ Fun Run ระยะทาง 6 Km. และ Mini Marathon 10 Km. ใช้เส้นทางการวิ่งตามถนนในเขตเทศบาลนครอุดรธานี บรรยากาศเป็นไปด้วยความคึกคัก นักวิ่งและผู้ชื่นชอบการออกกำลังกาย รวมเจ้าหน้าที่ของธนาคารออมสินภาค 10 พนักงาน และลูกจ้างของสาขาใน 7 จังหวัดภาคตะวันออกเฉียงเหนือ ครู นักเรียนจากธนาคารโรงเรียนในพื้นที่ภาค 10, เทศบาลนครอุดรธานี, ตัวแทนภาคเอกชน, ภาคประชาสังคม และประชาชนทั่วไป สวมใส่เสื้อสีชมพูร่วมกิจกรรมกว่า 2,100 คน  <br/><br/>นางสุนันท์ เสทือนวงษ์ ผู้อำนวยการธนาคารออมสินภาค 10 กล่าวว่า กิจกรรมการวิ่งมินิมาราธอน "GSB10 Charity Run 2019" เป็นความร่วมมือระหว่างธนาคารออมสินภาค 10 ร่วมกับเทศบาลนครอุดรธานี โดยได้รับการสนับสนุนการจัดกิจกรรมจากทั้งภาครัฐ ภาคเอกชน และภาคีเครือข่าย เพื่อส่งเสริมให้ประชาชนจากทุกภาคส่วนได้ใช้เวลาว่างให้เป็นประโยชน์ ด้วยการวิ่งออกกำลังกาย เสริมสร้างสุขภาพที่ดี ห่างไกลยาเสพติด โดยรายได้จากการจัดกิจกรรมวิ่งในครั้งนี้ จำนวน 241,124 บาท จะนำไปจัดซื้อเครื่องมือกายภาพบำบัด มอบให้แก่ ดร.อิทธิพนธ์ ตรีวัฒนสุวรรณ นายกเทศมนตรีนครอุดรธานี เพื่อไว้ใช้ในโรงพยาบาลเทศบาลนครอุดรธานีต่อไป<br/><br/>พิชิต วีระชัย <br/>ผู้สื่อข่าวเว็บไซต์เดลินิวส์ออนไลน์ จ.อุดรธานี</p>
      <figure>
        <img src="https://www.dailynews.co.th/admin/upload/20191117/news_QQQHKDhXBj210101_533.jpg?v=201911180511?v=4117"/>
      </figure>
    </article>
  </body>
</html>