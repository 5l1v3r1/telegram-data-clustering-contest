<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/17/iran-protest-fuel-price-usa-reaction?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-17T16:02:06+00:00"/>
    <meta property="og:title" content="واکنش‌ها به اعتراضات در ایران؛ آمریکا با شما مردم ایران است، بدنبال تغییر رژیم نیستیم"/>
    <meta property="og:description" content="سفیر ایالات متحده در امارات: «ایرانی‌ها می‌توانند بسیار بسیار رقابتی باشند. آن‌ها احتیاج دارند به جهان، آنطور که ما در آن عمل می‌کنیم، بپیوندند.»"/>
  </head>
  <body>
    <article>
      <h1>واکنش‌ها به اعتراضات در ایران؛ آمریکا با شما مردم ایران است، بدنبال تغییر رژیم نیستیم</h1>
      <address><time datetime="2019-11-17T16:02:06+00:00">17 Nov 2019, 16:02</time> by <a rel="author">یورونیوز </a></address>
      <p>مورگان اورتگس، سخنگوی وزارت خارجه آمریکا در توئیتی نوشت: «آمریکا از مردم همیشه در رنج ایران حمایت می کند، مردمی که به تصمیم ناعادلانه اخیر رژیم فاسدِ در قدرت اعتراض می کند. تصمیم به قطع اینترنت را محکوم می‌کنیم. بگذارید آنها [مردم ایران] حرفشان را بزنند.»</p>
      <figure>
        <iframe data-src="https://twitter.com/euronewses/status/1195845069779148806" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>پیام سخنگوی وزارت خارجه ایالات متحده، ساعاتی پس از پشتیبانی مایک پمپئو، وزیر خارجه دولت دونالد ترامپ منتشر شد. آقای پمپئو روز شنبه با بازنشر یکی از توییت‌هایش به مناسبت چهلمین سالگرد انقلاب ایران نوشت: «همانطور که یک سال و نیم پیش به مردم ایران گفتم: ایالات متحده همراه با شما است.»</p>
      <figure>
        <iframe data-src="https://twitter.com/euronewses/status/1195800549322625025" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>سفیر آمریکا در امارات: بدنبال تغییر رژیم نیستیم؛ مردم ایران می‌توانند بسیار رقابتی باشند</b>
      </p>
      <p>جان راکولتا، سفیر آمریکا در امارات متحده عربی در واکنش به اعتراض‌های ایران، بار دیگر با رد حمایت واشنگتن از برنامه تغییر جمهوری اسلامی گفت: «فکر می‌کنیم مردم [ایران] دارند نارضایتی خود را بیان می‌کنند. آن‌ها آزادی می‌خواهند. آن‌ها دسترسی به بازارهای آزاد در سراسر جهان را می‌خواهند. ما معتقدیم ایرانی‌ها، به‌عنوان مردم، می‌توانند بسیار بسیار رقابتی باشند و احتیاج دارند به جهان، آنطور که ما در آن عمل می‌کنیم، بپیوندند... تحولاتی که هم‌اکنون می‌بینید خود مردم این کشور هستند که به آن‌ها [حکومت] می‌گویند ما خواهان تغییر هستیم و می‌خواهیم با دولت آمریکا بنشینیم و مذاکره کنم که این به نفع همه خواهد بود.»</p>
      <h3>سفیر آمریکا در آلمان در توییت: می‌توانیم اینترنت را برای مردم ایران وصل کنیم</h3>
      <p>ریچارد گرنل، سفیر ایالات متحده آمریکا روز شنبه در یک پیام توییتری از توانایی دولت آمریکا برای وصل اینترنت در ایران خبر داد. آقای گارنل در این پیام خواهان همکاری ایالات متحده و اروپا برای برقراری دوباره اینترنت در ایران شد.</p>
      <figure>
        <iframe data-src="https://twitter.com/euronewses/status/1195957873613910018" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>