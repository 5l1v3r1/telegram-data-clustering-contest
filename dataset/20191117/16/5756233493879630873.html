<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622002/%D8%AD%D9%85%D9%84%D9%87-%D8%A8%D9%87-%DB%B4%DB%B5-%D8%A2%D9%85%D8%A8%D9%88%D9%84%D8%A7%D9%86%D8%B3-%D9%88-%DB%B2-%D9%BE%D8%A7%DB%8C%DA%AF%D8%A7%D9%87-%D8%A7%D9%88%D8%B1%DA%98%D8%A7%D9%86%D8%B3-%D8%AF%D8%B1-%D8%AD%D9%88%D8%A7%D8%AF%D8%AB-%D8%B1%D9%88%D8%B2-%DA%AF%D8%B0%D8%B4%D8%AA%D9%87-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T16:59:00+00:00"/>
    <meta property="og:title" content="حمله به ۴۵ آمبولانس و ۲ پایگاه اورژانس در حوادث روز گذشته تهران"/>
    <meta property="og:description" content="رییس مرکز اطلاع‌رسانی و روابط عمومی وزارت بهداشت، آمار خسارات وارده به اورژانس تهران در حوادث روز گذشته در پایتخت را اعلام کرد."/>
  </head>
  <body>
    <article>
      <h1>حمله به ۴۵ آمبولانس و ۲ پایگاه اورژانس در حوادث روز گذشته تهران</h1>
      <address>
        <time datetime="2019-11-17T16:59:00+00:00">17 Nov 2019, 16:59</time>
      </address>
      <p>
        <i>رییس مرکز اطلاع‌رسانی و روابط عمومی وزارت بهداشت، آمار خسارات وارده به اورژانس تهران در حوادث روز گذشته در پایتخت را اعلام کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در پی برخی حوادث و ناآرامی‌های روز گذشته که طی آن عده‌ای اموال عمومی را تخریب کرده و باعث اخلال در سطح شهر شدند، دکتر کیانوش جهانپور در توضیح آمار خسارات وارده به اورژانس تهران تا ساعت ۱۲ امروز، به خبرنگار ایسنا گفت: در خلال ارایه خدمات، متاسفانه از سوی آشوبگران ۴۵ دستگاه آمبولانس و خودروی پشتیبانی و عملیاتی آسیب کلی و جدی دیده‌اند؛ به نحوی که ۱۰ دستگاه آمبولانس و دو دستگاه خودروی پشتیبانی به کلی از چرخه عملیات خارج شده‌اند.</p>
      <p>وی همچنین ضمن ابراز تاسف از آسیب به تجهیزات پزشکی و غارت این لوازم و تجهیزات در جریان حوادث 24 ساعت گذشته، گفت: متاسفانه ۲۰ دستگاه AED و ۱۸ دستگاه ونتیلاتور و ۱۵ دستگاه تله مدیسین آسیب دیدند و دو پایگاه اورژانس نیز غارت و تخریب شدند.</p>
      <p>رییس مرکز اطلاع‌رسانی و روابط عمومی وزارت بهداشت با ابراز تاسف از « ضرب و شتم و آسیب جرحی چهار تن از تکنسین‌ها و پرسنل فوریت‌های پزشکی از سوی آشوبگران درحین امدادرسانی و خدمت‌رسانی» خبر داد و در عین حال گفت که توان عملیاتی اورژانس تهران از ۲۲۷ کد به ۳۷۴ کد با استفاده از نیروهای خارج از شیفت و نیروهای ستاد در تهران افزایش یافته است.</p>
    </article>
  </body>
</html>