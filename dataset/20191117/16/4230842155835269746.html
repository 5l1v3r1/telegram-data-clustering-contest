<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191117-rf-povynna-zakryty-spravu-proty-moryakiv-pislya-povernennya-korabliv-advokat/"/>
    <meta property="og:site_name" content="ФАКТИ"/>
    <meta property="article:published_time" content="2019-11-17T16:06:37+00:00"/>
    <meta property="og:title" content="РФ повинна закрити справу проти моряків після повернення кораблів – адвокат"/>
    <meta property="og:description" content="За словами адвоката Миколи Полозова, після повернення українських кораблів Росія повинна закрити кримінальну справу проти моряків."/>
  </head>
  <body>
    <article>
      <h1>РФ повинна закрити справу проти моряків після повернення кораблів – адвокат</h1>
      <address>
        <time datetime="2019-11-17T16:06:37+00:00">17 Nov 2019, 16:06</time>
      </address>
      <p>За словами адвоката Миколи Полозова, після повернення українських кораблів Росія повинна закрити кримінальну справу проти моряків.</p>
      <p>Микола Полозов нагадав, що Росія повинна повернути українські захоплені кораблі відповідно до рішення Міжнародного трибуналу ООН з морського права.</p>
      <p>Він також додав, що в цьому ж рішенні було зазначено, що РФ повинна повернути в Україну 24 членів екіпажів захоплених військових кораблів.</p>
      <p>На початку вересня військовополоненим українським морякам був змінений запобіжний захід і вони змогли повернутися в Україну.</p>
      <p><b>Читайте:</b> <a href="https://fakty.com.ua/ua/ukraine/20191117-zahopleni-rf-ukrayinski-korabli-zalyshayut-kerch/">Захоплені РФ українські кораблі залишають Керч</a></p>
      <p>Таким чином, як зазначив адвокат, Росія виконала два підпункти рішення суду.</p>
      <p>Тепер вона повинна припинити провадження у кримінальній справі про незаконний перетин кордону групою осіб.</p>
      <p>Нагадаємо, раніше стало відомо, що <a href="https://fakty.com.ua/ua/ukraine/20191117-rosiya-viddast-ukrayinski-korabli-18-lystopada-fsb/">Росія поверне Україні </a>захоплені буксир Яни Капу та малі броньовані катери Нікополь і Бердянськ 18 листопада.</p>
      <p><b>Джерело:</b> <a href="https://www.facebook.com/photo.php?fbid=2655059367892776&amp;set=a.135081823223889&amp;type=3&amp;theater">Микола Полозов</a></p>
    </article>
  </body>
</html>