<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/sverige-oker-beredskap-mot-afrikansk-svinepest/"/>
    <meta property="og:site_name" content="Document"/>
    <meta property="article:published_time" content="2019-11-17T16:44:49+00:00"/>
    <meta property="og:title" content="Sverige øker beredskap mot afrikansk svinepest"/>
    <meta property="og:description" content="­"/>
  </head>
  <body>
    <article>
      <h1>Sverige øker beredskap mot afrikansk svinepest</h1>
      <address><time datetime="2019-11-17T16:44:49+00:00">17 Nov 2019, 16:44</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/kina-afrikansk-svinepest-19-feb-2019-reuters-1024x768.jpg"/>
      </figure>
      <figure>
        <img src="https://www.document.no/wp-content/uploads/2019/11/kina-afrikansk-svinepest-19-feb-2019-reuters-1024x768.jpg"/>
      </figure>
      <p>
        <i>Kinesiske myndigheter har sin egen måte å bekjempe afrikansk svinepest på: De begraver grisene levende. Grisene går intetanende sin skjebne i møte. Bildet er tatt i Beihai, Guangxi Zhuang en autonom region, 19. februar 2019.</i>
      </p>
      <p>Afrikansk svinepest har de siste årene rammet svinenæringen både internasjonalt og i Europa. Sverige jobber nå med tiltak for å være bedre rustet mot smitte. Afrikansk svinepest er en svært alvorlig og smittsom dyresykdom, og de fleste dyr som smittes, dør. Sykdommen er påvist i en rekke land i Europa, blant annet Polen, Litauen, Latvia og Litauen.</p>
      <p>I Sverige har bestanden av villsvin, som er smittespredere av pesten, eksplodert de siste årene. Det anslås at det lever 300.000 av arten i landet.</p>
      <p>– Afrikansk svinepest finnes i vårt nærområde, og vi kan ikke utelukke at det sprer seg, sier landbruksminister Jennie Nilsson (S).</p>
      <p>
        <b>Vil innføre tiltak</b>
      </p>
      <p>Det svenske Jordbruksverket foreslår derfor å innføre villsvinjakt i visse områder, samt kompensasjon for å varsle om funn av villsvin som har dødd av naturlige årsaker, for å øke smitteberedskapen.</p>
      <p>Ifølge det svenske Jordbruksverket har det aldri vært registrert flere tilfeller enn i dag av den dødelige sykdommen. I Sverige er faren for smitte forhøyet, men blir fortsatt ansett som lav.</p>
      <p>
        <b>Handlingsplan i Norge</b>
      </p>
      <p>Viruset som forårsaker pesten er svært motstandsdyktig og kan overleve lenge både nedfryst, i naturen og i kjøtt fra smittede dyr.</p>
      <p>I forrige uke lanserte Miljødirektoratet og Mattilsynet en ny handlingsplan som skal bidra til å holde villsvinbestanden nede i Norge, og hvor villsvinjakt er et av tiltakene.</p>
      <p>Vitenskapskomiteen for mat og miljø (VKM) beregner den norske bestanden til 400-1.200 dyr, men mener det er en fare for stor vekst og spredning om det ikke settes i verk tiltak raskt.</p>
      <p>Villsvin som holder til i Norge kommer fra Sverige.</p>
      <p>Ifølge Mattilsynet tas det i handlingsplanen initiativ til samarbeid med Sverige, blant annet om systemer for utveksling av data.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2011/06/14/d%c3%b8delig-bendelorm-kan-vaere-pa-vei-til-norge/"/>
        <a href="https://www.document.no/2009/10/20/syk_informasjon_om_svineinflue/"/>
        <a href="https://www.document.no/2008/12/01/selv_om_nye_tilfeller_blant/"/>
        <a href="https://www.document.no/2018/09/17/128-000-norskeide-griser-slaktes-i-russland-etter-svinepestutbrudd/"/>
        <a href="https://www.document.no/2018/03/27/danmark-bygger-gjerde-langs-grensen-til-tyskland/"/>
        <a href="https://www.document.no/2014/09/16/tanker-om-riksdagsvalget-2/"/>
        <a href="https://www.document.no/2019/06/08/den-politisk-korrekte-hundegalskap/"/>
        <a href="https://www.document.no/2009/10/19/griseuflaks/"/>
        <a href="https://www.document.no/2007/11/30/folgero_del_ii/"/>
        <a href="https://www.document.no/2017/06/24/svenske-tilstander-her-i-kardemomme-by/"/>
      </related>
    </article>
  </body>
</html>