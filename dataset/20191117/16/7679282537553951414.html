<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-amitabh-bachchan-and-nagraj-manjule-film-jhund-gets-legal-notice-for-copyright-violation-by-filmmakers-2854679.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T16:14:14+00:00"/>
    <meta property="og:title" content="अमिताभ बच्चन की फिल्म ‘झुंड’ को आया कोर्ट से लीगल नोटिस, ये है वजह"/>
    <meta property="og:description" content="हैदराबाद के एक फिल्मकार नंदी चिन्नी कुमार ने आगामी हिंदी फिल्म 'झुंड' के निर्माताओं को कॉपीराइट उल्लंघन मामले में कानूनी नोटिस भेजा है। इस फिल्म में अमिताभ बच्चन मुख्य भूमिका निभा रहे..."/>
  </head>
  <body>
    <article>
      <h1>अमिताभ बच्चन की फिल्म ‘झुंड’ को आया कोर्ट से लीगल नोटिस, ये है वजह</h1>
      <address><time datetime="2019-11-17T16:14:14+00:00">17 Nov 2019, 16:14</time> by <a rel="author">लाइव हिन्दुस्तान टीम,नई दिल्ली</a></address>
      <p>हैदराबाद के एक फिल्मकार नंदी चिन्नी कुमार ने आगामी हिंदी फिल्म 'झुंड' के निर्माताओं को कॉपीराइट उल्लंघन मामले में कानूनी नोटिस भेजा है। इस फिल्म में अमिताभ बच्चन मुख्य भूमिका निभा रहे हैं।</p>
      <p>कुमार एक स्वतंत्र फिल्मकार हैं। उन्होंने 'झुंड' के निर्देशक और निर्माता नागराज मंजुले और कृष्ण कुमार, टी-सीरीज के अध्यक्ष और प्रबंध निदेशक भूषण कुमार, अमिताभ बच्चन और स्लम सॉसर विजय बरसे, जिनके जीवन पर यह फिल्म आधारित है उनको नोटिस भेजा है।</p>
      <p>फिल्मकार ने आईएएनएस को बताया कि भेजे गए नोटिस का जवाब सिर्फ टी-सीरीज ने दिया है, लेकिन वह भी 'अस्पष्ट' है। फिल्मकार का यह आरोप है कि फिल्म के निर्माताओं ने उन्हें धोखा दिया और उन्हें डराया, जिसके बाद कुमार ने कोर्ट का रुख अपनाया, ताकि वे फिल्म की स्क्रीनिंग को थियेटर, टेलीविजन और अन्य डिजिटल प्लेटफॉर्म पर होने से रोक सकें।</p>
      <p>लघु फिल्मकार का दावा है कि उन्होंने साल 2017 में एक स्लम सॉकर खिलाड़ी अखिलेश पॉल के जीवन पर फिल्म बनाने का अधिकार खरीदा था। पॉल होमलेस वर्ल्ड कप के भारतीय कप्तान थे।</p>
      <p>इसके बाद फिल्मकार कुमार ने अखिलेश के जीवन पर आधारित 'स्लम सॉकर' नामक बहुभाषी फिल्म लिखने और निर्देशित करने की योजना बनाई, जिसका जन्म नागपुर की मलिन बस्तियों में हुआ था और वह नशा करने का आदी था। हालांकि फुटबॉल के प्रति उसकी दिवानगी ने उसकी जिंदगी बदल दी और वह होमलेस वर्ल्ड कप में भारत का नेतृत्व करने गया।</p>
      <p>फिल्मकार का दावा है कि उन्होंने 11 जून 2018 को इस कहानी और स्क्रिप्ट का पंजीकरण तेलांगना सिनेमा राइटर एसोसिएशन में कराया था।</p>
      <p>
        <b>
          <a href="https://www.livehindustan.com/entertainment/story-ajay-devgn-release-tanhaji-the-unsung-warrior-new-teaser-youtube-trailer-release-on-19-november-2854633.html">अजय देवगन ने पेश किया ‘तानाजी’ का नया टीजर, 19 नवंबर का हो रहा बेसब्री से इंतजार, जानें क्यों</a>
        </b>
      </p>
      <p>
        <b>
          <a href="https://www.livehindustan.com/entertainment/story-bollywood-trending-latest-news-top-10-entertainment-latest-news-salman-khan-sell-rights-of-dabangg-3-and-radhe-in-350-crores-2854451.html">बॉलीवुड मसाला: पढ़ें बॉलीवुड की 10 बड़ी खबरें और गॉसिप</a>
        </b>
      </p>
    </article>
  </body>
</html>