<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/17/kanie-uest-razplaka-zatvornici-s-iznenadvasht-koncert.429926"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T16:55:00+00:00"/>
    <meta property="og:title" content="Кание Уест разплака затворници с изненадващ концерт"/>
    <meta property="og:description" content="Провинилите се коленичиха за молитва | Dnes.bg"/>
  </head>
  <body>
    <article>
      <h1>Кание Уест разплака затворници с изненадващ концерт</h1>
      <h2>Провинилите се коленичиха за молитва</h2>
      <address><time datetime="2019-11-17T16:55:00+00:00">17 Nov 2019, 16:55</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Кание Уест продължава с опитите си да се превърне в проповедник и се появи в затвор, за да изпълни парчета от новия си албум Jesus is King пред нищо неподозиращи затворници.</p>
      <p>Изненадващият концерт се е състоял в затвор в Хюстън в петък, съобщават от CNN. Носителят на "Грами" рапър и неговият хор изпълниха парчета от госпелския си албум докато затворниците коленичиха за молитва, пише Си Ен Ен.</p>
      <p>За Кание Уест посещението в затвора е "мисия, а не шоу". Той пя пред повече от 200 затворници.</p>
      <p>Губернаторът на Тексас Грег Абър написа в Twitter,  че би било чудесно, ако и други изпълнители последват примера на Кание Уест.</p>
      <p>"Това, което той прави, за да вдъхнови затворниците, спасява една душа в даден момент. Затворниците, които се обръщат към Бог, могат да бъдат освободени по-рано заради добро поведение и е по-малко вероятно да извършат нови престъпления”, смята Абър.</p>
      <p>Кание Уест пя и пред затворнички в отделна част на затвора. До тях той е стигнал, минавайки по таен тунел.</p>
      <figure>
        <iframe src="https://www.youtube.com/embed/fQIUPjQx16s" width="650" height="335" data-service="Youtube" scrolling="no"/>
      </figure>
    </article>
  </body>
</html>