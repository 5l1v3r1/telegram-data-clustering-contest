<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/kurucs-nosutits-uz-nba-attistibas-ligas-komandu.d?id=51647161"/>
    <meta property="og:site_name" content="DELFI"/>
    <meta property="article:published_time" content="2019-11-17T16:40:31+00:00"/>
    <meta property="og:title" content="Kurucs nosūtīts uz NBA attīstības līgas komandu "/>
    <meta property="og:description" content="Latviešu basketbolists Rodions Kurucs nosūtīts uz Bruklinas &quot;Nets&quot; fārmklubu Nacionālās basketbola asociācijas (NBA) attīstības līgā jeb G līgā."/>
  </head>
  <body>
    <article>
      <h1>Kurucs nosūtīts uz NBA attīstības līgas komandu </h1>
      <address><time datetime="2019-11-17T16:40:31+00:00">17 Nov 2019, 16:40</time> by <a rel="author">LETA</a></address>
      <p>
        <b>Latviešu basketbolists <a href="https://www.delfi.lv/temas/rodions-kurucs">Rodions Kurucs</a> nosūtīts uz Bruklinas "Nets" fārmklubu Nacionālās basketbola asociācijas (<a href="https://www.delfi.lv/temas/nba">NBA</a>) attīstības līgā jeb G līgā.</b>
      </p>
      <p>Bruklinas kluba meitaskomanda Longailendas "Nets" šovakar plkst. 22 pēc Latvijas laika savā laukumā cīnīsies ar Čikāgas "Windy City Bulls" vienību.</p>
      <p>Kurcs šajā sezonā laukumā bijis astoņās NBA cīņās, kurās vidēji nospēlējis 11,5 minūtes, guvis 2,4 punktus un izcīnījis 2,5 atlēkušās bumbas. Pēdējos trīs mačos viņš palicis uz rezervistu soliņa.</p>
      <p>Bruklinas "Nets" komandai nākamā spēle paredzēta pirmdien mājās pret Indiānas "Pacers".</p>
      <p>Jau ziņots, ka piektdien G līgā debitēja Anžejs Pasečņiks, kurš pārstāv Vašingtonas "Capital City Go-Go" komandu.</p>
    </article>
  </body>
</html>