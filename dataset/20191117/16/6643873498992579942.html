<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/RRXLBW/Dette-blir-Norges-nest-siste-EM-hinder"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T16:18:12+00:00"/>
    <meta property="og:title" content="Dette blir Norges nest siste EM-hinder"/>
    <meta property="og:description" content="Søndag ettermiddag ble det klart at Serbia blir Norges motstander i Nations League-playoff i mars."/>
  </head>
  <body>
    <article>
      <h1>Dette blir Norges nest siste EM-hinder</h1>
      <h2>Søndag ettermiddag ble det klart at Serbia blir Norges motstander i Nations League-playoff i mars.</h2>
      <address><time datetime="2019-11-17T16:18:12+00:00">17 Nov 2019, 16:18</time> by <a rel="author">Viljam Brodahl</a></address>
      <p>Serbia og Portugal kjempet begge om en direkte kvalifiseringsplass til EM neste sommer i siste kamp i gruppe B.</p>
      <p>Søndag ettermiddag var Serbia avhengig av at Cristiano Ronaldo og co. avga poeng mot svakt rangerte Luxembourg for å kvalifisere seg direkte til europamesterskapet.</p>
      <p>Portugiserne hadde derimot null problemer og vant kampen 2–0. I sin kamp maktet heller ikke Serbia å slå Ukraina. Den kampen endte 2–2.</p>
      <p>
        <a href="https://www.bt.no/sport/i/xP3k7l/vet-du-fortsatt-ikke-hva-nye-nations-league-er-her-faar-du-svarene">Les også<br/>Vet du fortsatt ikke hva nye Nations League er? Her får du svarene.</a>
      </p>
      <p>Portugal havnet dermed tre poeng foran Serbia på tredjeplass, mens Ukraina vant gruppen med 20 poeng.</p>
      <p>Det betyr at Serbia nå møter Norge i Nations League-playoff 26. mars på Ullevaal. Vinneren skal spille en finalekamp om en EM-billett. Førstkommende fredag trekkes hvem som får hjemmekamp i finalen.</p>
      <p>Både Norge og Serbia vant sine grupper på nivå C i Nations League, men da ingen av landene har klart å kvalifisere seg til mesterskapet gjennom EM-kvalifiseringen, må de nå gjennom playoff.</p>
      <p>I den andre semifinalen spiller Skottland mot enten Israel, Bulgaria eller Romania.</p>
      <p>
        <a href="https://www.bt.no/sport/i/GGXdw9/norge-dominansen-gjorde-at-ajer-tok-et-uvanlig-valg-det-ble-fryktel">Les også<br/>Norge-dominansen gjorde at Ajer tok et uvanlig valg: – Det ble fryktelig kaldt</a>
      </p>
      <h3>Flere stjernespillere</h3>
      <p>Det serbiske landslaget har en rekke spillere som spiller på høyt internasjonalt nivå i klubbhverdagen.</p>
      <p>Den tidligere Southampton-spilleren Dusan Tadic er nå i Ajax. Der var han svært sentral da det nederlandske laget gikk helt til semifinalen i Champions League. På veien slo laget ut blant annet Real Madrid og Juventus.</p>
      <p>I tillegg har laget spillere som Aleksandar Kolarov (Roma), Sergej Milinkovic-Savic (Lazio) og Aleksandar Mitrovic (Fulham), Adem Ljajic (Besiktas) og Nikola Maksimovic (Napoli)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/sport/i/BRegRe/klubben-er-blant-landets-beste-paa-talentutvikling-erik-mjelde-flytter"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/btmagasinet/i/GGXR7B/naar-synet-sviktar"/>
      </related>
      <ol>
        <li>
          <a href="https://www.bt.no/tag/Norges_herrelandslag_i_fotball">Norges herrelandslag i fotball</a>
        </li>
        <li>
          <a href="https://www.bt.no/tag/EM-kvalifisering">EM-kvalifisering</a>
        </li>
        <li>
          <a href="https://www.bt.no/tag/Nations_League">Nations League</a>
        </li>
      </ol>
    </article>
  </body>
</html>