<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/17/7232229/"/>
    <meta property="og:site_name" content="Українська правда"/>
    <meta property="article:published_time" content="2019-11-17T16:01:50+00:00"/>
    <meta property="og:title" content="У Венеції рівень води досяг 1,5 метри, пік повені йде на спад"/>
    <meta property="og:description" content="Рівень води в італійському місті Венеції в неділю досяг півтора метра після чергового піку повені, але до вечора пішов на спад."/>
  </head>
  <body>
    <article>
      <h1>У Венеції рівень води досяг 1,5 метри, пік повені йде на спад</h1>
      <address>
        <time datetime="2019-11-17T16:01:50+00:00">17 Nov 2019, 16:01</time>
      </address>
      <p>Рівень води в італійському місті Венеції в неділю досяг півтора метра після чергового піку повені, але до вечора пішов на спад.</p>
      <p>Про це повідомляє "<a href="https://www.eurointegration.com.ua/news/2019/11/17/7103140/">Європейська правда</a>" з посиланням на <a href="http://www.ansa.it/">ANSA</a>.</p>
      <p>У період припливу сьогодні рівень води у Венеції досяг 150 сантиметрів о 13.15, однак після цього почав знижуватися.</p>
      <p>Місцева влада прогнозувала рівень води до 160 сантиметрів і оголосили найвищий рівень небезпеки. У місті працюють 280 добровольців з муніципальних груп, щоб надавати допомогу населенню та туристам.</p>
      <p>У суботу туристам та мешканцям <a href="https://www.eurointegration.com.ua/news/2019/11/16/7103121/">дозволили</a><b><a href="https://www.eurointegration.com.ua/news/2019/11/16/7103121/"> </a></b>відвідувати площу Святого Марка, яка досі залишається затопленою. Школи, які мали працювати в суботу, залишилися закритими.</p>
      <figure>
        <img src="https://img.pravda.com/images/doc/2/3/235e011-venecia.jpg"/>
      </figure>
      <p>У середині тижня рівень води піднявся у Венеції до рекордної з 1966 року позначки в 1,87 метра. Затопленими виявилися близько 80% площі міста, у тому числі популярна серед туристів площа Сан-Марко.</p>
    </article>
  </body>
</html>