<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/kultura/muzika/muziku-apvienibas-tev-tuvuma-koncertos-skanes-ipasa-dziesma-par-ziemassvetku-kartisu-tradicijam.a338727/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-17T16:23:00+00:00"/>
    <meta property="og:title" content="Mūziķu apvienības «Tev tuvumā» koncertos skanēs īpaša dziesma par Ziemassvētku kartīšu tradīcijām"/>
    <meta property="og:description" content="Ar katru gadu Ziemassvētku kartītes ar roku raksta aizvien mazāk cilvēku, sveicienus aizstājot ar īsziņām vai video zvaniem. Dzejniece Māra Zālīte par šo tradīciju sarakstījusi dzejoli, bet mūziķis Jānis Šipkēvics tam komponējis mūziku. Un tā būs viena no dziesmām, ko grupa “Putnu balle”, Aija Andrejeva, Artūrs Skrastiņš un citi mākslinieki izpildīs Ziemassvētku koncertos “Tev tuvumā”."/>
  </head>
  <body>
    <article>
      <h1>Mūziķu apvienības «Tev tuvumā» koncertos skanēs īpaša dziesma par Ziemassvētku kartīšu tradīcijām</h1>
      <address><time datetime="2019-11-17T16:23:00+00:00">17 Nov 2019, 16:23</time> by <a rel="author" href="https://www.lsm.lv/autors/aija-kinca/" target="_blank">Aija Kinca, LSM.lv Ziņu redakcija</a></address>
      <p>
        <b>Ar katru gadu Ziemassvētku kartītes ar roku raksta aizvien mazāk cilvēku, sveicienus aizstājot ar īsziņām vai video zvaniem. Dzejniece Māra Zālīte par šo tradīciju sarakstījusi dzejoli, bet mūziķis Jānis Šipkēvics tam komponējis mūziku. Un tā būs viena no dziesmām, ko grupa “Putnu balle”, Aija Andrejeva, Artūrs Skrastiņš un citi mākslinieki izpildīs Ziemassvētku koncertos “Tev tuvumā”.</b>
      </p>
      <p>Jokojot un savstarpēji apceļoties, mūziķi patiesībā sākuši intensīvu darbu pie gaidāmā ziemas koncertu sērijas. Mūziķi atzīst, ka dziesma ir ļoti aizskustinoša un būs ļoti skaista.  </p>
      <blockquote>“Ir tādi mirkļi, kad gribas apstāties un padzīvot iepriekšējā laikmeta valdzinājumā,” saka dziedātāja Līva Kalniņa.</blockquote>
      <slideshow>
        <figure>
          <img src="https://static.lsm.lv/media/2019/11/large/1/c47b.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47c.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47d.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47e.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47f.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47g.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47i.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
        <figure>
          <img src="https://static.lsm.lv/media/2019/11/large/1/c47h.jpg"/>
          <figcaption>"Tev tuvumā" Ziemassvētku dziesmas tapšana<cite>Foto: Aija Kinca/LTV</cite></figcaption>
        </figure>
      </slideshow>
      <p>Savukārt dziedātāja Aija Andrejeva atklāj, ka viņai pašai patīk rakstīt vēstules. Aijas apsveikuma kartītes saņems viņas tuvinieki.</p>
      <p>Bet “Tev tuvumā” decembrī atkal piepildīs baznīcas, lai dalītos ar latviešu autoru dziesmām un izdziedātu savu Ziemassvētku sajūtu.</p>
      <p>Šogad mūzikas projektā "Tev tuvumā" apvienosies Artūrs Skrastiņš, Aija Andrejeva, Marts Kristiāns Kalniņš, grupa "Putnu balle”.</p>
      <p>Ik gadu Ziemassvētku laiks ir tas brīdis, kad mēs varam kļūt gaišāki, garīgāki un iejūtīgāki pret cilvēkiem, kuri ir mums līdzās. Arī šogad Latvijas mūziķi turpinās sadarbību projektā "Tev tuvumā" un aicinās ikkatru no mums sajust sirds siltumu, sniegt to visiem, kas pēc šī siltuma ilgojas, un atcerēties, ka patiesībā tas ir nepieciešams ik dienu visu gada garumā!</p>
      <p>Projekts "Tev tuvumā" izpildīs arī izcilo latviešu komponistu Imanta Kalniņa, Raimonda Paula, Aivara Hermaņa, Jāņa Lūsēna, Valta Pūces, Ulda Marhilēviča, Igo, Aigara Voitišķa un citu latviešu komponistu skaistākās Ziemassvētku dziesmas.  </p>
      <p>
        <b>Koncerti:</b>
      </p>
      <p>14. decembrī - Viļķenes Sv.Katrīnas luterāņu baznīcā un  Jaunpiebalgas Sv.Toma luterāņu  baznīcā</p>
      <p>15. decembrī - Liepājas koncertzālē ''Lielais dzintars''</p>
      <p>19. decembrī - Vidzemes koncertzālē ''Cēsis''</p>
      <p>20. decembrī - Rīgas Sv.Pētera baznīcā</p>
      <p>21. decembrī - Rīgas Vecā Sv.Ģertrūdes  baznīcā</p>
      <p>22. decembrī - Jelgavas Kultūras namā</p>
      <p>23. decembrī - Ogres Kultūras namā</p>
      <p>26. decembrī - Rīgas Lutera baznīcā Torņakalnā</p>
      <p>27. decembrī - Latgales vēstniecībā ''Gors''</p>
      <p>29. decembrī - kultūras centrā “Siguldas devons”</p>
      <related>
        <h4>Saistītie raksti</h4>
        <a href="https://www.lsm.lv/raksts/kultura/kino-foto-un-tv/ltv-filma-maras-puse-piedzivo-pirmizradi-tukuma.a338684/"/>
        <a href="https://www.lsm.lv/raksts/kultura/kino-foto-un-tv/filma-maras-puse-atklas-nezinamo-par-labi-zinamo-dzejnieci-maru-zaliti.a338553/"/>
        <a href="https://www.lsm.lv/raksts/kultura/muzika/dziedosa-zeme-cirihe-koncerta-skan-baltijas-un-sveices-kormuzika.a338603/"/>
        <a href="https://www.lsm.lv/raksts/kultura/muzika/bilesu-ipasniekus-aicina-pieprasit-atmaksu-par-enrikes-iglesiasa-atcelto-koncertu.a338557/"/>
        <a href="https://www.lsm.lv/raksts/kultura/muzika/janvari-arena-riga-uzstasies-slavenais-tenors-andrea-bocelli.a338426/"/>
        <a href="https://www.lsm.lv/raksts/kultura/muzika/ventspili-koncertes-norvegu-trompetista-nila-petera-molvera-trio.a338400/"/>
        <a href="https://www.lsm.lv/raksts/kultura/muzika/orkestris-riga-18-novembri-speles-jauno-komponistu-darbus.a338394/"/>
        <a href="https://www.lsm.lv/raksts/kultura/muzika/kokle-no-dieva-dudas-no-velna-tautas-muzikas-orkestri-apvienojusies-iemiloti-etnomuziki.a338308/"/>
      </related>
    </article>
  </body>
</html>