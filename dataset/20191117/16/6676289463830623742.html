<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/alex-adolescentul-roman-mort-in-italia-sambata-accident-parinti-325925.html"/>
    <meta property="og:site_name" content="Observator"/>
    <meta property="article:published_time" content="2019-11-17T16:00:00+00:00"/>
    <meta property="og:title" content="Mesaj tulburător transmis de tatăl lui Alex, adolescentul român mort în Italia, sâmbătă"/>
    <meta property="og:description" content="Tatăl lui Alex, adolescentul român mort în Italia, sâmbătă, a transmis un mesaj tulburător, după ce şi-a pierdut fiul. Acesta s-a stins când se întorcea de la liceu spre casă."/>
  </head>
  <body>
    <article>
      <h1>Mesaj tulburător transmis de tatăl lui Alex, adolescentul român mort în Italia, sâmbătă</h1>
      <address><time datetime="2019-11-17T16:00:00+00:00">17 Nov 2019, 16:00</time> by <a rel="author">Cosmin Stăniloiu</a></address>
      <p>
        <b>
          <b>Tatăl lui Alex, adolescentul român mort în Italia, sâmbătă, a transmis un mesaj tulburător, după ce şi-a pierdut fiul. Acesta s-a stins când se întorcea de la liceu spre casă.</b>
        </b>
      </p>
      <p>Tragedia a avut loc în jurul orei 13:00, sâmbătă, între localitățile Gavirate și Caravate din provincia Varese, unde, într-o curbă, <a href="https://observator.tv/extern/roman-mort-accident-italia-325848.html">Alex</a> a pierdut controlul volanului. Mașina pe care o conducea s-a răsturnat de mai multe ori, apoi a lovit un alt automobil care venea din sens opus și era condus de un italian de 47 de ani.</p>
      <p>Ceea ce a rămas în urma impactului dintre cele două mașini i-a impresionat chiar și pe pompierii din echipa de descarcerăre care au fost nevoiți să intervină pentru a scoate victimele din mașini. Bărbatul de 47 de ani a fost scos în viață din autoturismul său, fiind transportat apoi la spital cu cod galben de urgență. </p>
      <p>Ca să-l scoată din maşină pe Alex, pompierii au avut nevoie de două ore de manevre de descarcerare, adolescentul român fiind scos dintre fiare fără viaţă. El se întorcea de la liceu şi se pare că avea viteză foarte mare.</p>
      <p>Familia lui Alex e originară din Botoşani şi tatăl adolescentului, Dorin, a postat un mesaj tulburător pe Facebook: "Într-o clipă ai plecat pentru totdeauna,...dar nu ai plecat singur, ai luat și sufletul meu cu tine,... vom fi mereu împreună! Te-am iubit, te iubesc și te voi iubi mereu! Zbor lin spre îngeri, îngerul meu! Odihnă și lumină veșnică, Alex!"</p>
      <p>Alex era portar al unei echipe locale de fotbal şi colegii de la A. S. D. Varese Calcio şi-au luat adio de la român printr-un mesaj tulburător postat pe pagina de Facebook a clubului.</p>
    </article>
  </body>
</html>