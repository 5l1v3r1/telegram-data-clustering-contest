<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119409-veselinovic-vucic-preko-svog-glasnogovornika-djukanovica-nastavlja-napad-na-tanju-fajon?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T11:55:03+00:00"/>
    <meta property="og:title" content="Veselinović: Vučić preko svog glasnogovornika Djukanovića nastavlja napad na Tanju Fajon"/>
    <meta property="og:description" content="Predsedavajući Saveza za Srbiju Janko Veselinović izjavio je danas da predsednik Srbije Aleksandar Vučić preko svog, kakao je naveo, &quot;glasnogovornika&quot;, poslanika Srpske napredne stranke Vladimira Djukanovića, nastavlja napad na prestavnicu Evropskog parlamenta Tanju Fajon poručujući joj da se ne pravi pametna, odredjujući joj sa kim sme, a sa kim ne sme da se vidja kad dodje u zvaničnu posetu Beogradu.Veselinović je u pisanoj izjavi naveo da je na spisak optužbi ovoga puta dodato i to što je Tanja Fajon navodno bila stipendista organizacije Džordža Soroša.&quot;To što se Aleksandar Vučić vidja sa Sorošem, što je njegov sin više puta dolazio na sastanak sa Vučićem u Beograd, je nebitno. Stari dobri radikalski rečnik u kome se ljudi nazivaju Soroševim plaćenicima, idiotima i slično uvek izbije iz predstavnika otcepljenog dela Šešeljeve Srpske radikalne stranke&quot;, naveo je Veselinović.On navodi da su se predstavnici medjunarodne zajednice na sastanku sa Aleksandrom Vučićem, kao i na osnovu reakcija onih koji govore ono…"/>
  </head>
  <body>
    <article>
      <h1>Veselinović: Vučić preko svog glasnogovornika Djukanovića nastavlja napad na Tanju Fajon</h1>
      <address>
        <time datetime="2019-11-17T11:55:03+00:00">17 Nov 2019, 11:55</time>
      </address>
      <p><b>Predsedavajući Saveza za Srbiju Janko Veselinović izjavio je danas da predsednik Srbije Aleksandar Vučić preko svog, kakao je naveo, "glasnogovornika", poslanika Srpske napredne stranke Vladimira Djukanovića, nastavlja napad na prestavnicu Evropskog parlamenta Tanju Fajon poručujući joj da se ne pravi pametna, odredjujući joj sa kim sme, a sa kim ne sme da se vidja kad dodje u zvaničnu posetu Beogradu.</b><br/><br/>Veselinović je u pisanoj izjavi naveo da je na spisak optužbi ovoga puta dodato i to što je Tanja Fajon navodno bila stipendista organizacije Džordža Soroša.<br/><br/>"To što se Aleksandar Vučić vidja sa Sorošem, što je njegov sin više puta dolazio na sastanak sa Vučićem u Beograd, je nebitno. Stari dobri radikalski rečnik u kome se ljudi nazivaju Soroševim plaćenicima, idiotima i slično uvek izbije iz predstavnika otcepljenog dela Šešeljeve Srpske radikalne stranke", naveo je Veselinović.<br/><br/>On navodi da su se predstavnici medjunarodne zajednice na sastanku sa Aleksandrom Vučićem, kao i na osnovu reakcija onih koji govore ono što "Vučić misli ali ne sme da kaže", mogli uveriti u šta se pretvorila Srbija.<br/><br/>"Mogli su da shvate da bez prihvatanja zahteva protesta 1 od 5 miliona i pravljenja rešenja za prevazilaženje političke krize po ugledu na Severnu Makedoniju i Crnu Goru, nema izbora u Srbiji.  Na njima je da ili to javno saopšte ili da prihvate ulogu saveznika čoveka koji ih vredja i nipodaštava na najprimitivniji mogući način", naveo je Veselinović.<br/><br/>Što se tiče hospitalizacije predsednika Srbije on je naveo da mu "žele brzo ozdravljenje kako bi odgovorio na pitanja kriminala i korupcije u njegovom okruženju, a pre svega šta radnik Telekoma i otac ministra policije u radno vreme radi u fabrici namenske industrije kao predstavnik privatne firme koja trguje oružjem?".</p>
    </article>
  </body>
</html>