<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426006/kalymnios-kathgoreitai-oti-thanatwse-15-aigoprobata"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-17T11:45:02+00:00"/>
    <meta property="og:title" content="Καλύμνιος κατηγορείται ότι θανάτωσε 15 αιγοπρόβατα"/>
    <meta property="og:description" content="Στο εδώλιο του Τριμελούς Εφετείου επί Κακουργημάτων Δωδεκανήσου θα καθίσει στις αρχές Δεκεμβρίου, 49χρονος Καλύμνιος ο οποίος κατηγορείται ότι θανάτωσε με κυνηγετική καραμπίνα 15 αιγοπρόβατα!"/>
  </head>
  <body>
    <article>
      <h1>Καλύμνιος κατηγορείται ότι θανάτωσε 15 αιγοπρόβατα</h1>
      <h2>Με κυνηγετική καραμπίνα, σύμφωνα με καταγγελία</h2>
      <address>
        <time datetime="2019-11-17T11:45:02+00:00">17 Nov 2019, 11:45</time>
      </address>
      <p>
        <b>Στο εδώλιο του Τριμελούς Εφετείου επί Κακουργημάτων Δωδεκανήσου θα καθίσει στις αρχές Δεκεμβρίου, 49χρονος Καλύμνιος ο οποίος κατηγορείται ότι θανάτωσε με κυνηγετική καραμπίνα 15 αιγοπρόβατα!</b>
      </p>
      <p>Η υπόθεση πήρε το δρόμο της δικαιοσύνης τον Φεβρουάριο του 2016, μετά από καταγγελία που έκαναν στην αστυνομία Καλύμνου οι δύο ιδιοκτήτες των αιγοπροβάτων ηλικίας 55 και 65 ετών αντίστοιχα.</p>
      <p>Σύμφωνα με όσα έγιναν γνωστά, ο 55χρονος και ο 65χρονος κατήγγειλαν στους αστυνομικούς ότι βρήκαν σκοτωμένα στο αγρόκτημά τους στην περιοχή «Καμάρι» της Καλύμνου 15 αιγοπρόβατα. Τα ζώα όπως διαπιστώθηκε είχαν θανατωθεί με κυνηγετική καραμπίνα και ως δράστης φέρεται να είναι ο 49χρονος ο οποίος εντοπίστηκε και συνελήφθη.</p>
      <p>Σε βάρος του συλληφθέντος ασκήθηκε ποινική δίωξη σε βαθμό κακουργήματος για ζωοκτονία και με βούλευμα του Συμβουλίου Πλημμελειοδικών Κω, παραπέμφθηκε σε δίκη η οποία προσδιορίστηκε να εξεταστεί στις 5 Δεκεμβρίου, από το Τριμελές Εφετείο επί Κακουργημάτων Δωδεκανήσου.</p>
    </article>
  </body>
</html>