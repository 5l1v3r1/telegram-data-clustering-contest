<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T11:57:00+00:00"/>
    <meta property="og:title" content="تشخیص سرطان مغز استخوان با هوش مصنوعی"/>
    <meta property="og:description" content="به گزارش ایسنا و به نقل از مدگجت، محققان مرکز تحقیقاتی &quot;هلمهولتسِ&quot; مونیخ و بیمارستان دانشگاه &quot;لودویگ ماکسیمیلیان مونیخ &quot;(LMU) در آلمان یک سیستم خودکار توسعه داده‌اند که الگوریتم‌های یادگیری عمیق را اجرایی می‌کند تا به طور خودکار و با استفاده از نمونه‌هایی خونی، سلول‌ها را طبقه‌بندی کند."/>
  </head>
  <body>
    <article>
      <h1>تشخیص سرطان مغز استخوان با هوش مصنوعی</h1>
      <address>
        <time datetime="2019-11-17T11:57:00+00:00">17 Nov 2019, 11:57</time>
      </address>
      <p>محققان آلمانی موفق به تولید یک سیستم "هوش مصنوعی" شدند که می‌تواند با استفاده از نمونه خون، سرطان خون یا "لوسمی" را تشخیص دهد.</p>
      <p>به گزارش ایسنا و به نقل از مدگجت، محققان مرکز تحقیقاتی "هلمهولتسِ" مونیخ و بیمارستان دانشگاه "لودویگ ماکسیمیلیان مونیخ "(LMU) در آلمان یک سیستم خودکار توسعه داده‌اند که الگوریتم‌های یادگیری عمیق را اجرایی می‌کند تا به طور خودکار و با استفاده از نمونه‌هایی خونی، سلول‌ها را طبقه‌بندی کند.</p>
      <p>هدف از این طبقه‌بندی سلول‌ها تعیین و تشخیص "لوسمی حاد مغز استخوان"(AML) است.</p>
      <p>سرطان خون یا لوسمی یا لوکمیا بیماری پیشرونده و بدخیم اعضای خون‌ساز بدن است. این بیماری در اثر تکثیر و تکامل ناقص گلبول سفید خون و پیش سازهای آن در خون و مغز استخوان ایجاد می‌شود. لوسمی یکی از سرطان‌های شایع در میان کودکان است.</p>
      <p>"لوسمی حاد میلوئیدی" هم یکی از انواع سرطان خون است. این نوع لوکمی سلول‌های مغز استخوان یا میلوسیت‌ها را تحت تأثیر قرار می‌دهد و روندی حاد دارد. در این بیماری مغز استخوان، میلو بلاست‌ها(نوعی گلبول سفید)، گلبول‌های قرمز یا پلاکت‌های غیرطبیعی می‌سازد.</p>
      <p>طبقه‌بندی سلول‌ها نیازمند مجموعه‌ای حاوی ۲۰ هزار تصویر از سلول‌های خونی است که برخی از آنها از بیماران مبتلا به "لوسمی حاد مغز استخوان" به دست آمده بودند.</p>
      <p>سیستم رایانه‌ای محققان آلمانی قادر بود متغیرهایی را که به سلول‌های مبتلا به بیماری مربوط است، تعریف کند.</p>
      <p>محققان هم این فناوری را با اجرای تصاویر نمونه‌های سرطانی از ۱۰۰ بیمار مبتلا به "لوسمی حاد مغز استخوان" و ۱۰۰ فرد سالم مورد تایید قرار دادند.</p>
      <p>نتایج نشان داد که رایانه هم قادر به طبقه‌بندی سلول‌های "لوسمی حاد مغز استخوان" بود.</p>
      <p>از آنجا که این فناوی هوش مصنوعی از یک الگوریتم نرم‌افزاری تشکیل شده است، باید استفاده از آن در بیمارستان‌های سراسر جهان آسان باشد.</p>
      <p>علاوه بر این، این سیستم قادر است بسیاری از بیماری‌ها که سلول‌شناسان در تشخیص آن‌ها نقش دارند را تشخیص دهد.</p>
      <p>محققان پروژه معتقدند که برای استفاده از این سیستم در کلینیک‌ها، باید الگوریتم سیستم آنها بتواند نمونه‌های خون از منابع مختلف را شناسایی کند.</p>
      <p>هدف بعدی این محققان ارزیابی چگونگی استفاده از این سیستم در سایر بیماری‌ها از جمله جهش ژنتیکی است.</p>
    </article>
  </body>
</html>