<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42859_Na-Ternopilshchini-dvo-cholovikiv-rozibrali-koliyu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-17T11:11:00+00:00"/>
    <meta property="og:title" content="На Тернопільщині двоє чоловіків розібрали колію"/>
    <meta property="og:description" content="Кримінальні провадження за фактами крадіжок комплектуючих залізничного полотна розпочали слідчі Тернопільського відділу поліції. Зло"/>
  </head>
  <body>
    <article>
      <h1>На Тернопільщині двоє чоловіків розібрали колію</h1>
      <address>
        <time datetime="2019-11-17T11:11:00+00:00">17 Nov 2019, 11:11</time>
      </address>
      <p>
        <b>Кримінальні провадження за фактами крадіжок комплектуючих залізничного полотна розпочали слідчі Тернопільського відділу поліції. Злочин стався в обласному центрі.</b>
      </p>
      <p>Зі слів Анни Скавінської, слідчої Тернопільського відділу поліції, повідомлення про те, що на залізничній колії виявлено двох невідомих осіб, які демонтують кріплення, надійшло від співробітників дільниці. Зловмисників взяли на гарячому.</p>
      <blockquote>
        <i>Виїхавши на місце злочину, поліцейські застали двох осіб: тернополянина, 1985 року народження, раніше судимого та жителя Чорткова, 1990 року народження<b>, – каже Анна Скавінська.</b></i>
      </blockquote>
      <p>Як з’ясувалося, злодійський дует не вперше промишляв на залізниці. Напередодні зловмисникам вдалося демонтувати велику кількість комлектуючих кріплень: 180 шурупів, 38 підкладок та 137 костилів. Крадений метал зловмисники здали як металобрухт, виручивши трохи більше трьохсот гривень, хоча реальна вартість – в рази більша. Поліцейським вдалося вилучити частину речових доказів з пункту прийому брухту.</p>
      <p>Відомості за даними фактами внесено до Єдиного реєстру досудових розслідувань і кваліфіковано частиною 1 статті 185 та частиною 3 статті 15, частиною 2 статті 185 ККУ,</p>
      <p>Наразі вирішується питання про оголошення підозри зловмисникам та обрання міри запобіжного заходу. Досудове розслідування триває.</p>
      <p>
        <i>Фото ілюстративне</i>
      </p>
    </article>
  </body>
</html>