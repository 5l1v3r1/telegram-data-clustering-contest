<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/u-venetsiyi-ogolosyly-najvyshhyj-riven-nebezpeky-ochikuyetsya-novyj-pidjom-rivnya-vody/"/>
    <meta property="og:site_name" content="Рубрика"/>
    <meta property="article:published_time" content="2019-11-17T11:46:12+00:00"/>
    <meta property="og:title" content="У Венеції оголосили найвищий рівень небезпеки - очікується новий підйом рівня води"/>
    <meta property="og:description" content="У Венеції 17 листопада, очікується черговий підйом рівня води, місцева влада оголосила найвищий рівень небезпеки. Про це повідомляє ANSA. “У Венеції підтвердили прогноз підйому води на рівні 160 см”, – йдеться у повідомленні. Очікується, що у другій половині дня рівень води у Венеції може досягнути 160 см над рівнем моря. Минулої ночі рівень води через приплив […]"/>
  </head>
  <body>
    <article>
      <h1>У Венеції оголосили найвищий рівень небезпеки - очікується новий підйом рівня води</h1>
      <address><time datetime="2019-11-17T11:46:12+00:00">17 Nov 2019, 11:46</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/135-860x580.jpg"/>
      </figure>
      <p>
        <b>
          <b>У Венеції 17 листопада, очікується черговий підйом рівня води, місцева влада оголосила найвищий рівень небезпеки.</b>
        </b>
      </p>
      <p>Про це повідомляє <a href="http://www.ansa.it/sito/notizie/cronaca/2019/11/16/maltempo-allerta-rossa-in-3-regioni-arancione-in-8_c9cf90b0-a505-4a03-9f50-a6de94a17314.html">ANSA</a>.</p>
      <p>“У Венеції підтвердили прогноз підйому води на рівні 160 см”, – йдеться у повідомленні.</p>
      <p>Очікується, що у другій половині дня рівень води у Венеції може досягнути 160 см над рівнем моря. Минулої ночі рівень води через приплив піднімався до 118 см. Місцева влада оголосила найвищий рівень небезпеки.</p>
      <p>Як повідомлялося, <a href="https://rubryka.com/2019/11/13/venetsiya-povin/">негода в Італії спричинила надзвичайно сильну повінь у Венеції.</a> 12 листопада рівень води в італійському місті склав 1,87 метра, що є рекордним показником з 1966 року. Італійський уряд <a href="https://rubryka.com/2019/11/14/u-venetsiyi-ogolosyly-nadzvychajnyj-stan/">оголосив запровадження надзвичайного стану</a> у потерпілих від повені районах провінції Венето, зокрема у Венеції.</p>
      <p>15 листопада мер Венеції Луїджи Бруньяро розпорядився закрити площу Святого Марка. Були затоплені церкви, магазини і будинки в місті, яке є об’єктом всесвітньої спадщини ЮНЕСКО.</p>
    </article>
  </body>
</html>