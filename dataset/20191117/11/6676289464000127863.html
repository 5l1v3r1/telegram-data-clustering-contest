<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/pensionar-bistrita-mort-foc-325895.html"/>
    <meta property="og:site_name" content="Observator"/>
    <meta property="article:published_time" content="2019-11-17T11:50:00+00:00"/>
    <meta property="og:title" content="Pensionar din Bistriţa, mort după ce casa din lemn în care locuia a luat foc"/>
    <meta property="og:description" content="Pompierii din Bistriţa au fost solicitaţi să intervină, în noaptea de sâmbătă spre duminică, la un incendiu produs în localitatea Budacu de Sus şi soldat cu un mort."/>
  </head>
  <body>
    <article>
      <h1>Pensionar din Bistriţa, mort după ce casa din lemn în care locuia a luat foc</h1>
      <address><time datetime="2019-11-17T11:50:00+00:00">17 Nov 2019, 11:50</time> by <a rel="author">Cristi Ioniţă</a></address>
      <p>
        <b>
          <b>Pompierii din Bistriţa au fost solicitaţi să intervină, în noaptea de sâmbătă spre duminică, la un incendiu produs în localitatea Budacu de Sus şi soldat cu un mort.</b>
        </b>
      </p>
      <p>Primele informaţii arată că a luat foc o casă de lemn de aproximativ 35 de metri pătraţi.</p>
      <h3>Pensionarul a fost găsit fără suflare în casa în care locuia</h3>
      <p>În momentul în care au intervenit la faţa locului, pompierii au remarcat că flăcările se manifestau generalizat şi erau în regresie.</p>
      <p>Din păcate, pompierii au descoperit în interiorul casei trupul neînsufleţit al unui bărbat de aproximativ 70 de ani.</p>
      <p>Ancheta demarată ulterior a stabilit că incendiul a izbucnit din cauza faptului că un coş de fum nu era protejat de elementele combustibile aflate în încăpere.</p>
      <p>Cu această ocazie, pompierii trag un nou semnal de alarmă recomandând populaţiei "<i>curăţarea coşurilor de fum, protejarea acestora fața de materiale care se pot aprinde uşor, precum și utilizarea mijloacelor de încălzire electrice sau pe gaz fără improvizații și defecte ce aparent pot părea minore</i>".</p>
    </article>
  </body>
</html>