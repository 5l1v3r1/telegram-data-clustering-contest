<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:830717-Policajac-dobio-udarac-metalnom-stanglom-Branio-zenu-zadobio-frakturu-lobanje"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T11:34:00+00:00"/>
    <meta property="og:title" content="Policajac dobio udarac metalnom štanglom: Branio ženu, zadobio frakturu lobanje"/>
    <meta property="og:description" content="Službenik Policijske stanice u Negotinu I.P. (36) zadobio je teške povrede glave kada ga je dok je pokušavao da ženu odbrani od muža A.B. (23), supružnik udario metalnom štanglom u glavu"/>
  </head>
  <body>
    <article>
      <h1>Policajac dobio udarac metalnom štanglom: Branio ženu, zadobio frakturu lobanje</h1>
      <address><time datetime="2019-11-17T11:34:00+00:00">17 Nov 2019, 11:34</time> by <a rel="author">Lj.T.</a></address>
      <p>
        <b>Službenik Policijske stanice u Negotinu I.P. (36) zadobio je teške povrede glave kada ga je dok je pokušavao da ženu odbrani od muža A.B. (23), supružnik udario metalnom štanglom u glavu</b>
      </p>
      <p>NEGOTIN – Službenik Policijske stanice (PS) u Negotinu I.P. (36) zadobio je jutros, nešto iza ponoći, teške povrede glave kada ga je ispred zgrade PS u tom gradu, dok je pokušavao da ženu odbrani od muža A.B. (23), supružnik udario metalnom štanglom u glavu i naneo mu povrede u vidu frakture lobanje!</p>
      <p>- Policajac I.P. koji je bio na dužnosti, pokušao je da odbarni ženu od teških batina, kojima je ona bila izložena – nastavlja naš sagovornik.</p>
      <p>– Pokušao je da je izbavi od prebijanja. Međutim, tada se A.B. okrenuo ka njemu i svom silinom ga metalnom štanglom udario u glavu, nakon čega je pobegao sa lica mesta.</p>
      <related>
        <a href="http://m.novosti.rs/vesti/naslovna/hronika.405.html:810535-INCIDENT-U-VRANjU-Napadnut-inspektor"/>
      </related>
      <p>Policajac je, obliven krvlju, pao. Kolege su istrčale i pozvale Hitnu pomoć.</p>
      <p>I.P. je ukazana prva pomoć u Zdravstvenom centru u Negotinu, nakon čega je odmah upućen na Odeljenje neurohirurgije Opšte bolnice u Boru, gde se njegovo stanje prati.</p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:798922-Troje-maloletnika-privedeno-zbog-napada-na-policajca"/>
        <a href="http://www.novosti.rs/vesti/naslovna/hronika/aktuelno.291.html:656371-PUCNjAVA-U-MALOM-ZVORNIKU-Oteo-pistolj-policajcu-pa-sebe-slucajno-ranio"/>
        <a href="http://www.novosti.rs/vesti/naslovna/hronika/aktuelno.291.html:652415-Jedan-napadac-na-novosadskog-policajca-zadrzan-drugi-u-kucnom-pritvoru"/>
      </related>
    </article>
  </body>
</html>