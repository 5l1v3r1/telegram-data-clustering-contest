<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826060.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T11:28:00+00:00"/>
    <meta property="og:title" content="برترین‌های نیروهای مسلح مشخص شدند"/>
    <meta property="og:description" content="به گزارش ایسنا، در دهمین جشنواره مالک اشتر نیروهای مسلح - ویژه تقدیر از سازمان‌ها، نیروها و یگان‌های موفق‌تر - نیروی زمینی سپاه و به فرماندهی سردار محمد پاکپور به‌عنوان موفق‌ترین نیرو و فرمانده انتخاب شدند."/>
  </head>
  <body>
    <article>
      <h1>برترین‌های نیروهای مسلح مشخص شدند</h1>
      <address>
        <time datetime="2019-11-17T11:28:00+00:00">17 Nov 2019, 11:28</time>
      </address>
      <p>نیروی زمینی سپاه در دهمین جشنواره مالک اشتر نیروهای مسلح موفق‌ترین نیرو در میان سایر نیروهای مسلح شناخته شد.</p>
      <p>به گزارش ایسنا، در دهمین جشنواره مالک اشتر نیروهای مسلح - ویژه تقدیر از سازمان‌ها، نیروها و یگان‌های موفق‌تر - نیروی زمینی سپاه و به فرماندهی سردار محمد پاکپور به‌عنوان موفق‌ترین نیرو و فرمانده انتخاب شدند.</p>
      <p>نیروی زمینی ارتش نیز حائز عنوان بالاترین میزان رشد در میان نیروهای مسلح شد.</p>
      <p>سازمان عقیدتی سیاسی وزارت دفاع هم عنوان موفق‌ترین عقیدتی سیاسی در نیروهای مسلح، پلیس راهور موفق‌ترین پلیس تخصصی، سپاه سلمان استان سیستان و بلوچستان سپاه منتخب استانی نام‌ گرفتند و فرماندهی انتظامی استان مازندران، فرماندهی مرزبانی استان خوزستان و سازمان صنایع دفاع هم از دیگر سازمان‌ها و یگان‌های منتخب نیروهای مسلح در این جشنواره بودند.</p>
      <p>سازمان‌ بسیج عشایری و سازمان بسیج زنان کشور نیز در این جشنواره به‌عنوان سازمان‌های منتخب بسیج اقشاری انتخاب شدند و معاونت مهندسی سپاه پاسداران و پایگاه هوایی شهید فکوری تبریز هم از دیگر یگان‌های منتخب بودند.</p>
      <p>جشنواره مالک اشتر هرساله با هدف تقدیر از فرماندهان سازمان‌ها، نیروها و یگان‌های موفق‌تر نیروهای مسلح و الگوسازی واحدهای نمونه برای سایر واحدها و ترویج شایسته‌گزینی و شناسایی عناصر کارآمد برگزار می‌شود.</p>
    </article>
  </body>
</html>