<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/u-matchi-z-serbiyeyu-vazhlivo-zarobiti-ochki-z-pricilom-na-maybutne-zherebkuvannya-shevchenko-329959_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T11:12:00+00:00"/>
    <meta property="og:title" content="У матчі з Сербією важливо заробити очки з прицілом на майбутне жеребкування – Шевченко"/>
    <meta property="og:description" content="Наставник збірної націлений на перемогу."/>
  </head>
  <body>
    <article>
      <h1>У матчі з Сербією важливо заробити очки з прицілом на майбутне жеребкування – Шевченко</h1>
      <h2>Наставник збірної націлений на перемогу.</h2>
      <address>
        <time datetime="2019-11-17T11:12:00+00:00">17 Nov 2019, 11:12</time>
      </address>
      <p>Головний тренер збірної України <b><a href="https://dt.ua/SPORT/shevchenko-mozhe-ocholiti-klub-z-top-chempionatu-rebrov-328651_.html">Андрій Шевченко</a></b> поділився очікуваннями від заключного матчу відбіркового етапу Євро-2020 проти Сербії.</p>
      <p>"З точки зору майбутнього жеребкування для нас важливо потрапити в посів. Якщо ми хочемо бути в ньому, то потрібно провести вдалу гру. Ми вирішуємо абсолютно різні турнірні завдання, розуміємо, як налаштовані серби, тому наша команда готується до дуже серйозного матчу.</p>
      <p>У сербів хороша команда, тому буде непростий поєдинок. Нам важливо заробити очки з прицілом на майбутню жеребкування. У сербської команди інша задача — вони продовжують боротьбу за друге місце в групі. Тому обидві команди будуть мати різні турнірні завдання і стратегії на гру", - наводить слова Шевченка УАФ.</p>
      <p>Матч Сербія – Україна відбудеться сьогодні, 17 листопада, у Белграді. Збірна України достроково гарантувала собі перше місце в групі і наступного літа зіграє у фінальній частині чемпіонату Європи з футболу.</p>
      <p>Серби знаходяться на третьому місці, відстаючи перед заключною зустріччю від Португалії на одне очко. Їм треба обігравати українців і сподіватися на те, що діючі чемпіони Європи не зможуть перемогти Люксембург.</p>
      <p><b><a href="https://dt.ua/SPORT/serbiya-ukrayina-onlayn-translyaciya-matchu-329922_.html">Сербія - Україна: онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL2ZmdS5vcmcudWE=">ФФУ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>