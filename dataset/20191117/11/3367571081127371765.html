<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/tutto-basket/basket-la-gevi-napoli-torna-a-vincere-in-trasferta-successo-roboante-a-bergamo-414910"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T11:55:00+00:00"/>
    <meta property="og:title" content="Basket, la GeVi Napoli torna a vincere in trasferta: successo roboante a Bergamo"/>
    <meta property="og:description" content="Vittoria netta per la GeVi Napoli che torna al successo in trasferta violando il PalaAgnelli. 56-83 il punteggio finale"/>
  </head>
  <body>
    <article>
      <h1>Basket, la GeVi Napoli torna a vincere in trasferta: successo roboante a Bergamo</h1>
      <h2>Vittoria netta per la GeVi Napoli che torna al successo in trasferta violando il PalaAgnelli. 56-83 il punteggio finale</h2>
      <address><time datetime="2019-11-17T11:55:00+00:00">17 Nov 2019, 11:55</time> by <a rel="author">Redazione Tutto Napoli.net</a></address>
      <p>Vittoria netta per la <b>GeVi Napoli</b> che torna al successo in trasferta violando il PalaAgnelli. 56-83 il punteggio finale in favore della squadra di coach Sacripanti, al termine di una gara dominata sin dalle prime battute. </p>
      <p>Queste le dichiarazioni di coach <b>Pino Sacripanti</b> al termine della gara in conferenza stampa: “Questa sera siamo stati solidi in ogni aspetto della partita, soprattutto dal punto di vista difensivo. È quello che abbiamo fatto a Scafati, con Capo d’Orlando e a Trapani, ma che non abbiamo fatto domenica contro Treviglio. Faccio i complimenti ai ragazzi per aver applicato pienamente il piano partita. La gara si è incanalata subito grazie alla nostra difesa, non abbiamo concesso praticamente nulla ai nostri avversari. Nel terzo quarto abbiamo piazzato un break partendo da +12 e finendo a +24, chiudendo di fatto i giochi. Sono stato estremamente contento di vedere i nostri tifosi che sono venuti sin qui a Bergamo a sostenerci insieme ad alcuni tifosi di Cantù che conosco personalmente. E’ stato veramente bello vederli insieme a supporto della nostra squadra”.</p>
      <p>Bergamo Basket-Gevi Napoli 56-83 (15-24; 27-39; 39-63)</p>
      <p><b>Bergamo Basket:</b> Dieng 4, Carroll 15, Crimeni ne, Parravicini 5, Costi 6, Bozzetto 5, Allodi 4, Marra, Ogunleye 13, Zugno 4. Coach Calvani.</p>
      <p><b>GeVi Napoli: </b>Guarino 6, Roderick 18, Klačar, Chessa 8, Dincic, Sandri 16, Milosevic, Monaldi 9, Spizzichini 7, Sherrod 18, Milani 1. Coach Sacripanti.</p>
    </article>
  </body>
</html>