<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/gorevden-uzaklastirma-karari-kaldirildi-avukatin-etek-boyunu-olcen-hakim-geri-dondu-889760"/>
    <meta property="og:site_name" content="Onedio"/>
    <meta property="article:published_time" content="2019-11-17T11:10:19+00:00"/>
    <meta property="og:title" content="Görevden Uzaklaştırma Kararı Kaldırıldı: Avukatın Etek Boyunu Ölçen Hakim Geri Döndü"/>
    <meta property="og:description" content="Duruşma sırasında Tuğçe Çetin isimli avukatın etek boyu için tutanak düzenleten ve görevden uzaklaştırılan hakim Mehmet Yoylu 5 ay sonra göreve döndü...."/>
  </head>
  <body>
    <article>
      <h1>Görevden Uzaklaştırma Kararı Kaldırıldı: Avukatın Etek Boyunu Ölçen Hakim Geri Döndü</h1>
      <address><time datetime="2019-11-17T11:10:19+00:00">17 Nov 2019, 11:10</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4>Duruşma sırasında Tuğçe Çetin isimli avukatın etek boyu için tutanak düzenleten ve görevden uzaklaştırılan hakim Mehmet Yoylu 5 ay sonra göreve döndü. HSK, ‘soruşturmanın selameti’ için Yoylu’yu eski görev yerine değil, Gebze’ye gönderdi.</h4>
      <figure>
        <img src="https://img-s1.onedio.com/id-5dd1232726ef35f62e896b12/rev-0/w-500/s-209ea95f1d311e6ebd75478c4f9fb163019cbf67.jpg"/>
        <figcaption><b><a href="http://www.hurriyet.com.tr/gundem/once-serbest-birakilmis-sonra-yeniden-gozaltina-alinmisti-karar-belli-oldu-tutuklandi-41376032">Hürriyet'ten Damla Güler'in haberine göre,</a></b> sosyal medyada gösterilen tepkilerin ardından açığa alınan Mehmet Yoylu, HSK kararıyla 24 Ekim’de görevine iade edildi.</figcaption>
      </figure>
      <h3>HSK kararında, 'Soruşturmaya konu eylemlerin göreve devama engel teşkil etmediği anlaşıldığından tedbiren görevden uzaklaştırma kararının kaldırılmasına' denildi.</h3>
      <figure>
        <img src="https://img-s1.onedio.com/id-5dd129968124480741380d26/rev-0/w-500/s-7ed8f7c2f36b5c6a170f804a2257c86c1c5b9910.jpg"/>
        <figcaption>Yoylu’nun soruşturmanın selameti açısından Gebze Hakimi olarak görevlendirilmesine de karar verildi.</figcaption>
      </figure>
      <h3>Öte yandan Hâkim Mehmet Yoylu’nun 2012’de Balıkesir Adliyesi 2. Sulh Hukuk Mahkemesi’nde görev yaptığı sırada da bir avukata yumruk attığı iddia edilmişti.</h3>
      <figure>
        <img src="https://img-s1.onedio.com/id-5dd129e1f0c3b90d4189f8f0/rev-0/w-500/s-3875c2f4ce4249f91317c15a5e256f8f4d109be7.jpg"/>
        <figcaption>Avukat Muzaffer Zeybek’in arkasından, “Yine çişe gidiyor” dediğini iddia eden Yoylu hızla duruşma salonuna geri dönerek avukat Zeybek’e yumruk atmıştı. HSK soruşturmanın selameti açısından Yoylu’yu <a href="https://onedio.com/etiket/istanbul/501c48f7cc161f8ec13422a8">İstanbul</a>’daki Kartal Adliyesi’ne tayin etmişti.</figcaption>
      </figure>
      <p>Anadolu Adliyesi 2. İş Mahkemesi’nde 29 Mayıs’ta görülen bir davada hâkim ile davacı avukatının etek boyuna müdahale etmek istemişti. Avukat Tuğçe Çetin söz alıp ayağa kalktığı sırada, hâkim Mehmet Yoylu etek boyunun avukatlık mevzuatına aykırı olduğunu söylemişti. Hâkim Yoylu'nun etek hakkındaki görüşlerini almak istediği mahkeme salonundaki iki avukat ise kadın meslektaşlarının yanında yer almıştı.</p>
    </article>
  </body>
</html>