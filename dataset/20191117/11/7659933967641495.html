<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1995476/h%C3%BCseyin-%C5%9Fubuk%C5%9Fi/%E2%80%8B%C3%BCcretsiz-dijital-medyaya-elvada"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-17T11:30:00+00:00"/>
    <meta property="og:title" content="​Ücretsiz dijital medyaya elvada!"/>
    <meta property="og:description" content="1888 yılında kurulan köklü İngiliz gazetesi Financial Times, basılı versiyonunun üçüncü sayfasının altında Roula Khalaf’ı yeni genel yayın yönetmeni olarak seçtiğini deklare etti. Böylece Khalaf, Financial Times’ta bu yüksek makama getirilen ilk kadı"/>
  </head>
  <body>
    <article>
      <h1>​Ücretsiz dijital medyaya elvada!</h1>
      <address><time datetime="2019-11-17T11:30:00+00:00">17 Nov 2019, 11:30</time> by <a rel="author" href="https://aawsat.com/turkish/home/writer/Hussein%20Shobokshi" target="_blank">Hüseyin Şubukşi</a></address>
      <p>1888 yılında kurulan köklü İngiliz gazetesi Financial Times, basılı versiyonunun üçüncü sayfasının altında Roula Khalaf’ı yeni genel yayın yönetmeni olarak seçtiğini deklare etti. Böylece Khalaf, Financial Times’ta bu yüksek makama getirilen ilk kadın oldu. Deneyimli bir Lübnanlı gazeteci olan Khalaf, ocak ayından itibaren en önemli, en etkili ve saygın, sosyal medya ve medya araçlarında yaşanan darbenin ardından hala kar sağlayabilen az sayıda gazetelerden biri olan Financial Times’ın başına geçecek. Financal Times gazetesi geçen yıl gerçekleştirdiği 383 milyon Sterlin satış oranı ile 25 milyon Sterlin kar elde etti. Bu rakamlar içerisinde abonelik ücretlerinin oranı yüzde 60’a ulaştı. Okurlarının yüzde 70’i ise İngiltere dışında.<br/><br/>Roula Khalaf, Financial Times’ın başına geçerek en önemli ve büyük basılı medya araçlarını başarı ile yöneten etkili kadın gazeteciler listesine katılmış oldu. Nitekim bugün Zanny Minton Beddoes, dünyanın en önemli dergisi olan The Economist dergisinin editörlüğünü yapıyor. The Economist, yayınladığı yazılarda yazarlarının ismine yer vermemek gibi bir mirasa sahip olsa da tüm takipçileri, derginin içeriğinde görülen niteliksel gelişmeleri ve yeni dijital medyaya ayak uydurmasını övüyor. Bundan önce de dünya, önemli İngiliz kadın gazeteci Tina Brown’un köklü The New Yorker dergisinde biçim ve içerik olarak gerçekleştirdiği gelişime ve niteliksel sıçramaya tanık olmuştu. Brown bu başarıyı gerçekleştirirken derginin sağlam ve ciddi profesyonel tarzını korumuştu. Kendisi The New Yorker dergisinden önce de Anita Fair dergisinde büyük bir başarı elde etmişti.<br/><br/>Ciddi ve ağırbaşlı gazetecilik hala saygın ve etkin bir konumda. Medya adına koparılan gürültü, yaşanan tartışma, gevezelik ve rahatsızlıkların ortasında hala okuyucuların güvenine haiz basın kuruluşları var. İngiltere’de Times, Financial Times ve The Guardian, Fransa’da Le Monde ve Le Figaro var. Der Spiegel Almanya’da hala çok etkili ve önemli. ABD’de, Washington Post, The New York Times, The Wall Street Journal, The New Yorker ve The Atlantic var. Profesyonel ve uzman basın, hala medya sahnesini yönetme gücüne sahip. Aralarında çeşitli yeni medya patformları ile uyum sağlayabilenler farklı bir kitleden oluşan yeni bir kesime erişmeyi de başaracaklar.<br/><br/>İçerik temel olmaya ve basının sunduğu en önemli şey olmayı sürdürüyor. Medya alanında yaşanan büyük değişimin nedeniyle onlarca gazete kapılarını kapamak zorunda kaldı. Geleneksel basın önündeki en önemli sorun, uzun bir süredir haber içeriklerini ücretsiz okumaya alışan geniş bir okur kitlesini şimdi bunun için bir bedel ödemeye nasıl ikna edebileceğidir? Yukarıda verdiğimiz modellerin kanıtladığı gibi ciddi içerikler hala kendini tanıtıyor. Nitekim bu modellerin hepsi de halihazırda aboneliğe dayalı bir dijital medya modeli sunuyorlar.<br/><br/>Ciddi ve saygın medya içeriklerinin bir değeri var ve bu değerin bir karşılığı ve ederi olmalı. Ücretsiz ciddi ve saygın medya içerikler çağı yakın bir zamanda ortadan kalkacak. Mesleki yeterlilik ve yetenek her alanda nadirdir. Bu nedenle bütün kurumlar, ürün ve verim ile diğerlerinden farklılık arzeden insani kadrolarına yatırım yapmaktadır.</p>
    </article>
  </body>
</html>