<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/volley/2019/11/17/news/supercoppa_femminile_conegliano_batte_novara-241248908/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T11:16:00+00:00"/>
    <meta property="og:title" content="Volley femminile, Supercoppa a Conegliano: Egonu stende Novara"/>
    <meta property="og:description" content="L'Imoco vince per la terza volta il trofeo, senza storia la sfida di Milano contro la Igor: 3-0. L'azzurra Mvp del match con 26 punti"/>
  </head>
  <body>
    <article>
      <h1>Volley femminile, Supercoppa a Conegliano: Egonu stende Novara</h1>
      <h2>L'Imoco vince per la terza volta il trofeo, senza storia la sfida di Milano contro la Igor: 3-0. L'azzurra Mvp del match con 26 punti</h2>
      <address>
        <time datetime="2019-11-17T11:16:00+00:00">17 Nov 2019, 11:16</time>
      </address>
      <p><b>MILANO -</b> Milano si tinge di gialloblù. L'Imoco Volley Conegliano conquista la Supercoppa Italiana - terza della sua storia - battendo per 3-0 (25-20, 25-17, 25-21) l'Igor Gorgonzola Novara di fronte ai quasi 5000 dell'Allianz Cloud. In una serata di grande spettacolo, per la qualità tecnica in campo e per gli effetti scenici prima, durante e dopo il match, le pantere di Daniele Santarelli comandano le operazioni di gioco dall'inizio alla fine, confermandosi la squadra più forte di questo inizio stagione.<br/><br/>Paola Egonu, grande ex della sfida, è l'incontrastata MVP: 26 punti in tre set, con il 50% di efficienza in attacco, 2 ace e 4 muri. Le azzurre di Massimo Barbolini, prive dell'infortunata Courtney e con una Brakocevic appena rientrata dai recenti problemi fisici, si oppongono con volontà e determinazione, ma soccombono in tre set. Settimo trofeo per le trevigiane, che dopo il bis tricolore del maggio scorso, ricominciano la stagione alzando l'ennesima Coppa al cielo.<br/><br/><b>IMOCO CONEGLIANO-IGOR NOVARA 3-0<br/>IGOR GORGONZOLA NOVARA</b>: Di Iulio, Chirichella, Sansonna (L), Hancock, Arrighetti, Brakocevic, Canzian, Vasileva, Veljkovic, Orlandi, Gorecka, Morello, Piacentini ne, Napodano, Courtney ne . Allenatore: Barbolini<br/><b>IMOCO CONEGLIANO</b>: Hill, Sylla, De Gennaro, Wolosz, Egonu, De Kruijf, Folie, Sorokaite, Geerties, Ogbogu, Fersino, Botezat, Gennari, Enweonwu. Allenatore: Santarelli<br/><b>Arbitri</b>: Gnani e Mattei<br/><b>Note</b>: parziali 25-20, 25-17, 25-21. Durata Set: 23', 25', 24'. Spettatori: 5.400<br/><br/><br/><br/><br/><br/> </p>
    </article>
  </body>
</html>