<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/mislili-da-je-lud-sada-ce-srusiti-sve-rekorde-balkana-392989.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T11:18:00+00:00"/>
    <meta property="og:title" content="Mislili da je lud, sada će srušiti sve rekorde Balkana!"/>
    <meta property="og:description" content="Priznaje da je rizikovao sve, ali isplatilo se..."/>
  </head>
  <body>
    <article>
      <h1>Mislili da je lud, sada će srušiti sve rekorde Balkana!</h1>
      <h2>Priznaje da je rizikovao sve, ali isplatilo se...</h2>
      <address><time datetime="2019-11-17T11:18:00+00:00">17 Nov 2019, 11:18</time> by <a rel="author">Vladimir Stojanović</a></address>
      <p>Dani Olmo je tema broj jedan u Španiji, prvo je sa "Rohitom" postao evropski prvak, zatim je dobio poziv u seniorsku selekciju, prethodno je zapalio Evropu igrajući za Dinamo.<br/><br/>U Barseloni su mislili da je lud.<br/><i><br/>"Svi su bili zaprepašćeni, ali znao sam da nigde neću uspeti kao u Dinamu. Naime, tamo su mi garantovali da ću posle godinu dana biti u prvom timu, a već posle tri meseca su me prekomandovali. To je bila rizična odluka, naravno, mogao sam da propadnem, ali na kraju se sve dobro završilo"</i>, priča Olmo posle debija i gola protiv Malte.<br/><br/>Bilo je spekulacija da će zaigrati za Hrvate.<br/><i><br/>"Zvali su klub iz saveza, Dinamo me obavestio, ali sam odmah odbio, u obzir dolazi samo Španija",</i> kaže momak koji će igrati i protiv Rumuna.<br/><br/>Dokle će ostati u Dinamu?<br/><br/><i>"To je teško reći, klub se pita, do leta sigurno",</i> dodaje jedan od najtalentovanijih igrača Evrope.<br/><br/>Svi veliki klubovi se interesuju za njega. Dolazi li Barsa u obzir?<br/><br/><i>"Ništa ne isključujem",</i> sve je moguće, kaže Olmo koga će Dinamo prodati za balkanski rekord, sigurno je da ispod 40 miliona evra neće napustiti Zagreb.</p>
      <p>Izvor: Sportske.net</p>
    </article>
  </body>
</html>