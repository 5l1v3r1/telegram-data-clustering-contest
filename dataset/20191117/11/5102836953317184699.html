<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/17/14-aring-slatt-og-ranet-i-stavanger/"/>
    <meta property="og:site_name" content="Document"/>
    <meta property="article:published_time" content="2019-11-17T11:34:18+00:00"/>
    <meta property="og:title" content="14-åring slått og ranet i Stavanger"/>
    <meta property="og:description" content="En 14 år gammel gutt ble sent lørdag kveld ranet og utsatt for vold av to gutter på 16 og 18 år i Stavanger sentrum."/>
  </head>
  <body>
    <article>
      <h1>14-åring slått og ranet i Stavanger</h1>
      <address><time datetime="2019-11-17T11:34:18+00:00">17 Nov 2019, 11:34</time> by <a rel="author">NTB</a></address>
      <figure>
        <img src="https://www.document.no/wp-content/uploads/2018/04/politibil-natt-e1528644592432-1024x563.jpg"/>
      </figure>
      <p>En 14 år gammel gutt ble sent lørdag kveld ranet og utsatt for vold av to gutter på 16 og 18 år i Stavanger sentrum.</p>
      <p>Gutten ble slått i ansiktet av gjerningspersonene, men skal ikke være hardt skadd. Han ble også frastjålet flere eiendeler.</p>
      <p>Det opplyser operasjonsleder Olaug Bjørnsen til NTB. Hun kjenner ikke til om det er noen relasjon mellom de involverte.</p>
      <p>De to mistenkte hadde løpt fra stedet, men er nå pågrepet av politiet.</p>
      <p>18-åringen er satt i arrest, mens 16-åringen er overlatt til barnevernet. Begge er tidligere kjenninger for politiet i saker som blant annet involverer vinningskriminalitet og narkotika.</p>
      <p>– Vi ser alvorlig på dette og har brukt mye tid og ressurser på det gjennom natten. Blant annet har vi ransaket flere adresser og funnet igjen noe av godset, i tillegg til at vi har tatt avhør, forteller Bjørnsen. Videre skal det vurderes om verge skal involveres.</p>
      <p>Politiet ble varslet klokken 23.10 lørdag kveld.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Forhåndsbestill <i>Sammenstøt mellom sivilisasjoner?</i> her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2017/06/14/17-aring-dode-politiet-frykter-hevnaksjoner/"/>
        <a href="https://www.document.no/2019/10/27/16-aring-siktet-for-drapsforsok-sluppet-fri-av-politiet-dette-er-en-ung-gutt/"/>
        <a href="https://www.document.no/2017/07/29/to-siktede-etter-oslo-skyting-fengslet-i-fire-uker/"/>
        <a href="https://www.document.no/2019/10/20/15-aring-ranet-og-slatt-med-belter/"/>
        <a href="https://www.document.no/2018/05/21/ungdomsgjeng-skal-ha-kastet-stein-mot-pubgjester-pa-toyen-i-oslo/"/>
        <a href="https://www.document.no/2019/11/11/enda-en-skyteepisode-i-malmo-politiet-fant-bil-med-kulehull-og-skuddoffer/"/>
        <a href="https://www.document.no/2019/11/16/dansk-statsborger-mistenkt-for-mord-i-malmo-funnet-dod-i-varetekt/"/>
        <a href="https://www.document.no/2017/08/27/strandfesten-endte-pa-legevakta/"/>
        <a href="https://www.document.no/2019/10/26/16-aring-siktet-for-drapsforsok-pa-18-aring-i-haugesund/"/>
        <a href="https://www.document.no/2018/06/10/drapsmistenkt-iraker-20-tilbake-i-tyskland/"/>
      </related>
    </article>
  </body>
</html>