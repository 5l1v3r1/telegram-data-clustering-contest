<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/arabsti-sejkove-mohou-snit-hyperauto-ajlani-drakuma-se-inspirovalo-nejlepsimi"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-17T11:00:00+00:00"/>
    <meta property="og:title" content="Arabští šejkové mohou snít. Hyperauto Ajlani Drakuma se inspirovalo nejlepšími"/>
    <meta property="og:description" content="Dubaj je královstvím výstřednosti. Důkazem může být i tento prototyp od fanouška Horacia Paganiho."/>
  </head>
  <body>
    <article>
      <h1>Arabští šejkové mohou snít. Hyperauto Ajlani Drakuma se inspirovalo nejlepšími</h1>
      <h2>Dubaj je královstvím výstřednosti. Důkazem může být i tento prototyp od fanouška Horacia Paganiho.</h2>
      <address><time datetime="2019-11-17T11:00:00+00:00">17 Nov 2019, 11:00</time> by <a rel="author">Vladimír Kadera</a></address>
      <p>Na letošním autosalonu v Dubaji došlo k premiéře zajímavého hypersportu. Společnost Ajlani Motors začala na svůj výtvor lákat zhruba před měsícem, kdy se objevila první várka fotografií a také videoupoutávka. Nyní už vůz nemá co skrývat a můžeme se tak na něj podívat podrobněji. Jde ovšem pouze o designový koncept, celé auto má před sebou ještě dlouhou cestu.</p>
      <related>
        <a href="https://www.autorevue.cz/jannarelly-design-1-skvost-z-pera-tvurce-supersportu-lykan-miri-do-evropy"/>
      </related>
      <p>Pod kapotu si má najít cestu dvakrát přeplňovaný motor V8. Nepůjde tedy o žádnou šílenost s dvanácti- či šestnáctiválcovým motorem, které jsou v <a href="https://www.autorevue.cz/devel-sixteen-takto-zrychluje-budouci-nejrychlejsi-hyperauto-sveta-cekali-jste-vice">Dubaji zvykem</a>. Motor umístěný uprostřed má produkovat výkon 1200 koní.</p>
      <p>Na první pohled si na vozu nejspíš všimnete silné inspirace <a href="https://www.autorevue.cz/lamborghini-uz-vyrobilo-tolik-huracanu-jako-za-cely-produkcni-cyklus-stareho-gallarda">automobilkou Lamborghini</a>. Nejde o náhodu. Bashar Ajlani, zakladatel společnosti, byl na místě činu vyzpovídán britským magazínem Top Gear a prozradil trochu víc. <i>„Auto popisuji takto: Design inspirovaný Lamborghini, produkce inspirovaná Pagani“</i>, prozradil.</p>
      <related>
        <a href="https://www.autorevue.cz/devel-sixteen-takto-zrychluje-budouci-nejrychlejsi-hyperauto-sveta-cekali-jste-vice"/>
      </related>
      <p>Představit si pod tím můžete i mimořádný smysl pro dokonalé detaily. Bashar ostatně zmínil, že Horacio Pagani, zakladatel automobilky Pagani, je jeho velkým vzorem. A jistě víte, že vozy Pagani jsou nádhernými detaily vyhlášené. Vozů Drakuma vznikne jen 99 a každý z nich si bude moci zákazník nakonfigurovat dle svých představ.</p>
      <p>Karoserie bude z karbonu, aby si udržela co nejnižší hmotnost. Automobilka s dračím vejcem ve znaku zatím nezveřejňuje další podrobnosti. Více se dozvíme, až bude auto hotové.</p>
      <figure>
        <iframe src="https://www.youtube.com/embed/8zMQJfK0VEg" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/ford-mustang-mach-e-oficialne-mustang-na-baterky-nema-kliky-dveri-a-ujede-az-600-km-132081"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
      </related>
    </article>
  </body>
</html>