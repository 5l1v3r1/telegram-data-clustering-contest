<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/17/emergenza-maltempo-conte-in-contatto-costante-con-la-protezione-civile-top10_20191117_122438/"/>
    <meta property="og:site_name" content="Askanews"/>
    <meta property="article:published_time" content="2019-11-17T11:24:38+00:00"/>
    <meta property="og:title" content="Emergenza maltempo, Conte in contatto costante con la Protezione civile"/>
    <meta property="og:description" content="Roma, 17 nov. (askanews) – In queste ore il Presidente del Consiglio è in costante contatto con il capo della Protezione Civile, Angelo Borrelli, ed è costantemente aggiornato sulle situazioni di criticità che si registrano in molte Regioni italiane a causa del maltempo. Intanto su Facebook il ministro degli Esteri e capo politico del M5S […]"/>
  </head>
  <body>
    <article>
      <h1>Emergenza maltempo, Conte in contatto costante con la Protezione civile</h1>
      <h2>Premier aggiornato su situazioni di criticità nel Paese</h2>
      <address>
        <time datetime="2019-11-17T11:24:38+00:00">17 Nov 2019, 11:24</time>
      </address>
      <figure>
        <img src="http://www.askanews.it/wp-content/uploads/2019/11/20191117_122429_EA723551.jpg"/>
      </figure>
      <p>Roma, 17 nov. (askanews) – In queste ore il Presidente del Consiglio è in costante contatto con il capo della Protezione Civile, Angelo Borrelli, ed è costantemente aggiornato sulle situazioni di criticità che si registrano in molte Regioni italiane a causa del maltempo.</p>
      <p>Intanto su Facebook il ministro degli Esteri e capo politico del M5S Luigi Di Maio ha commentato l’emergenza in corso: “Venezia è nel dramma, ma non solo Venezia. Altre città e Regioni sono state travolte dal maltempo (o forse sarebbe meglio dire dai cambiamenti climatici). Penso alla Basilicata con Matera – la capitale europea della cultura, in foto -, penso alla Puglia, alla Calabria, alla Sicilia. E nessuno ne parla. Nessuno. Non esistono regioni di serie B, dobbiamo occuparci di ogni singolo italiano, di ogni singola famiglia, di ogni singolo lavoratore, di ogni singolo commerciante”.</p>
      <p>“Proprio ieri – aggiunge – ho sentito il sindaco del comune di Ispica, in Sicilia. Anche in quella zona sono morte delle persone. Preghiamo per loro e per chi sta soffrendo in queste ore. Ma non fermiamoci qui, bisogna intervenire, analizzando velocemente tutte le richieste che vengono dai diversi comuni italiani per lo stato di emergenza. L’Italia sia unita, perché unita trova la sua forza”.</p>
      <p>Int9</p>
    </article>
  </body>
</html>