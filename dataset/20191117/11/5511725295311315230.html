<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/winter_sports/others/atrslidotajam-silovam-20-vieta-pasaules-kausa-posma-1500-metru-b-divizija.d?id=51646937"/>
    <meta property="og:site_name" content="DELFI"/>
    <meta property="article:published_time" content="2019-11-17T11:23:02+00:00"/>
    <meta property="og:title" content="Ātrslidotājam Silovam 20. vieta Pasaules kausa posma 1500 metru B divīzijā "/>
    <meta property="og:description" content="Latvijas ātrslidotājs Haralds Silovs svētdien Baltkrievijā ieņēma 20.vietu Pasaules kausa sezonas pirmā posma 1500 metru B divīzijā."/>
  </head>
  <body>
    <article>
      <h1>Ātrslidotājam Silovam 20. vieta Pasaules kausa posma 1500 metru B divīzijā </h1>
      <address><time datetime="2019-11-17T11:23:02+00:00">17 Nov 2019, 11:23</time> by <a rel="author">LETA</a></address>
      <p>
        <b>Latvijas ātrslidotājs Haralds Silovs svētdien Baltkrievijā ieņēma 20.vietu Pasaules kausa sezonas pirmā posma 1500 metru B divīzijā.</b>
      </p>
      <p>Silovs 1500 metrus veica vienā minūtē un 51,395 sekundēs, B divīzijas uzvarētājam Kūnam Fērvejam no Nīderlandes zaudējot 3,68 sekundes.</p>
      <p>B divīzijā startēja 37 sportisti.</p>
      <p>Vēlāk 1500 metru sacensības aizvadīs arī spēcīgākās A divīzijas 20 sportisti, bet abu divīziju rezultāti netiek skaitīti kopā.</p>
      <p>Jau ziņots, ka sestdien Silovs izcīnīja astoto vietu masu startā.</p>
      <p>Silovs karjeru sāka kā šorttrekists, bet neilgi pirms Vankūveras Olimpiādes pievērsās arī ātrslidošanai un kļuva par pirmo sportistu, kurš vienās olimpiskajās spēlēs startējis abās disciplīnās. Pērn Phjončhanas olimpiskajās spēlēs viņš izcīnīja augsto ceturto vietu 1500 metru distancē un bija 15.pozīcijā 1000 metros, bet masu startā, kas debitēja Olimpiādes programmā, nepārvarēja pusfināla barjeru.</p>
      <p>Šosezon Pasaules kausā ātrslidošanā paredzēti seši posmi.</p>
    </article>
  </body>
</html>