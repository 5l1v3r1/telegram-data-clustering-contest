<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/17/matd-immagini-virtuali-3d-e-multisensiorali/"/>
    <meta property="og:site_name" content="Lega Nerd"/>
    <meta property="article:published_time" content="2019-11-17T11:17:45+00:00"/>
    <meta property="og:title" content="MATD: immagini virtuali 3D e multisensiorali"/>
    <meta property="og:description" content="Il Multimodal Acoustic Trap Display (MATD) è un dispositivo che compone immagini virtuali che emettono suoni e possono essere toccate. La tecnologia"/>
  </head>
  <body>
    <article>
      <h1>MATD: immagini virtuali 3D e multisensiorali</h1>
      <address><time datetime="2019-11-17T11:17:45+00:00">17 Nov 2019, 11:17</time> by <a rel="author" href="https://leganerd.com/author/newsbot15/" target="_blank">Newsbot15</a></address>
      <p>
        <i>Il Multimodal Acoustic Trap Display (MATD) è un dispositivo che compone immagini virtuali che emettono suoni e possono essere toccate. La tecnologia sfrutta gli ultrasuoni che consentono di aggiungere alle figure contenuti uditivi e tattili.</i>
      </p>
      <p>I ricercatori dell’<i>Università del Sussex</i>, Regno Unito, hanno realizzato un dispositivo attraverso l’utilizzo degli ultrasuoni che permette di <b>toccare</b> e <b>ascoltare</b> l’immagine tridimensionale. Funziona grazie a pochi componenti, il <b>prototipo</b> infatti é costituito da un proiettore a LED, da un sistema di altoparlanti e da una minuscola pallina di schiuma.</p>
      <p> </p>
      <figure>
        <iframe src="https://www.youtube.com/embed/Ziz2kSEtUrg" width="660" height="400" data-service="Youtube" scrolling="no"/>
      </figure>
      <p> </p>
      <p>Gli altoparlanti generano <a href="https://it.wikipedia.org/wiki/Ultrasuoni"><b>ultrasuoni</b></a> che sospendono (o intrappolano) la minuscola pallina a mezz’aria e la spostano rapidamente nello spazio dando la percezione all’occhio umano di un’<b>immagine tridimensionale</b> mentre il proiettore aggiunge colore al contenuto tramite luce rossa, verde e blu.</p>
      <p> </p>
      <figure>
        <img src="https://leganerd.com/wp-content/uploads/2019/11/farfalle_matd-1.jpg"/>
      </figure>
      <p> </p>
      <aside>la pressione generata dalle onde viene focalizzata in un unico punto trasmettendo così la sensazione di un vero e proprio pulsante nel vuoto.</aside>
      <p>Per dare la percezione del <b>tatto</b> quando si interagisce con l’ologramma viene usato un altro set di altoparlanti. L’approccio è simile alla tecnologia delle <i>pinzette acustiche </i>dove si utilizzano le onde sonore per generare queste esperienze tattili: la <b>pressione</b> generata dalle onde viene focalizzata in un unico punto trasmettendo così la sensazione di un vero e proprio <i>pulsante nel vuoto.</i></p>
      <p> </p>
      <figure>
        <img src="https://leganerd.com/wp-content/uploads/2019/11/pulsantevirtuale-1-1.jpg"/>
      </figure>
      <p> </p>
      <blockquote>Anche se non udibile per noi, l’ultrasuono è un’onda meccanica che trasporta energia attraverso l’aria. Il nostro prototipo dirige e focalizza questa energia che può quindi stimolare l’udito e il tatto</blockquote>
      <p>ha affermato il dott. <b>Diego Martinez Plasencia</b>, co-creatore del <b>MATD</b>.</p>
      <p>Sempre con gli ultrasuoni vengono generati gli <b>effetti acustici</b>. L’ultrasuono non può essere ascoltato dall’<b>orecchio umano</b> ma modulandone la frequenza è possibile generare un suono di alta qualità sincronizzato con il movimento della pallina.</p>
      <aside>Ed ecco che come in un film di fantascienza l’immagine prende forma, emette suoni e si può toccare.</aside>
      <p>Gli scienziati prevedono di utilizzare questa tecnologia in futuro nell’industria e nel campo biomedico.</p>
      <p>La ricerca ed il progetto sono stati pubblicati sulla rivista <i>Nature</i>.</p>
      <p> </p>
      <ul>
        <li><a href="https://www.nature.com/articles/s41586-019-1739-5#citeas">A volumetric display for visual, tactile and audio presentation using acoustic trapping</a> (nature.com)</li>
        <li><a href="https://next.reality.news/news/university-sussex-researchers-develop-method-for-making-holograms-touchable-0212812/">university of sussex researchers develop method for making holograms touchable</a> (next.reality.news)</li>
      </ul>
    </article>
  </body>
</html>