<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/mRxkvE/frode-bergs-kone-en-stor-lettelse"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T11:42:58+00:00"/>
    <meta property="og:title" content="Frode Bergs kone: – En stor lettelse"/>
    <meta property="og:description" content="– Det er en stor lettelse å være samlet igjen, sier Anita Berg. Lørdag kveld landet flyet med ektemannen Frode Berg om bord på Gardermoen militære flyplass."/>
  </head>
  <body>
    <article>
      <h1>Frode Bergs kone: – En stor lettelse</h1>
      <h2>– Det er en stor lettelse å være samlet igjen, sier Anita Berg. Lørdag kveld landet flyet med ektemannen Frode Berg om bord på Gardermoen militære flyplass.</h2>
      <address><time datetime="2019-11-17T11:42:58+00:00">17 Nov 2019, 11:42</time> by <a rel="author">NTB</a></address>
      <p>– Nå må vi bare prøve å finne roen, vi har mye å snakke om, skriver kona Anita Berg i en SMS til NTB søndag formiddag.</p>
      <p>Før Frode Berg ble overlevert til den norske ambassaden i Litauen fredag, hadde han sittet to år i russisk fengsel og ikke pratet med kona på over en måned.</p>
      <p>Anita Berg skriver videre at de trenger tid på å lande.</p>
      <p>– Derfor har vi isolert oss for noen dager med hjelp av tilgjengelig fagpersonell til stede.</p>
      <p>Spiondømte Frode Berg skal nå bruke de nærmeste dagene sammen med familien. En pressekonferanse vil sannsynligvis holdes førstkommende tirsdag.</p>
      <related>
        <h4>Les også</h4>
        <a href="https://www.bt.no/innenriks/i/pLxwoV/frode-berg-har-landet-paa-gardermoen"/>
        <a href="https://www.bt.no/utenriks/i/8mVyxW/statsministeren-han-kommer-hjem-saa-snart-det-er-praktisk-mulig"/>
        <a href="https://www.bt.no/innenriks/i/6jKMxO/norge-forhandler-med-russland-om-berg"/>
        <a href="https://www.bt.no/innenriks/i/8mze7A/lavrov-om-frode-berg-kan-komme-hjem-naar-som-helst"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/mRxk20/dette-funnet-tyder-paa-at-bergen-har-hatt-likt-klima-som-finnmark"/>
        <a href="https://www.bt.no/nyheter/lokalt/i/0ng8qJ/han-hadde-store-beloep-til-gode-hos-oppdragsgiveren-da-han-proevde-aa-faa"/>
        <a href="https://www.bt.no/btmeninger/debatt/i/BRePEv/ikkje-reint-sjeldan-staar-me-paa-bussen-i-80-km-t"/>
        <a href="https://www.bt.no/nyheter/i/OpXMGw/funnet-i-god-behold-etter-redningsaksjon"/>
        <a href="https://www.bt.no/btmagasinet/i/GGXR7B/naar-synet-sviktar"/>
      </related>
    </article>
  </body>
</html>