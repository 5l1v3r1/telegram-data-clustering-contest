<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ekrem-imamoglu-esi-dilek-imamoglunun-fotograflariyla-ilgili-konustu/927107"/>
    <meta property="og:site_name" content="medya faresi"/>
    <meta property="article:published_time" content="2019-11-17T11:05:00+00:00"/>
    <meta property="og:title" content="Ekrem İmamoğlu eşi Dilek İmamoğlu'nun fotoğraflarıyla ilgili konuştu"/>
    <meta property="og:description" content="İstanbul Büyükşehir Belediye (İBB) Başkanı Ekrem İmamoğlu, Ayşe Arman'a konuştu. İmamoğlu eşi Dilek İmamoğlu'nun Madame Figaro dergisi için verdiği pozlarla ilgili 'bilsem engellerdim' dedi."/>
  </head>
  <body>
    <article>
      <h1>Ekrem İmamoğlu eşi Dilek İmamoğlu'nun fotoğraflarıyla ilgili konuştu</h1>
      <h2>İstanbul Büyükşehir Belediye (İBB) Başkanı Ekrem İmamoğlu, Ayşe Arman'a konuştu. İmamoğlu eşi Dilek İmamoğlu'nun Madame Figaro dergisi için verdiği pozlarla ilgili 'bilsem engellerdim' dedi.</h2>
      <address>
        <time datetime="2019-11-17T11:05:00+00:00">17 Nov 2019, 11:05</time>
      </address>
      <p>Hürriyet gazetesinden bir süre önce ayrılan ve artık kişisel web sitesinde röportajlarını yayımlayacağını duyuran <i><b><a href="https://www.armanayse.com/saklayacak-sakinacak-degiliz-ben-bir-cumhuriyet-erkegiyim-esim-de-bir-cumhuriyet-kadini/">Ayşe Arman, ilk röportajını İmamoğlu ile gerçekleştirdi.</a></b></i></p>
      <p>Arman'a konuşan İmamoğlu ise, eşi İmamoğlu'nun dünyaca ünlü Türk fotoğrafçı Cüneyt Akeroğlu’na Madame Figaro dergisi için verdiği pozlarla ilgili ilk kez yorumda bulundu.</p>
      <h3>Bilsem engellerdim</h3>
      <p>İmamoğlu, söz konusu fotoğraflar için, "O fotoğraflar bana da sürpriz oldu" derken, "O fotoğrafların bu kadar güzel olacağını bilmiyordum. Bilsem engellerdim" diye belirtti.Ayşe Arman'ın İmamoğlu'yla yaptığı röportajın ilgili kısmı şu şekilde:</p>
      <p>Pek çok insan, eşinizi, bir dergiye kapak olduğu için de eleştirdi. Bense bayıldım o fotoğraflara. Siz, bu kadar büyük bir hadise yaratacağını biliyor muydunuz? Eşiniz sinirlendi mi tepkilere?</p>
      <h3>O fotoğraflar bana da sürpriz oldu</h3>
      <p>-Hayır, hiç sinirlenmedi, konuyu açmadı bile. O fotoğraflar bana da sürpriz oldu. Çünkü ben öyle fotoğraflar çekildiğini bilmiyordum. Yani, 'Bir dergiye röportaj vereceğim. Fotoğraflar çekilecek' dedi. Ama o fotoğrafların bu kadar güzel olacağını bilmiyordum. Bilsem engellerdim.</p>
      <h3>Nasıl yani? Bu şaka mı?</h3>
      <p>-(Gülüyor) Yok, biraz ciddi tarafı var. Çok güzeldi çünkü fotoğraflar! Dediğim gibi eşim hiç konuyu açmadı, 'Şu oldu, bu oldu' diye konuşmadı, ben de bahsetmedim. Üzerinde bile durmadım. Ama fotoğrafları çok beğendim."</p>
    </article>
  </body>
</html>