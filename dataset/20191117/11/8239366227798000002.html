<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zahopleni_ukrainski_katery_vyvodyat_iz_kerchi_330930.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T11:59:00+00:00"/>
    <meta property="og:title" content="Захоплені українські катери виводять із Керчі"/>
    <meta property="og:description" content="Захоплені українські військові катери ʺБердянськʺ і ʺНікопольʺ, а також буксир ʺЯни Капуʺ, в супроводі російської берегової охорони 17 листопада вивели з акваторії ʺГенмолаʺ в Керчі."/>
  </head>
  <body>
    <article>
      <h1>Захоплені українські катери виводять із Керчі</h1>
      <h2>Захоплені українські військові катери ʺБердянськʺ і ʺНікопольʺ, а також буксир ʺЯни Капуʺ, в супроводі російської берегової охорони 17 листопада вивели з акваторії ʺГенмолаʺ в Керчі.</h2>
      <address>
        <time datetime="2019-11-17T11:59:00+00:00">17 Nov 2019, 11:59</time>
      </address>
      <figure>
        <img src="https://galinfo.com.ua/media/gallery/intxt/u/k/ukrkorabli.jpg"/>
      </figure>
      <p>Як повідомляє <a href="https://ua.krymr.com/">Крим.Реалії</a>, катери в супроводі російських кораблів слідують Керченською протокою в напрямку Чорного моря.</p>
      <p>Місцевість на підступах до території військової частини, де перебували українські катери, перекрита, чергують російські поліцейські і люди в цивільному.</p>
      <p>Згідно з міжнародною базі відстеження судів Мarine Тraffic, українські буксири ʺСапфірʺ, ʺТитанʺ і ʺГайдамакиʺ перебувають у Чорному морі біля берегів Криму, ймовірно, для того, щоб забрати захоплені Росією українські військові кораблі і супроводити їх в порт.</p>
      <p>Нагадаємо, у травні Міжнародний трибунал ООН з морського права зобов’язав Росію негайно звільнити моряків і кораблі ʺБердянськʺ, ʺНікопольʺ та ʺЯни Капуʺ.</p>
      <related>
        <a href="https://galinfo.com.ua/news/trybunal_oon_zobovyazav_rosiyu_vidpustyty_zahoplenyh_moryakiv_316838.html"/>
      </related>
      <p>25 червня стало відомо, що українські військові катери ʺНікопольʺ і ʺБердянськʺ, а також буксир ʺЯни Капуʺ зникли з акваторії стоянки суден ʺГенмолʺ в Керчі, де вони перебували останні місяці.</p>
      <related>
        <a href="https://galinfo.com.ua/news/v_rf_ne_zbyrayutsya_vykonuvaty_vymogu_trybunalu_pro_zvilnennya_ukrainskyh_moryakiv_316854.html"/>
      </related>
      <p>7 вересня між Україною і Росією відбувся обмін, в рамках якого в Україну повернулися 35 громадян, в тому числі 24 моряки, захоплені ФСБ Росії восени 2018 року в районі Керченської протоки.</p>
      <p>Як писало Гал-інфо, 4 листопада МЗС України надіслало РФ ноту з вимогою повернути <a href="https://galinfo.com.ua/news/mzs_ukrainy_nadislalo_rf_notu_z_vymogoyu_povernuty_ukrainski_korabli_329943.html">українські кораблі</a>.</p>
    </article>
  </body>
</html>