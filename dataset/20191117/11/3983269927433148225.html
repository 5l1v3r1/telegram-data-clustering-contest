<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/brad-binder-guanya-a-valencia-i-semporta-el-sotscampionat-de-moto-2/noticia/2963994/"/>
    <meta property="og:site_name" content="CCMA"/>
    <meta property="article:published_time" content="2019-11-17T11:39:52+00:00"/>
    <meta property="og:title" content="Brad Binder guanya a València i s'emporta el subcampionat de Moto2"/>
    <meta property="og:description" content="Àlex Márquez ha caigut i no ha pogut tancar el campionat amb una victòria"/>
  </head>
  <body>
    <article>
      <h1>Brad Binder guanya a València i s'emporta el subcampionat de Moto2</h1>
      <h2>Àlex Márquez ha caigut i no ha pogut tancar el campionat amb una victòria</h2>
      <address><time datetime="2019-11-17T11:39:52+00:00">17 Nov 2019, 11:39</time> by <a rel="author">esport3</a></address>
      <p>En la cursa de Moto2 l'al·licient era saber qui seria el subcampió del món: el suís Thomas Lüthi o el sud-africà Brad Binder. <b>El sud-africà de KTM ha aconseguit la victòria en el Gran Premi de la Comunitat Valenciana de Moto2</b> que s'ha disputat aquest diumenge al circuit Ricardo Tormo de Xest, al davant del suís <b>Thomas Lüthi</b> i Jorge Navarro (Speed Up). Amb aquesta victòria, Binder s'emporta el subcampionat mundial de la categoria, que ja havia guanyat Àlex Márquez.</p>
      <p><b>La cursa ha estat un veritable frec a frec que s'ha mantingut fins a l'últim instant.</b> Els avançaments entre un i l'altre han estat una constant. Quan faltaven dues voltes, Binder ha fet un interior al suís per posar-se primer, posició que ha mantingut fins al final, fins que s'ha emportat el subcampionat.</p>
      <p>El campió del món,<b> Àlex Márquez</b>, sortia des de la quinzena posició i ha anat remuntant fins a arribar al cinquè lloc. <b>Una caiguda quan rodava tot sol l'ha portat fins a l'última posició, però el petit dels Márquez ha volgut acabar la cursa.</b></p>
      <p> </p>
      <figure>
        <iframe data-src="https://twitter.com/MotoGP/status/1196040410981908482?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>