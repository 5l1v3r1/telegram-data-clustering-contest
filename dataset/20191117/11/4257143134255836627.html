<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/17/kiderult-ki-a-vilag-leggazdagabb-embere-masra-szamitottak-az-elemzok"/>
    <meta property="og:site_name" content="infostart"/>
    <meta property="article:published_time" content="2019-11-17T11:55:24+00:00"/>
    <meta property="og:title" content="Kiderült, ki a világ leggazdagabb embere, másra számítottak az elemzők"/>
    <meta property="og:description" content="Bill Gates több mint két év után került a lista élére, ahol eddig Jeff Bezos, az Amazon internetes áruház alapítója állt. A Bloomberg Billionaires Indexe naponta frissül, rendre a New York-i tőzsde zárása után."/>
  </head>
  <body>
    <article>
      <h1>Kiderült, ki a világ leggazdagabb embere, másra számítottak az elemzők</h1>
      <address><time datetime="2019-11-17T11:55:24+00:00">17 Nov 2019, 11:55</time> by <a rel="author">Infostart / MTI</a></address>
      <h3>Bill Gates több mint két év után került a lista élére, ahol eddig Jeff Bezos, az Amazon internetes áruház alapítója állt. A Bloomberg Billionaires Indexe naponta frissül, rendre a New York-i tőzsde zárása után.</h3>
      <p>A legutóbbi, pénteki állapot szerint Bill Gates vagyona 110 milliárd dollár, míg az Amazon alapítójáé 109 milliárd dollár. Szakértők szerint Bill Gates-et az lökte az élre, hogy 10 évre szóló 10 milliárd dolláros megállapodást kötött az amerikai védelmi minisztériummal.</p>
      <blockquote>Az ügylet kárvallottja épp Jeff Bezos, miután elemzők arra számítottak, hogy az Amazon lesz a befutó.</blockquote>
      <p>Pénteken az ötös lista harmadik helyén 103 milliárd dollár vagyonnal Bernard Arnault, a francia LVMH, a világ egyik legnagyobb luxusipari társaságának elnök-vezérigazgatója állt.</p>
      <p>A negyedik Warren Buffett, a Berkshire Hathaway főrészvényese és elnök-vezérigazgatója, 86,6 milliárd dollárral, míg az ötödik Mark Zuckerberg, a Facebook alapító-vezérigazgatója 74,5 milliárd dollárral.</p>
      <p>
        <i>Nyitókép: SHAWN THEW</i>
      </p>
    </article>
  </body>
</html>