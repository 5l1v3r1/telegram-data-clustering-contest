<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1995481/%E2%80%8Biran%E2%80%99da-protestolar-rejim-interneti-kesti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-17T11:30:00+00:00"/>
    <meta property="og:title" content="​İran’da protestolar: Rejim interneti kesti"/>
    <meta property="og:description" content="İran’da devam eden protestolar sırasında dün gece ülke genelinde internet erişiminin neredeyse tamamı kesildi. sivil toplum kuruluşu NetBlocks yaptığı açıklamada “İran, cumartesi günü yerel saate göre 18:45'ten itibaren neredeyse tüm yurt çapında bir"/>
  </head>
  <body>
    <article>
      <h1>​İran’da protestolar: Rejim interneti kesti</h1>
      <address>
        <time datetime="2019-11-17T11:30:00+00:00">17 Nov 2019, 11:30</time>
      </address>
      <p>İran’da devam eden protestolar sırasında dün gece ülke genelinde internet erişiminin neredeyse tamamı kesildi.<br/><br/>sivil toplum kuruluşu NetBlocks yaptığı açıklamada “İran, cumartesi günü yerel saate göre 18:45'ten itibaren neredeyse tüm yurt çapında bir internet kesintisi yaşıyor” ifadelerini kullandı.<br/><br/>NetBlocks, "Gerçek zamanlı ağ verileri, ülke genelinde halk protestolarının devam etmesiyle birlikte internetin 12 saat aşama aşama kesilmesinden sonra iletişim seviyesinin normal seviyelerden yüzde 7'ye düştüğünü gösterdi" dedi.<br/><br/>NetBlocks dijital haklar, siber güvenlik ve internet yönetimi ile ilgilenen ve ‘herkes için açık ve kapsayıcı bir dijital gelecek’ inşa etmek için çaba harcayan bir sivil toplum örgütü.<br/><br/>Alman haber ajansı DPA'ya göre, internetin kesintiye uğramasından sonra İran hükümetinden resmi bir açıklama yapılmadı.<br/><br/><b>ABD kınadı</b><br/><br/>ABD, benzin fiyatlarına zam getirilmesine ve kota sistemi uygulanmaya başlanmasına karşı yapılan büyük protestolar sırasında İran hükümetinin internet erişimine engelleme girişimini kınadı.<br/><br/>Dışişleri Bakanlığı sözcüsü Morgan Ortagus, "ABD, yozlaşmış rejim tarafından yapılan son haksızlıkları protesto ettikleri için uzun süredir acı çeken İran halkıyla birlikte. İnternet bağlantısını kesme girişimini kınıyoruz. Bırakın konuşsunlar!" dedi.</p>
    </article>
  </body>
</html>