<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904087/lukaku-vierde-doelpunt-tegen-rusland-met-een-boodschap-voor-zijn-zoon.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T11:38:00+00:00"/>
    <meta property="og:title" content="Lukaku vierde doelpunt tegen Rusland met een boodschap voor... zijn zoon"/>
    <meta property="og:description" content="Veel is er niet geweten over het persoonlijke leven van Romelu Lukaku. In Italië werd er al een tijdje gespeculeerd dat de aanvaller een zoontje heeft, maar dat wilde hij lang niet bevestigen. Zaterdag heeft hij het uiteindelijk toch gedaan."/>
  </head>
  <body>
    <article>
      <h1>Lukaku vierde doelpunt tegen Rusland met een boodschap voor... zijn zoon</h1>
      <address>
        <time datetime="2019-11-17T11:38:00+00:00">17 Nov 2019, 11:38</time>
      </address>
      <p>
        <b>Veel is er niet geweten over het persoonlijke leven van Romelu Lukaku. In Italië werd er al een tijdje gespeculeerd dat de aanvaller een zoontje heeft, maar dat wilde hij lang niet bevestigen. Zaterdag heeft hij het uiteindelijk toch gedaan.</b>
      </p>
      <p>De aanvaller wist zaterdag de 0-4 te scoren in de overwinning tegen Rusland. Na zijn doelpunt liep Lukaku, met duim in de mond, richting de camera. Hij had ook een boodschap voor... zijn zoontje. "Romeo. Ton papa t’aime, mon fils", gaf de spits aan.</p>
      <p>Bij <a href="https://www.hln.be/sport/voetbal/rode-duivels/lukaku-vermeldt-zoontje-voor-het-eerst-romeo-papa-houdt-van-je~a813374c/?utm_medium=twitter&amp;utm_content=Sport&amp;utm_source=dlvr.it"><i>Het Laatste Nieuw</i><i>s</i></a> klinkt het nu dat Lukaku een zoontje heeft van bijna één jaar oud. De elf maanden oude Romeo werd geboren in de Verenigde Staten en wordt opgevoed door Adolphine, de mama van Lukaku. Over de moeder van kleine Romeo is nog niets geweten.</p>
      <p><b>Geruchten</b><br/>De eerste geruchten over een zoontje van Lukaku kwamen er eind december van vorig jaar al. De spits kreeg toen meer dan een week vakantie bij Manchester United omwille van 'privéredenen'. Enkele weken later vierde hij enkele doelpunten met een duimpje in de mond. Nu is de bevestiging er dus ook gekomen van Lukaku.</p>
    </article>
  </body>
</html>