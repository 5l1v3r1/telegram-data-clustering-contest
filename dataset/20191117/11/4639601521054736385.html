<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/sports/ratsistiki-epithesi-kata-aisak-apo-roumanous-opadous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T11:40:30+00:00"/>
    <meta property="og:title" content="Ρατσιστική επίθεση κατά Άισακ από ρουμάνους οπαδούς"/>
    <meta property="og:description" content="Ο σουηδός επιθετικός δέχθηκε ρατσιστική επίθεση από τους ρουμάνους οπαδούς, όμως τόνισε στο διαιτητή πως δεν είναι ανάγκη να διακόψει το παιχνίδι"/>
  </head>
  <body>
    <article>
      <h1>Ρατσιστική επίθεση κατά Άισακ από ρουμάνους οπαδούς</h1>
      <h2>Ο σουηδός επιθετικός δέχθηκε ρατσιστική επίθεση από τους ρουμάνους οπαδούς, όμως τόνισε στο διαιτητή πως δεν είναι ανάγκη να διακόψει το παιχνίδι</h2>
      <address><time datetime="2019-11-17T11:40:30+00:00">17 Nov 2019, 11:40</time> by <a rel="author">ΤοΒΗΜΑ Team</a></address>
      <p>Ακόμη ένα κρούσμα ρατσισμού σημειώθηκε χθες το βράδυ στα ευρωπαϊκά γήπεδα.</p>
      <p>Κατά τη διάρκεια του αγώνα της Σουηδίας με τη Ρουμανία για τα προκριματικά του Euro 2020, ο Αλεξάντερ Άισακ δέχθηκε ρατσιστική επίθεση από τους οπαδούς των Ρουμάνων, την ώρα που περνούσε ως αλλαγή στον αγωνιστικό χώρο.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Ο 20χρονος επιθετικός της Σοσιεδάδ αντιλήφθηκε αμέσως το… θόρυβο που προερχόταν από τις εξέδρες και ενημέρωσε τον διαιτητή, ο οποίος με τη σειρά του διέκοψε προσωρινά το παιχνίδι.</p>
      <p>Παρόλα αυτά, σε δηλώσεις του μετά το τέλος του αγώνα ο Άισακ αποκάλυψε πως είπε στον διαιτητή ότι δεν ήταν ανάγκη να να διακοπεί η εξέλιξη του ματς λόγω του συγκεκριμένου περιστατικού.</p>
      <p>«Ήμασταν προετοιμασμένοι γι’ αυτό και πιστεύω ότι το διαχειρίστηκα σωστά και είχα τη στήριξη των συμπαικτών μου.</p>
      <p>Όταν με ρώτησε ο ρέφερι, του είπα ότι δεν ήταν ανάγκη να διακοπεί το παιχνίδι και ήθελα να συνεχίσουμε. Απλά είναι τρομερά λυπηρό να χρησιμοποιούνται ρατσιστικές εκφράσεις…» ήταν τα λόγια του.</p>
      <figure>
        <iframe data-src="https://twitter.com/Emishor/status/1195629263883509760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>