<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58402-smertelna-dtp-u-mukachev-podrobic-vd-polcyi.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T11:34:00+00:00"/>
    <meta property="og:title" content="Смертельна ДТП у Мукачеві: подробиці від поліції"/>
    <meta property="og:description" content="Про деталі смертельної автопригоди повідомили у відділі комунікації поліції Закарпатської області."/>
  </head>
  <body>
    <article>
      <h1>Смертельна ДТП у Мукачеві: подробиці від поліції</h1>
      <address>
        <time datetime="2019-11-17T11:34:00+00:00">17 Nov 2019, 11:34</time>
      </address>
      <p>
        <b>Про деталі смертельної автопригоди повідомили у відділі комунікації поліції Закарпатської області.</b>
      </p>
      <figure>
        <img src="https://zak-kor.net/uploads/posts/2019-11/1573983362_img-4944.jpg"/>
      </figure>
      <p>Працівники поліції Мукачівського районного відділення розпочали кримінальне провадження за фактом автопригоди, яка сталася на об‘їзній дорозі Мукачева. В результаті ДТП загинула жінка-пасажир.<br/><br/>Вночі 17 листопада близько 01:15 год на лінію «102» надійшло повідомлення про дорожню пригоду з потерпілими на автошляху «Київ-Чоп», в межах об’їзної дороги м.Мукачева<br/><br/>На місці події працівники слідчо-оперативної групи попередньо встановили, що водій автомобіля «Volkswagen Golf» , 26-річний берегівець, рухаючись по вул. Автомобілістів у напрямку с. Клячаново, не впорався з керуванням, перетнув кільцеву розв‘язку та з’їхав з проїжджої частини дороги. Від удару машину перекинуло у кювет. <br/><br/>Внаслідок аварії загинула пасажир автомобіля, 40-річна мешканка Кіровоградської області. Жінка померла на місці події. <br/><br/>За результатами освідчення, водій знаходився у стані алкогольного сп’яніння-1,8 проміле алкоголю. <br/><br/>За фактом автопригоди у поліції розпочато слідство за частиною 2 статті 286 Кримінального кодексу України, тобто порушення правил безпеки дорожнього руху, що спричинило смерть потерпілої. Транспортний засіб доставлено на арештмайданчик відділення поліції. <br/><br/>Наразі вирішується питання про затримання водія в порядку статті 208 КПК України та повідомлення йому про підозру. В рамках досудового розслідування поліція встановить всі обставини та причини аварії.<br/><br/>Відділ комунікації поліції Закарпатської області<br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>