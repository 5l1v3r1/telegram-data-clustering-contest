<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640357/%D8%B1%D8%B2%D9%85%D8%A7%DB%8C%D8%B4-%D9%85%D8%B4%D8%AA%D8%B1%DA%A9-%D8%A2%D9%85%D8%B1%DB%8C%DA%A9%D8%A7-%D9%88-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T11:56:00+00:00"/>
    <meta property="og:title" content="رزمایش مشترک آمریکا و کره جنوبی به تعویق افتاد"/>
    <meta property="og:description" content="آمریکا و کره جنوبی امروز یکشنبه از تعویق رزمایش مشترک نظامی دو کشور خبر دادند"/>
  </head>
  <body>
    <article>
      <h1>
        <a href="https://www.bultannews.com/fa/news/640357/%D8%B1%D8%B2%D9%85%D8%A7%DB%8C%D8%B4-%D9%85%D8%B4%D8%AA%D8%B1%DA%A9-%D8%A2%D9%85%D8%B1%DB%8C%DA%A9%D8%A7-%D9%88-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF">رزمایش مشترک آمریکا و کره جنوبی به تعویق افتاد</a>
      </h1>
      <h2>آمریکا و کره جنوبی امروز یکشنبه از تعویق رزمایش مشترک نظامی دو کشور خبر دادند</h2>
      <address><time datetime="2019-11-17T11:56:00+00:00">17 Nov 2019, 11:56</time> by <a rel="author">بولتن نیوز | bultannews.com</a></address>
      <p><b>گروه بین الملل:</b> به دنبال سفر<b> وزیر دفاع آمریکا</b> به بانکوک و دیدار او با<b> مقام‌های کره جنوبی</b>، دو کشور از به تعویق افتادن<b> رزمایش نظامی مشترک</b> خبر دادند.     به گزارش بولتن نیوز به نقل از فارس، به نوشته<b> «رویترز»</b>،<b> آمریکا</b> و <b>کره جنوبی</b> امروز یکشنبه اعلام کردند که این دو کشور به منظور افزایش فرصت‌ها برای مذاکرات با <b>کره شمالی</b>، رزمایش مشترک واشنگتن و سئول را که قرار بود اواخر ماه جاری میلادی برگزار شود، به تعویق انداختند. <br/><b>«مارک اسپر»</b> وزیر دفاع آمریکا در دیدار با همتای کره جنوبی خود در پایتخت تایلند در این باره گفت: «من این اقدام را دادن امتیاز (به کره شمالی) نمی‌دانم بلکه آن را تلاشی از روی حسن نیت برای تقویت صلح می‌دانم». <br/>مقام‌های آمریکا و کره جنوبی ضمن اعلام تعویق رزمایش، به زمان دقیق برگزاری آن اشاره‌ای نکرده‌اند. <br/>اعلام تعویق رزمایش نظامی مشترک واشنگتن و سئول در شرایطی انجام شده که پیش از این <b>«کیم میونگ گیل»</b> نماینده مذاکرات با آمریکا در کره شمالی از تمایل دولت ترامپ برای از سرگیری مذاکرات خبر داده بود. <br/>میونگ گیل گفت، <b>«استفان بیگان»</b> نماینده ویژه آمریکا در کره شمالی از طریق کشوری ثالث ابراز امیدواری کرده که پیونگ‌یانگ و واشنگتن بتوانند ماه آینده میلادی (دی ماه) مذاکرات را از سر گیرند.</p>
    </article>
  </body>
</html>