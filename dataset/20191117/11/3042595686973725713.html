<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/krog-slapp-med-skrekken-etter-fall/71829320"/>
    <meta property="og:site_name" content="Dagbladet.no"/>
    <meta property="article:published_time" content="2019-11-17T11:13:25+00:00"/>
    <meta property="og:title" content="Krog slapp med skrekken etter fall"/>
    <meta property="og:description" content="Falt etter landing på hoppdelen i Falun."/>
  </head>
  <body>
    <article>
      <h1>Krog slapp med skrekken etter fall</h1>
      <h2>Falt etter landing på hoppdelen i Falun.</h2>
      <address><time datetime="2019-11-17T11:13:25+00:00">17 Nov 2019, 11:13</time> by <a rel="author">Christian M. Hugsted</a></address>
      <p>Kombinertutøver Magnus Krog falt etter landing i hoppkonkurransen i svenske Falun søndag formiddag. Landslagsutøveren mistet kontrollen etter å ha landet på 81 meter i NM-øvelsen.</p>
      <p>Det var <a href="https://www.nettavisen.no/sport/krog-sendt-til-sykehus-etter-fall-i-nm/3423879858.html">Nettavisen </a>som først meldte nyheten.</p>
      <p>
        <b>Krog fikk behandling på stedet og ble seinere sendt til sykehus for undersøkelse.</b>
      </p>
      <p>Undersøkelsene viser søndag ettermiddag at kombinertløperen slapp unna alvorlig skade, melder NTB.</p>
      <p>
        <b>- Magnus er forslått, men han har ikke pådratt seg noen alvorlig skade. Han fikk en sleng på nakken i fallet, og derfor ble det gjort en grundig sjekk på sykehuset i ettermiddag. Alt ser ut til å ha gått bra, og nå gjelder det for Magnus å bruke tiden godt framover slik at han kommer raskest mulig tilbake i trening, sier landslagssjef Peder Sandell til NTB.</b>
      </p>
      <p>Krog har et OL-gull på CV-en fra lagkonkurransen i Sotsji i 2014. Han har også en individuell OL-bronse fra samme mesterskap, skriver NTB.</p>
      <p>Langrennsdelen avvikles forøvrig på Beitostølen neste helg.</p>
    </article>
  </body>
</html>