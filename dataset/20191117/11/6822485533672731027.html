<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826062.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T11:33:00+00:00"/>
    <meta property="og:title" content="دو طرح بنزینی فراکسیون امید منتفی شد"/>
    <meta property="og:description" content="سعیدی در گفتگو با خبرآنلاین افزود: طرح دو فوریتی دیگری نیز تهیه شده بود که بر مبنای آن بنزین تک نرخی و با نرخ ۱۵۰۰ تومان عرضه شود که آن هم به دلیل مشابه از دستور خارج شد."/>
  </head>
  <body>
    <article>
      <h1>دو طرح بنزینی فراکسیون امید منتفی شد</h1>
      <address>
        <time datetime="2019-11-17T11:33:00+00:00">17 Nov 2019, 11:33</time>
      </address>
      <p>فاطمه سعیدی سخنگوی فراکسیون امید مجلس گفت: در شورای مرکزی فراکسیون امید با توجه به نظرات کارشناسی کمیته های تخصصی یک طرح سه فوریتی برای لغو افزایش قیمت بنزین و افزایش تدریجی از طریق بودجه سنواتی تهیه شده بود که با توجه به تاکیدات صبح امروز رهبری معظم انقلاب از دستور خارج شد.</p>
      <p>سعیدی در گفتگو با خبرآنلاین افزود: طرح دو فوریتی دیگری نیز تهیه شده بود که بر مبنای آن بنزین تک نرخی و با نرخ ۱۵۰۰ تومان عرضه شود که آن هم به دلیل مشابه از دستور خارج شد.</p>
      <p>سخنگوی فراکسیون امید گفت: دولت و کلیه نهادهای نظارتی باید بر کنترل قیمت سایر کالاها اهتمام جدی داشته باشند و دولت حمایت از خانوارهایی که دچار سختی در معیشت هستد را هرچه سریعتر عملی کند.</p>
      <p>سعیدی همچنین گفت: فراکسیون امید طی درخواستی از هیئت رئیسه مجلس خواستار حضور روسای قوا در خانه ملت شده است تا ضمن تعامل و  همفکری با نمایندگان نقایص این طرح برطرف شود.</p>
      <p>وی در پایان تاکید کرد: با اذعان به حق اعتراض مدنی نسبت به تصمیمات اتخاذ شده و مرزبندی با جریاناتی که به دنبال سو استفاده از اعتراض هستند از مردم عزیز می‌خواهیم ضمن حفظ آرامش به نهادهای مسئول اطمینان کرده و از بروز اتفاقاتی نظیر خسارت وارد آوردن به اموال عمومی خودداری نمایند.</p>
    </article>
  </body>
</html>