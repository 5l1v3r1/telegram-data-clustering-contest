<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/sciopero-trasporti-18-novembre-romagna/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T11:49:13+00:00"/>
    <meta property="og:title" content="Sciopero del trasporto pubblico lunedì 18 novembre: dove, come e perchè"/>
    <meta property="og:description" content="Sciopero dei trasporti lunedì 18 novembre in Romagna: orari e motivi della protesta. Un lunedì difficile per i trasporti a Forlì e Cesena. Questo 18 novembre sarà infatti caratterizzato da uno sciopero in cui i lavoratori locali del trasporto pubblico incroceranno le braccia per alcune ore nel corso della giornata. Previsti diversi disagio nello spostamento, …"/>
  </head>
  <body>
    <article>
      <h1>Sciopero del trasporto pubblico lunedì 18 novembre: dove, come e perchè</h1>
      <address><time datetime="2019-11-17T11:49:13+00:00">17 Nov 2019, 11:49</time> by <a rel="author">Selena Marvaldi</a></address>
      <p>
        <b>Sciopero dei trasporti lunedì 18 novembre in Romagna: orari e motivi della protesta.</b>
      </p>
      <figure>
        <img src="https://www.viagginews.com/wp-content/uploads/2018/10/scioperoroma-min.jpg"/>
        <figcaption>Immagine di repertorio</figcaption>
      </figure>
      <p>Un lunedì difficile per i trasporti a Forlì e Cesena. Questo 18 novembre sarà infatti caratterizzato da uno sciopero in cui i lavoratori locali del trasporto pubblico incroceranno le braccia per alcune ore nel corso della giornata. Previsti diversi disagio nello spostamento, ma vediamo nel dettaglio gli orari e i motivi della protesta indetta dai sindacati per domani, lunedì 18 novembre.</p>
      <h3>Orari e motivi dello sciopero del 18 novembre</h3>
      <p>Incrociano le braccia gli autisti di Start Romagna. Dalle 17 alle 21 di domani, lunedì 18 novembre è infatti previsto uno sciopero che potrebbe causare non pochi disagi alla circolazione dei mezzi e al rientro a casa dei lavoratori che, abitualmente, si spostano con  i mezzi pubblici. L’area interessata  dallo sciopero è quella che va da Forlì a Cesena. Ma quali sono i motivi della protesta? I sindacati che hanno indetto la protesta sono diversi: Filt-Cgil, Fit-Cisl, Uiltrasporti, Faisa-Cisal e Usb. A detta loro questa manifestazione e il relativo sciopero erano diventati quasi obbligatori per via di svariati problemi con cui i lavoratori devono confrontarsi ogni giorno.</p>
      <h4>Motivi della protesta del 18 novembre</h4>
      <p>C’è ad esempio la carenza di personale che porta i lavoratori a fare più ore del dovuto, avere meno riposi e turni di lavoro molto pesanti e stressanti. Inoltre, legata a doppio filo con l’assenza di personale c’è anche la problematica legata alla sicurezza sul lavoro. A detta dei sindacati infatti ci sono pochi controlli a bordo e gli autisti non si sentono sicuri. Come loro anche i passeggeri. Inoltre i sindacati sono preoccupati per quello che succederà con la prossima gara d’appalto che deciderà a chi affidare il servizio pubblico locale in Romagna. La situazione insomma è piuttosto delicata e con questo sciopero di 4 ore indetto per domani, lunedì 18 novembre, la speranza è quella di puntare i riflettori dell’amministrazione locale su questi problemi.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/fabio-volo-chi-e-eta-moglie-vita-carriera/"/>
        <a href="https://www.viagginews.com/2019/11/17/domenica-live-anticipazioni-ospiti-oggi-17-novembre/"/>
        <a href="https://www.viagginews.com/2019/11/17/domenica-in-anticipazioni-ospiti-oggi-17-novembre/"/>
      </related>
    </article>
  </body>
</html>