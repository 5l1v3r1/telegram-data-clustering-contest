<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/social-network-mastodon-suspends-assam-police-account212.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T11:34:00+00:00"/>
    <meta property="og:title" content="'പൊലീസിന്റെ കളി ട്വിറ്ററിലും ഫേസ്ബുക്കിലും മതി, ഇവിടെ പറ്റില്ല' ; പൊലീസിന്റെ അക്കൗണ്ടുകള്‍ വിലക്കി മസ്‌റ്റൊഡോണ്‍"/>
    <meta property="og:description" content="Facebook TechNews Twitter Daily News ഇന്ത്യയില്‍ ഈയടുത്ത് ഏറ്റവും കൂടുതല്‍ പ്രചാരത്തിലായ സോഷ്യല്‍ മീഡിയ പ്ലാറ്റ്‌ഫോമാണ് മസ്‌റ്റൊഡോണ്‍. പൂര്‍ണമായ അഭിപ്രായ സ്വാതന്ത്രം ,എന്"/>
  </head>
  <body>
    <article>
      <h1>'പൊലീസിന്റെ കളി ട്വിറ്ററിലും ഫേസ്ബുക്കിലും മതി, ഇവിടെ പറ്റില്ല' ; പൊലീസിന്റെ അക്കൗണ്ടുകള്‍ വിലക്കി മസ്‌റ്റൊഡോണ്‍</h1>
      <address><time datetime="2019-11-17T11:34:00+00:00">17 Nov 2019, 11:34</time> by <a rel="author">ന്യൂസ് ഡെസ്‌ക്</a></address>
      <p>ഇന്ത്യയില്‍ ഈയടുത്ത് ഏറ്റവും കൂടുതല്‍ പ്രചാരത്തിലായ സോഷ്യല്‍ മീഡിയ പ്ലാറ്റ്‌ഫോമാണ് മസ്‌റ്റൊഡോണ്‍. പൂര്‍ണമായ അഭിപ്രായ സ്വാതന്ത്രം ,എന്നാല്‍ വിദ്വേഷ പ്രസംഗം, വര്‍ഗീയ പരാമര്‍ശം എന്നിവ അനുവദിക്കില്ല എന്നീ വാഗ്ദാനങ്ങള്‍ നല്‍കിയ ഈ ആപ്പിലേക്ക് ട്വിറ്ററില്‍ നിന്ന് വ്യാപകമായി കുടിയേറ്റം നടന്നിരുന്നു. ഇപ്പോളിതാ തങ്ങള്‍ വാക്കു പാലിക്കുന്നവരാണെന്ന് തെളിയിച്ചിരിക്കുകയാണ് മസ്‌റ്റൊഡോണ്‍.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>നവംബര്‍ 14 ന് മസ്‌റ്റൊഡോണില്‍ അക്കൗണ്ട് തുടങ്ങിയ അസ്സം പൊലീസിന് ‘പൊലീസുകാര്‍ക്ക് പ്രവേശനമില്ല’ എന്ന സന്ദേശമാണ് ലഭിച്ചത്.<br/>കേരളത്തിലേതിനു സമാനമായി ഫേസ്ബുക്കിലും ട്വിറ്ററിലും ഇന്‍സ്റ്റഗ്രാമിലുമൊക്കെ ജനങ്ങളുമായി അടുക്കാന്‍ ഔദ്യോഗിക അക്കൗണ്ട് തുടങ്ങിയ അസ്സാം പൊലീസ് മസ്റ്റഡോണ്‍ നല്‍കിയ മറുപടിയില്‍ അമ്പരന്നിരിക്കുകയാണ്.</p>
      <p>പൊലീസിന്റെ വരവ് തങ്ങളുടെ ഉപയോക്താക്കള്‍ക്ക് സുരക്ഷിതമല്ല എന്ന തോന്നലുണ്ടാക്കുന്നു എന്ന വിശദീകരണമാണ് ഇവര്‍ക്ക് ലഭിച്ചിരിക്കുന്നത്.</p>
      <related>
        <a href="https://www.doolnews.com/us-official-warn-countries-that-joining-hand-with-huawei-5g-network123.html?utm_source=doolnews&amp;utm_medium=related"/>
      </related>
      <p>അസം പൊലീസിനെ സ്വീകരിക്കേണ്ടെന്ന് തങ്ങള്‍ തീരുമാനിച്ചെന്നും ഒദ്യോഗിക കമ്മ്യൂണിക്കേഷനിലുപരി ഉപയോക്താക്കളുടെ സുരക്ഷയ്ക്കാണ് മുന്‍തൂക്കം എന്നും ആണ് മസ്‌റ്റൊഡോണ്‍ വ്യക്തമാക്കുന്നത് .</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ മോഡറേറ്റര്‍ക്ക് തങ്ങളുടെ വരവിന്റെ ഉദ്ദേശ്യം മനസ്സിലാകാത്തുകൊണ്ടാണ് ഇങ്ങനെയൊരു തീരുമാനം എന്നും  സമൂഹത്തിലെ എല്ലാവരുമായും ഗുണപരമായ ആശയ വിനിമയം നടത്താനാണ് തങ്ങളുടെ ഉദ്ദേശ്യമെന്നും അസം പൊലീസ് പറയുന്നു. മസ്‌റ്റൊഡോണിന്റെ തീരുമാനം ഇവരുടെ ഉദ്ദേശ്യത്തെക്കുറിച്ച് ആശങ്ക ഉണ്ടാക്കുന്നുണ്ട് എന്നും അസം പൊലീസ് കൂട്ടിച്ചേര്‍ക്കുന്നു.</p>
      <p>2016 ല്‍ ജര്‍മന്‍ യുവാവായ യുജെന്‍ റോച്ച് കോയ് എന്ന 24 കാരനാണ് മസ്‌റ്റൊഡോണിന് രൂപം നല്‍കിയത്. ഈ ആപ്പ് ആപ്പ് ട്വിറ്ററിനും ഫേസ്ബുക്കിനും ഒരു പോലെ വെല്ലുവിളിയാണ്. ട്വിറ്ററുമായി ചില കാര്യങ്ങളില്‍ സാമ്യം പുലര്‍ത്തുന്നുമുണ്ട്</p>
      <p>ഈയടുത്ത് ട്വിറ്ററിനെതിരെ വന്ന സുരക്ഷാ വീഴചകള്‍ മസ്‌റ്റൊഡോണിലേക്ക് ചേക്കേറാന്‍ ജനങ്ങളെ പ്രേരിപ്പിച്ചിട്ടുണ്ട്. ട്വിറ്ററില്‍ ‘ട്വീറ്റസ്’ ആണെങ്കില്‍ മസ്‌റ്റൊഡോണില്‍ ‘ടൂട്‌സ്’ ആണ്. ഭാവിയല്‍ ‘ട്വീറ്റ്‌സ്’ വാഴുമോ അതോ ‘ടൂട്‌സ്’ വാഴുമോ എന്ന് കണ്ടറിയേണ്ടി വരും</p>
      <p>സ്വതന്ത്രമായി പ്രവര്‍ത്തിക്കുന്ന വികേന്ദ്രീകൃത ശൃംഖലയാണ് മസ്റ്റൊഡോണ്‍. ഓരോ യൂസരും ഓരോ സെര്‍വറിലെ അംഗമായിരിക്കും.</p>
      <figure>
        <iframe src="https://www.youtube.com/embed/WOHPLaovcuQ" width="560" height="315" data-service="Youtube" scrolling="no"/>
      </figure>
    </article>
  </body>
</html>