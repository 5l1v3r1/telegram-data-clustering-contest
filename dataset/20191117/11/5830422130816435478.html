<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140735/%D8%B4%D8%A7%D8%AE%D8%B5-%D8%A8%D9%88%D8%B1%D8%B3-%D8%A8%D8%A7-%DA%A9%D8%A7%D9%87%D8%B4-%D8%AA%D9%86%D8%B4-%D8%B3%DB%8C%D8%A7%D8%B3%DB%8C-%D9%88-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%DB%B4%DB%B0%DB%B0-%D9%87%D8%B2%D8%A7%D8%B1-%D9%88%D8%A7%D8%AD%D8%AF%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T11:13:00+00:00"/>
    <meta property="og:title" content="شاخص بورس با کاهش تنش سیاسی و تحریم‌ها ۴۰۰ هزار واحدی می شود"/>
    <meta property="og:description" content="مدیرعامل کارگزاری وابسته به بانک بورسی گفت: اگر تنش سیاسی و تحریم‌ها کاهش یابد به طور حتم شاخص بورس وارد کانال ۴۰۰ هزار واحدی خواهد شد."/>
  </head>
  <body>
    <article>
      <h1>شاخص بورس با کاهش تنش سیاسی و تحریم‌ها ۴۰۰ هزار واحدی می شود</h1>
      <h2>مدیرعامل کارگزاری وابسته به بانک بورسی:</h2>
      <address>
        <time datetime="2019-11-17T11:13:00+00:00">17 Nov 2019, 11:13</time>
      </address>
      <p>
        <i>مدیرعامل کارگزاری وابسته به بانک بورسی گفت: اگر تنش سیاسی و تحریم‌ها کاهش یابد به طور حتم شاخص بورس وارد کانال ۴۰۰ هزار واحدی خواهد شد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، مهدی کباری <span dir="rtl">مدیرعامل کارگزاری بانک صادرات </span>درباره بازار سهام که با سیر نزولی قیمت ها و ریزش بیش از 4 هزار واحدی امروز شاخص روبرو شده به ایرنا گفت: میانگین بازدهی 8 ماهه سرمایه گذاری در بورس بر اساس شاخص ، 80 درصد بود که ناشی از عواملی چون رکود بازارهای مسکن، طلا، ارز و خودرو ، ورود رئیس بانک مرکزی به کنترل قیمت ارز ، نقش قوه قضاییه در مبارزه فساد، ورود گسترده‌ نقدینگی ، افزایش ارزش جایگزینی شرکت‌ها به دلیل افزایش دلار و جذابیت بازار سهام بود.</p>
      <p>وی ادامه داد: تجدید بر ارزیابی دارایی شرکت‌ها هم از دیگر عوامل موثر بوده و طبق رایزنی ها ، شرکت های دو گروه خودرو و بانکی با افزایش سرمایه همراه خواهند شد که تحقق این موضوع علاوه بر کاهش قیمت سهام ، باعث جذابیت سرمایه گذاران برای خرید سهم می شوند.</p>
      <p>این کارشناس بازار سرمایه با توصیه به سرمایه گذاران تازه وارد برای استفاده از صندوق‌های سرمایه‌گذاری یا شرکت‌های سبدگردان ، افزود: نکته‌ای که منجر به بهبود وضعیت بازار سرمایه و رشد شاخص می شود ، کاهش تنش‌های سیاسی بوده و می تواند باعث بهتر شدن شرایط شرکت‌های صادرات محور شود</p>
      <p>کباری ادامه داد: اگر تنش سیاسی و تحریم‌ها کاهش یابد به طور حتم شاخص بورس وارد کانال 400 هزار واحدی خواهد شد. در این میان جذب و حفظ نقدینگی مهم است و بازار سهام باید به حدی برای مردم جذاب باشد که به دنبال سرمایه‌گذاری کوتاه مدت نباشند. نهادهای مالی و سازمان بورس هم باید از طریق جلوگیری از رشد هیجانی ، زمینه دریافت سود معقول را فراهم کنند.</p>
      <p>انتهای پیام</p>
      <p> </p>
    </article>
  </body>
</html>