<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/mercatini-natale-2019-lazise-date-orari/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T11:59:40+00:00"/>
    <meta property="og:title" content="Lazise, Natale 2019, tornano i mercatini natalizi: dove, come e quando vederli"/>
    <meta property="og:description" content="Natale 2019, mercatini natalizi in Veneto, Lazise: dove sono, date di apertura, orari e cosa comprare in vista delle festività."/>
  </head>
  <body>
    <article>
      <h1>Lazise, Natale 2019, tornano i mercatini natalizi: dove, come e quando vederli</h1>
      <address><time datetime="2019-11-17T11:59:40+00:00">17 Nov 2019, 11:59</time> by <a rel="author">Selena Marvaldi</a></address>
      <p>
        <b>Natale a Lazise 2019 i mercatini natalizi sono pronti ad inaugurare: date, orari ed espositori.</b>
      </p>
      <figure>
        <img src="https://www.viagginews.com/wp-content/uploads/2019/11/mercatini-natale-2019-lazise-600x400.jpg"/>
        <figcaption>Pixabay</figcaption>
      </figure>
      <p>Torna il grandissimo appuntamento con i <b>Mercatini di Natale 2019 a Lazise</b>. Siamo in <a href="https://www.viagginews.com/2019/11/16/mercatini-natale-low-cost-2019-dove-andare/"><b>Veneto</b> </a>e le città qui, come anche in altre regioni, si stanno preparando per l’arrivo metaforico di<b><a href="https://www.viagginews.com/2019/10/11/dormire-villaggio-babbo-natale-lapponia/"> Babbo Natale</a>.</b> Le vie si illuminano grazie alle luminarie, si sente profumo di cioccolata calda, spezie e cannella… insomma, tutto è pronto per celebrare questa importante ricorrenza. Vediamo allora in Veneto, precisamente a Lazise quando, come e dove saranno i magici Mercatini di Natale 2019.</p>
      <h3>Date Mercatini Natalizi Lazise 2019</h3>
      <p>Quest’anno i mercatini natalizi di<b> Lazise inaugurano il 23-24 e 30 novembre</b>, per poi essere aperti nei giorn 1, 7, 8, 14, 15, 21, 22, 23 e 24 dicembre e tutti i giorni invece dal 26 dicembre al 6 gennaio 2020. Qui in Veneto il Natale è molto sentito e il mercatini di Lazise sono probabilmente i più grandi che potrete visitare. <b> La <a href="https://www.viagginews.com/2018/10/23/mercatini-natale-2018-veneto-venezia-padova/">location</a> prescelta è come sempre piazza Vittorio Emanuele, il Lungolago Marconi</b> e le vie del centro storico. Troverete oltre 100 espositori che vi permetteranno di trovare oggettini fantastici, pensierini e regali per Natale 2019, tutti fatti a mano, con un pizzico di magia dovuta proprio all’utilizzo di antiche tecniche artigiane. Ma non solo oggettistica, spazio anche al buon cibo con tanti prodotti dell’enogastronomia locale. Potreste infatti cercare un dolce tipico, oppure un buon vino.</p>
      <h3>Cosa acquistare ai mercatini di Lazise</h3>
      <p>Perché visitare i mercatini di Natale 2019 di Lazise? Perché la location prima di tutto è molto particolare e merita di essere vista. In secondo luogo potrete trovare molte idee regalo per Natale 2019 che altrove non riuscireste a trovare. Se ancora non vi basta sappiate che se siete dei veri amanti del Natale proprio non potete perdervi questa occasione di visitare i Mercatini perché sono pensati anche per i più piccoli. Arriverà anche Babbo Natale nei giorni a ridosso del 25 dicembre, per poter regalare tanti bei momenti di gioia ai più piccoli che potranno consegnare la loro letterina direttamente al vecchio signore vestito di rosso!</p>
      <p> </p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/15/candelara-mercatino-natale-illuminato-candele/"/>
        <a href="https://www.viagginews.com/2019/11/12/vacanze-natale-2019-scuola-date/"/>
        <a href="https://www.viagginews.com/2019/11/10/paesi-pagano-per-vivere-abitanti/"/>
      </related>
    </article>
  </body>
</html>