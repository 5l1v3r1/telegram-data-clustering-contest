<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/arahamiya-hoche-zrobyty-obov-yazkovym-vidviduvanist-komitetiv-deputatamy-za-dopomogoyu-kartok-dlya-golosuvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-17T11:49:24+00:00"/>
    <meta property="og:title" content="Арахамія хоче зробити обов'язковим відвідуваність комітетів депутатами за допомогою карток для голосування"/>
    <meta property="og:description" content="Арахамія переконаний, що справжню роботу народні обранці виконують в комітетах, тому він пропонує це зробити основною діяльністю парламентарів, з обов’язковим контролем відвідуваності за допомогою карток для голосування. Нардепи від фракції “Слуга народу” розробляють поправки до законопроекту про регламент Верховної Ради, якими планується ввести правила, що регламентують режим відвідування журналістами парламенту. Про це стало відомо із […]"/>
  </head>
  <body>
    <article>
      <h1>Арахамія хоче зробити обов'язковим відвідуваність комітетів депутатами за допомогою карток для голосування</h1>
      <address><time datetime="2019-11-17T11:49:24+00:00">17 Nov 2019, 11:49</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/arahamiya-860x580-c-1.jpg"/>
      </figure>
      <p>
        <b>
          <b>Арахамія переконаний, що справжню роботу народні обранці виконують в комітетах, тому він пропонує це зробити основною діяльністю парламентарів, з обов’язковим контролем відвідуваності за допомогою карток для голосування.</b>
        </b>
      </p>
      <p>Нардепи від фракції “Слуга народу” розробляють поправки до законопроекту про регламент Верховної Ради, якими планується ввести правила, що регламентують режим відвідування журналістами парламенту. Про це стало відомо із заяви голови фракції Давида Арахамії під час спілкування із журналістам в кулуарах Верховної Ради, повідомляє “<a href="https://interfax.com.ua/news/political/624933.html">Інтерфакс</a>“.</p>
      <p>“З метою захисту почуттів журналістів, а також з метою збереження їхньої уваги, необхідно зробити дні голосувань і дні для розмов. Приходьте, наприклад, в четвер і дивіться скільки ми всього наприймали, хочете послухати хто що думає – приходьте в інші дні”, – заявив Арахамія.</p>
      <p>За його словами, депутати не мають наміру обмежувати журналістам доступ до кулуарів і на ложу преси. Однак політик не виключив виникнення ситуації, коли в парламенті будуть працювати лише журналісти.</p>
      <p>Законопроект буде внесений в Раду наступного тижня, і, на думку Арахамії, до кінця року буде ухвалений.</p>
    </article>
  </body>
</html>