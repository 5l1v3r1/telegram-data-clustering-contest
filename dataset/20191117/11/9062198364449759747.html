<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376459/bakan-varank-asil-sizofren-sucluya-rol-bicenlerdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T11:34:00+00:00"/>
    <meta property="og:title" content="Bakan Varank: Asıl şizofren suçluya rol biçenlerdir"/>
    <meta property="og:description" content="Sanayi ve Teknoloji Bakanı Mustafa Varank, başörtülülere karşı saldırıları lanetlemek yerine failin psikolojik durumunu gündeme getirerek olayı örtbas isteyenlere tepki gösterdi."/>
  </head>
  <body>
    <article>
      <h1>Bakan Varank: Asıl şizofren suçluya rol biçenlerdir</h1>
      <h2>Sanayi ve Teknoloji Bakanı Mustafa Varank, başörtü saldırganını 'şizofren' diye geçiştirmeye çalışanlara tepki gösterdi.</h2>
      <address>
        <time datetime="2019-11-17T11:34:00+00:00">17 Nov 2019, 11:34</time>
      </address>
      <p>Sanayi ve Teknoloji Bakanı Mustafa Varank, başörtülülere karşı saldırıları lanetlemek yerine failin psikolojik durumunu gündeme getirerek olayı örtbas isteyenlere tepki gösterdi.</p>
      <p>Bakan Varank, sosyal medya hesabı üzerinden yaptığı açıklamada "Avrupa’da müslümanlara karşı işlenen nefret suçlarını lanetlemek yerine, failin psikolojik durumunu gündeme getiren gazeteci kılıklı palyaçolardan bizde de varmış. Bilinmelidir ki asıl şizofren; mağdurun dinine, diline, başındaki örtüye bakarak suçluya rol biçenlerdir." ifadelerini kullandı.</p>
      <p>Varank tepkisine şu şekilde devam etti:</p>
      <blockquote>"Kendilerini efendi gören, bin yıllık iktidar hayalleriyle milletimize nice acılar yaşatmış bu ikiyüzlülerin aklına iyice sokması gereken şudur: İnancını yaşamaya çalışanların itilip kakıldığı devirler geri gelmemek üzere kapanmıştır."</blockquote>
      <figure>
        <iframe data-src="https://twitter.com/varank/status/1195684376689950720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>NE OLMUŞTU?</h3>
      <p>Hürriyet muhabiri İsmail Saymaz, Twitter'dan Karaköy'deki saldırıyı yapan kişinin 'şizofren' olduğunu iddia etmişti. Saymaz paylaşımında "Karaköy’de, başörtülüye yumruk atan kadının şizofren olduğu ve önüne çıkana saldırdığı anlaşıldı. Bir şizofrenin yumruğunu bile Atatürkçülere ve laiklere yıkmak istediler. Türk toplumunda marjinal bir azınlık olan İslamcılar, 80 milyonu karşı karşıya getirmekten hiç çekinmiyor. Muhafazakar ve laiklerin uyumlu olduğu bir toplumdan rahatsız oluyorlar. İstiyorlar ki, bir Atatürkçü bir başörtülü ile, başı açık kadın bir sakallı ile kavga etsin. Bu ihtirasla yanıp tutuşuyorlar. Atatürkçüler bu gözü dönmüşlüğe, arzuladıkları bahaneyi vermiyor diye üzülüyorlar" ifadelerini kullanmıştı.</p>
    </article>
  </body>
</html>