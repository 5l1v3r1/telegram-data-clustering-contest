<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/17/news/manovra_la_carica_degli_emendamenti_con_l_incognita_spread_trump_protagonista_per_i_dazi-241251710/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T11:48:00+00:00"/>
    <meta property="og:title" content="Manovra, la carica degli emendamenti con l'incognita spread. Trump protagonista per i dazi"/>
    <meta property="og:description" content="Dalla Casa Bianca sono attesi annunci sull'auto europea. In arrivo il nuovo rapporto sull'economia globale dell'Ocse"/>
  </head>
  <body>
    <article>
      <h1>Manovra, la carica degli emendamenti con l'incognita spread. Trump protagonista per i dazi</h1>
      <h2>Dalla Casa Bianca sono attesi annunci sull'auto europea. In arrivo il nuovo rapporto sull'economia globale dell'Ocse</h2>
      <address>
        <time datetime="2019-11-17T11:48:00+00:00">17 Nov 2019, 11:48</time>
      </address>
      <p><b>MILANO </b>- Settimana carica d'interesse quella che si annuncia ai mercati finanziari, a cominciare dall'Italia dove la discussione parlamentare sulla Manovra di bilancio per il 2020 entra nel vivo con la carica degli oltre mille emendamenti attesi al Senato. Un passaggio che gli investitori scrutano con attenzione, dopo le recenti fibrillazioni dello spread tra Btp e Bund tedeschi. Il differenziale di rendimento ha rivisto negli ultimi giorni i picchi di agosto, quando la crisi di governo non era ancora risolta. Secondo gli addetti ai lavori ci sono molte prese di beneficio in questa dinamica, dovute al rally che è andato in scena dopo la nascita del Conte bis e grazie agli nuovi stimoli della Bce. Certo è che, come ha mostrato la vicenda dell'Ilva, la scarsa coesione della maggioranza rappresenta una incognita.<br/><br/>Ma a livello internazionale è sempre il commercio a tenere banco. L'evoluzione delle trattative nella guerra commerciale tra Usa e Cina e soprattutto l'atteso affondo del presidente americano Donald Trump sui dazi alle auto europee sono tra i temi caldi per gli investitori, in una settimana che sarà scandita anche da una serie di appuntamenti con le banche centrali, a partire dall'intervento del presidente della Bce, Christine Lagarde. In programma anche gli interventi di numerosi esponenti della Federal Reserve e la pubblicazione dei verbali delle ultime riunioni di politica monetaria di Fed e Bce.<br/><br/>Tra le scadenze circolate in rosso sui calendari di Piazza Affari si segnala il 22 novembre: è il termine per l'eventuale conciliazione tra Mediaset e Vivendi.<br/><br/>Sul versante macroeconomico, l'attenzione si concentrerà sui nuovi sondaggi Pmi in Europa e Stati Uniti, sul rapporto dell'Ocse, sul Pil tedesco e sulle immatricolazioni auto, mentre sullo sfondo restano le tensioni per le proteste a Hong Kong. Tra gli appuntamenti macro principali, il 19 novembre verranno diffusi i dati delle immatricolazioni auto in Europa e per l'Italia sono in programma anche i dati sulle vendite e ordinativi industriali. Il 20 novembre saranno pubblicati i verbali della Fed e il 21 quelli della Bce novembre, mentre l'Ocse pubblicherà l'Economic Outlook. La settimana si chiuderà con l'intervento di Lagarde all'European Banking Congress organizzato a Francoforte nell'ambito dell' Euro Finance Week e con una serie di indici, tra cui quello preliminare dei direttori degli acquisti per i settori manifatturiero e dei servizi in Germania, Francia ed Eurozona a novembre, e la lettura finale del Pil tedesco.<br/><br/>Ecco i principali appuntamenti nell'agenda <i>Agi</i>:</p>
      <h3>LUNEDI' 17 NOVEMBRE</h3>
      <p>Manovra: scade termine emendamenti in Commissione Senato.<br/>Cdp: a Roma inaugurazione delle celebrazioni del 170 esimo anniversario di Cassa Depositi e Prestiti con il Presidente Repubblica, Mattarella; ministro Economia, Roberto Gualtieri; Presidente Acri, Francesco Profumo; Presidente di Cdp, Giovanni Gorno Tempini e ad, Fabrizio Palermo.<br/>Istat: a Roma seminario"Disuguaglianze nella mortalità: cosa possiamo sapere in più dall'integrazione delle fonti?".<br/>Istat: dati su conciliazione tra lavoro e famiglia nel 2018.<br/>Lufthansa: cda e sviluppi su Alitalia.<br/>Bankitalia: a Roma ventennale di gestione del Fondo di prevenzione del sovraindebitamento e usura del Ministero dell'Economia e delle Finanze, con Annamaria Lusardi, Direttore Comitato Edufin, Pier Paolo Baretta, sottosegretario al Ministero dell'Economia, Carlo De Masi, Presidente Adiconsum.<br/>Acri: a Roma conferenza stampa di presentazione dell'indagine demoscopica "Gli italiani e la povertà educativa minorile", realizzata da Demopolis per l'impresa sociale con i Bambini, nell'ambito del Fondo per il contrasto della povertà educativa minorile, con Stefano Buffagni, Presidente del Comitato di Indirizzo Strategico del Fondo; Francesco Profumo, Presidente di Acri.<br/>Cisl: a Roma convegno su anniversario della caduta del muro di Berlino con Paolo Gentiloni, Antonio Tajani, Walter Veltroni e la Segretaria Generale della Cisl, Annamaria Furlan.<br/>Lavoro: a Firenze convegno "Il futuro del lavoro" Organizzato da: Fisac-Cgil Toscana. Interviene: Giovanni Sabatini, direttore generale Abi.</p>
      <h3>MARTEDI' 19 NOVEMBRE</h3>
      <p>Guardia di Finanza: il ministro dell'Economia Roberto Gualtieri interviene all'inaugurazione dell'Anno di Studi 2019/.<br/>Camera: il presidente Roberto Fico incontra Marco Alverà, amministratore delegato di Snam.<br/>Confedilizia: a Roma conferenza stampa "Obiettivo manovra 2020".<br/>Con  Giorgio Spaziani Testa, presidente di Confedilizia e Andrea Giuricin, economista Università Milano Bicocca.<br/>Casa: a Roma  iniziativa "Una nuova questione abitativa" promossa da Cgil, Cisl e Uil, per il diritto alla casa e contro il caro affitti, con Giulio Romani Segretario Confederale Cisl, Ivana Veronese, segretaria confederale Uil,Giovanni Carlo Cancelleri, viceministro delle Infrastrutture e dei Trasporti, Gianni Fracassi vicesegretaria generale della Cgil.<br/>Istat: a Roma seminario "La modernizzazione dei processi di diffusione in Istat e nel Sistema statistico nazionale".<br/>Istat: fatturato e ordinativi dell'industria a settembre.<br/>Poste: a Roma Forum Multi Stakeholder, con Matteo Del Fante, ad Poste Italiane; Silvia Candiani, ad Microsoft Italia.<br/>Vini: a Roma cerimonia di celebrazione per i 10 di attività del Consorzio di tutela del Prosecco Doc. Con Stefano Zanette, Presidente del Consorzio Prosecco Doc, Paolo Aielli, Amministratore Delegato del Poligrafico e Zecca dello Stato.<br/>Mit: a Roma prosegue la trattativa tra gli autotrasportatori e la ministra dei trasporti Paola De Micheli.<br/>Migranti: a Roma convegno nazionale "Commercialista del lavoro" Extracomunitari risorsa o costo organizzato dal Consiglio nazionale dei dottori commercialisti e degli esperti contabili, con Francesca Puglisi, Sottosegretario Ministero del Lavoro, Cominardi (M5S), Durigon (Lega).<br/>Cgil: a Luserna San Giovanni (To) iniziativa Cgil Torino e Piana di Gioia Tauro "Storie di accoglienza e legalita". Partecipa il segretario generale della Cgil Maurizio Landini.<br/>Cgil: a Pinerolo (To) assemblea generale Cgil Torino "Il racconto del gemellaggio". Partecipa il segretario generale della Cgil Maurizio Landini.<br/>Intesa Sp: a Milano incontro "L'Italia e la sua reputazione", con Gian Maria Gros-Pietro, Presidente Intesa Sanpaolo e altri.<br/>Industria 4.0: a Fisciano (Sa) convegno "Innovazione tecnologica, professioni e società" con il presidente di Confindustria Vincenzo Boccia.<br/>Eurozona: Acea presenta i dati relativi al mese di ottobre sulle immatricolazioni di autovetture in Europa Usa: licenze edilizie e nuovi cantieri residenziali ottobre.</p>
      <h3>MERCOLEDI' 20 NOVEMBRE</h3>
      <p>Istat: produzione nelle costruzioni a settembre.<br/>Sace: a Roma convegno: Fare business in Africa Occidentale organizzato da Sace Simest (Gruppo Cdp), nell'ambito delle attività di Education to Export, in partnership con Confindustria Assafrica &amp; Mediterraneo.<br/>Immobili: a Roma presentazione dell'aggiornamento del Rapporto 2019 su "I Fondi immobiliari in Italia e all'estero", realizzato da Scenari Immobiliari.<br/>Metalmeccanici: a Roma assemblea nazionale delegati Fiom-Cgil, Fim-Cisl e Uilm-Uil "per fermare le crisi industriali e occupazionali, far ripartire gli investimenti, riformare gli ammortizzatori sociali, per la tutela della salute e sicurezza sul lavoro", intervengono i segretari generali Francesca Re David, Marco Bentivogli, Rocco Palombella.<br/>Lavoro: a Roma convegno nazionale "Commercialista del lavoro" organizzata dal Consiglio nazionale dei dottori commercialisti e degli esperti contabili.<br/>Cgil: a Napoli iniziativa Cgil Campania 'Mezzogiorno, scelta obbligata! Lo sviluppo della Campania priorita' nazionalè.<br/>Partecipa il segretario generale della Cgil Maurizio Landini.<br/>Confindustria: a Salerno assemblea Pubblica di Confindustria Salerno "Cento anni di imprese al servizio del territorio", con il presidente di Confindustria Vincenzo Boccia e il ministro dell'Economia Roberto Gualtieri.<br/>Fed: verbali riunione del 30 ottobre.<br/>Giappone: bilancia commerciale ottobre.<br/>Germania: prezzi alla produzione ottobre.</p>
      <h3>GIOVEDI' 21 NOVEMBRE</h3>
      <p>Alitalia: scade termine proroga per offerte vincolanti.<br/>Borsa: a Milano Aim Investor Day 2019.<br/>Autorità: a Roma 14esima edizione dell'appuntamento annuale con le maggiori Authority italiane, "Il potere delle nuove tecnologie, il ruolo dell'Europa e delle Authority nazionali", con Sergio Veroli, Stefano Besseghini, Filippo Arena, Giuseppe Busia, Francesco Posteraro, Magda Bianco, Giuseppe D'Agostino, Maria Luisa Cavina, Katia Gallo.<br/>Istat: mercato immobiliare, compravendite e mutui di fonte notarile (II trim. 2019).<br/>Inps: osservatori cassa integrazione guadagni a ottobre; osservatorio precariato 2018 - settembre 2019.<br/>Commercio: a Roma convegno organizzato da Aires e Ancra Confcommercio: oltre la web tax analisi e riflessioni sulle asimmetrie competitive nel commercio moderno, con Carlo Sangalli Presidente Confcommercio Imprese per l'Italia, Andrea Dara Comm.ne Attività Produttive, Carla Ruocco Comm.ne Finanze, Mirella Liuzzi Sottosegretario Ministero dello Sviluppo Economico.<br/>Tecnologia: a Roma convegno organizzato da Consumers' Forum "Il potere delle nuove tecnologie, il ruolo dell'Europa e delle Authority nazionali", con le maggiori Authority italiane.<br/>Innovazione: a Roma conferenza stampa "Industria 4.0 tra innovazione e tecnologia digitale. Preview MECSPE Bari 2019" promossa da Senaf in collaborazione con SinergItaly. Con Paola Pisano, Ministro per l'Innovazione tecnologica e la Digitalizzazione, Mirella Liuzzi, Sottosegretario al Mise.<br/>Innovazione: a Roma conferenza internazionale sulle implicazioni etiche e giuridiche dell'Intelligenza Artificiale, organizzata dalla Fondazione Leonardo-Civiltà delle Macchine, con Luciano Violante,presidente Fondazione; Alessandro Profumo, ad Leonardo; Giovanna Boda, direttore Generale Miur.<br/>Bestinflexo 2019: a Bologna cerimonia di premiazione, con il presidente di Confindustria Vincenzo Boccia.<br/>Snam: presentazione piano strategico a Milano.<br/>Ocse: pubblicazione Economic Outlook.<br/>Bce: verbali riunione di ottobre.<br/>Francia: fiducia imprese manifatturiere novembre.<br/>Usa: richieste sussidi settimanali; indice Philadelphia Fed a novembre; indice anticipatore a ottobre; vendite di case esistenti a ottobre.</p>
      <h3>VENERDI' 22 NOVEMBRE</h3>
      <p>Istat: imprese multinazionali anno 2017.<br/>Innovazione: a Roma conferenza internazionale sulle implicazioni etiche e giuridiche dell'Intelligenza Artificiale, organizzata dalla Fondazione Leonardo-Civiltà delle Macchine. Con il presidente del Consiglio, Giuseppe Conte.<br/>Bankitalia: pubblica rapporto sulla stabilità finanziaria.<br/>Luiss: a Roma cerimonia di Inaugurazione dell'Anno Accademico 2019-2020 con il Direttore Generale Giovanni Lo Storto, il presidente di Confindustria Vincenzo Boccia, Lectio magistralis di Kwame Anthony Appiah Professor of Philosophy and Law, New York University .<br/>Bce: a Francoforte discorso presidente Lagarde.<br/>Giappone: inflazione a ottobre; pmi manifatturiero a novembre.<br/>Germania: Pil terzo trimestre.<br/>Usa: markit Pmi a novembre; fiducia famiglie (Michigan) a novembre.</p>
      <h3>SABATO 23 NOVEMBRE</h3>
      <p>Festa de 'Il Foglio': a Firenze con il ministro dell'Economia Roberto Gualtieri e il segretario generale della Cgil Maurizio Landini.<br/><br/><br/><br/><br/><br/><br/> </p>
    </article>
  </body>
</html>