<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/sports/rivalnto-to-10-tis-vrazilias-einai-mia-poly-varia-fanela/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T11:20:25+00:00"/>
    <meta property="og:title" content="Ριβάλντο : Το «10» της Βραζιλίας είναι μια πολύ βαριά φανέλα"/>
    <meta property="og:description" content="Η εικόνα του Λούκας Πακετά να φοράει το «10» της Εθνικής Βραζιλίας, αλλά να μένει στον πάγκο, στο φιλικό με την Αργεντινή, δεν άρεσε καθόλου στον Ριβάλντο"/>
  </head>
  <body>
    <article>
      <h1>Ριβάλντο : Το «10» της Βραζιλίας είναι μια πολύ βαριά φανέλα</h1>
      <h2>Η εικόνα του Λούκας Πακετά να φοράει το «10» της Εθνικής Βραζιλίας, αλλά να μένει στον πάγκο, στο φιλικό με την Αργεντινή, δεν άρεσε καθόλου στον Ριβάλντο</h2>
      <address><time datetime="2019-11-17T11:20:25+00:00">17 Nov 2019, 11:20</time> by <a rel="author">ΤοΒΗΜΑ Team</a></address>
      <p>O Ριβάλντο μίλησε για το φιλικό της Βραζιλίας με την Αργεντινή και ξεκαθάρισε ότι δεν του άρεσε καθόλου το γεγονός ότι φορούσε το «10» ο Λούκας Πακετά.</p>
      <p>Ο βραζιλιάνος θρύλος, που πέρασε από τον Ολυμπιακό και την ΑΕΚ, τόνισε ότι το συγκεκριμένο νούμερο είναι πολύ βαρύ και το έχουν φορέσει παίκτες όπως ο Ζίκο και ο Πελέ, κάτι που σημαίνει ότι απαγορεύεται να μένει στον πάγκο.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>Η κίνηση αυτή από το τεχνικό τιμ δεν άρεσε καθόλου στον Ριβάλντο που τα έβαλε ανοιχτά με το τεχνικό τιμ της σελεσάο.</p>
      <p>Αναλυτικά οι δηλώσεις του:</p>
      <p>«Είδα το ματς της Βραζιλίας με την Αργεντινή και ήταν πολύ λυπηρό να συνειδητοποιώ τι έχει συμβεί στη φανέλα με το Νο10. Την έδωσαν στον Πακετά. Το 10 της Βραζιλίας είναι μια φανέλα που σέβεται όλος ο κόσμος, δε γίνεται αυτή η φανέλα να κάθεται στον πάγκο ή να γίνεται αλλαγή στο ημίχρονο. Είναι μια φανέλα που την έχουν φορέσει και τιμήσει ο Πελέ, ο Ριβελίνο, ο Ζίκο, ο Κακά, ο Ροναλντίνιο, εγώ, ο Νεϊμάρ».</p>
      <p>Ο Ριβάλντο συνέχισε λέγοντας το εξής: «Δεν πρέπει, βέβαια, να τα βάζουμε με τον Πακετά αλλά με το τεχνικό τιμ, με αυτόν που πήρε αυτή την απόφαση, γιατί ξέρουν το βάρος αυτής της φανέλας και μπορεί να κάψουν έναν 22χρονο που ίσως έχει σπουδαίο μέλλον με την εθνική Βραζιλίας. Καλά έκανε ο προπονητής και προστάτεψε τον Ροντρίγκο, ο οποίος τα πάει πολύ καλά με τη Ρεάλ Μαδρίτης, αλλά θα έπρεπε να κάνει το ίδιο και με τον Πακετά, αποφεύγοντας να του δώσει το Νο10».</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>