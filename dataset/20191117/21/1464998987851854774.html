<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/no-clarity-on-sabarimala-verdict-by-supreme-court-yechuri"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-17T21:27:00+00:00"/>
    <meta property="og:title" content="ശബരിമല: കോടതി വിധിയില്‍ വ്യക്തതയില്ലെന്ന് സീതാറാം യെച്ചൂരി"/>
    <meta property="og:description" content="ന്യൂഡല്‍ഹി: ശബരിമല വിഷയത്തിലെ സുപ്രീം കോടതി ഉത്തരവില്‍ വ്യക്തതയില്ലെന്ന് സി.പി.എം ജനറല്‍ സെക്രട്ടറി സീതാറാം യെച്ചൂരി. വിശാല ബെഞ്ചിന്റെ തീര്‍പ്പ് വരുന്നത് വരെ കാത്തിരിക്കാനാണ് ഭൂരിപക്ഷ വിധി. സംസ്ഥാന സര്‍ക്കാര്‍ നിയമോപദേശം തേടിയിട്ടുണ്ടെന്നും കോടതി..."/>
  </head>
  <body>
    <article>
      <h1>ശബരിമല: കോടതി വിധിയില്‍ വ്യക്തതയില്ലെന്ന് സീതാറാം യെച്ചൂരി</h1>
      <address><time datetime="2019-11-17T21:27:00+00:00">17 Nov 2019, 21:27</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ന്യൂഡല്‍ഹി: ശബരിമല വിഷയത്തിലെ സുപ്രീം കോടതി ഉത്തരവില്‍ വ്യക്തതയില്ലെന്ന് സി.പി.എം ജനറല്‍ സെക്രട്ടറി സീതാറാം യെച്ചൂരി. വിശാല ബെഞ്ചിന്റെ തീര്‍പ്പ് വരുന്നത് വരെ കാത്തിരിക്കാനാണ് ഭൂരിപക്ഷ വിധി. സംസ്ഥാന സര്‍ക്കാര്‍ നിയമോപദേശം തേടിയിട്ടുണ്ടെന്നും കോടതി പറയുന്നത് അനുസരിക്കുകയാണ് സര്‍ക്കാരിന്റെ ദൗത്യമെന്നും യെച്ചൂരി കൂട്ടിച്ചേര്‍ത്തു.</p>
      <p>അതേസമയം ശബരിമല യുവതീ പ്രവേശനത്തില്‍ മുഖ്യമന്ത്രി പിണറായി വിജയന്‍ പറയുന്നതാകണം പാര്‍ട്ടി നയമെന്ന് ഡല്‍ഹിയില്‍ ചേര്‍ന്ന പോളിറ്റ് ബ്യുറോ യോഗം ധാരണയില്‍ എത്തി.</p>
      <p>ആക്ടിവിസ്റ്റുകള്‍ക്ക് ആക്ടിവിസം കാണിക്കാനുള്ള ഇടമല്ല ശബരിമലയെന്ന ദേവസ്വം മന്ത്രിയുടെ പ്രസ്താവനയില്‍ സി.പി.എം പി.ബി അതൃപ്തി പ്രകടിപ്പിച്ചു. കടകംപള്ളിയുടെ പ്രസ്താവന അനാവശ്യമായിരുന്നെന്ന് പി.ബി വിലയിരുത്തി.  </p>
    </article>
  </body>
</html>