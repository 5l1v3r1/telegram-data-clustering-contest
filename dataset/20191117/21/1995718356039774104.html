<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152417-luchan-zaproshuyut-na-vystavku-prysviachenu-oleni-blavatskij"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T21:20:00+00:00"/>
    <meta property="og:title" content="Лучан запрошують на виставку, присвячену Олені Блаватській"/>
    <meta property="og:description" content="Відкриття виставки &quot;Невичерпне джерело”, яка присвячена життю та спадщині Олени Петрівни Блаватської, відбудеться у Луцьку."/>
  </head>
  <body>
    <article>
      <h1>Лучан запрошують на виставку, присвячену Олені Блаватській</h1>
      <address>
        <time datetime="2019-11-17T21:20:00+00:00">17 Nov 2019, 21:20</time>
      </address>
      <p>Відкриття виставки "Невичерпне джерело”, яка присвячена життю та спадщині <b>Олени Петрівни Блаватської</b>, відбудеться у Луцьку. <br/><br/>Виставка підготовлена громадською організацією „Теософське товариство в Україні” і присвячена 130-й річниці виходу у світ „Ключа до Теософії”, визначного твору Олени Петрівна Блаватської, видатної співвітчизниці, всесвітньо визнаної письменниці, філософа, мандрівниці, засновниці Теософського товариства. Виставка буде розміщена у Волинській обласній науковій бібліотеці імені Олени Пчілки з 18 листопада по 07 грудня 2019 року, - повідомляють <a href="http://www.hroniky.com/news/view/17469-u-lutsku-vidkryietsia-vystavka-prysviachena-oleni-blavatskii">Хроніки Любарта</a>.<br/><br/>О. П. Блаватська справила великий вплив на культуру - науку, релігію, мистецтво. Вона заклала основи формування нової картини світу, заснованої на принципі Єдності усього сущого, і нового способу людських відносин - стосунків Загального Братерства людства. Її твори перекладені усіма мовами світу. Ім'я Олени Петрівни Блаватської увійшло до числа видатних діячів культури нашої країни і світу. Воно складає гордість нашого народу, його значення в майбутньому буде усвідомлене ще більшою мірою. <br/><br/>Виставку супроводжує низка заходів: <br/><br/>18 листопада о 15.00 – відкриття Виставки. Вступне слово про місію, життя та спадок О.П.Блаватської – Президент Теософського товариства в Україні С.Й.Гавриленко (Київ).. <br/>23 листопада – лекція-бесіда „Слідами життя та творчості Олени Блаватської”, Початок о 14.00. <br/>30 листопада – лекція-бесіда „’Таємна Доктрина’ О.П.Блаватської, cьогоднішнє прочитання”. Початок о 14.00. <br/>07 грудня – лекція-бесіда „О.П.Блаватська про синтез науки, релігії та філософії”. Початок о 14.00. <br/><br/>Запрошуємо волинян та гостей Луцька відвідати виставку, яка працює з 9.00 до 18.00, крім п'ятниці. <br/><br/>Вхід вільний.</p>
      <figure>
        <img src="http://www.volynpost.com/img/modules/news/b/d1/e43520f11502fdfd9f8ecc4a0b4cad1b/cb-6yev7gksfsn3ixd46s5eycugjlxbfk65.jpg"/>
      </figure>
    </article>
  </body>
</html>