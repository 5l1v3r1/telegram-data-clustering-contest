<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957439"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T21:26:08+00:00"/>
    <meta property="og:title" content="తెలంగాణ పర్యాటక రంగాన్ని అంతర్జాతీయ స్థాయిలో తీర్చిదిద్దుతాం"/>
    <meta property="og:description" content="ADVT"/>
  </head>
  <body>
    <article>
      <h1>తెలంగాణ పర్యాటక రంగాన్ని అంతర్జాతీయ స్థాయిలో తీర్చిదిద్దుతాం</h1>
      <address>
        <time datetime="2019-11-17T21:26:08+00:00">17 Nov 2019, 21:26</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> తెలంగాణ పర్యాటక రంగాన్ని అంతర్జాతీయ స్థాయిలో తీర్చిదిద్దుతామని పర్యాటక శాఖ ముఖ్యకార్యదర్శి సి.పార్ధసారధి అన్నారు. తెలంగాణ ప్రభుత్వం ప్రతిష్టాత్మకంగా నిర్వహిస్తున్న అతిపెద్ద గిరిజన జాతర సమ్మక్క-సారలమ్మల జాతరకు పెద్దయెత్తున భక్తులు వస్తారని అన్నారు. అనేపధ్యంలో ఐటీడీఎ పరిధిలోని ట్రైబల్‌ టూరిజం సర్క్యూట్‌ కింద ములుగు జిల్లాలో పలు అభివృద్ధి పనులకు టూరిజం శాఖ శ్రీకారం చుట్టింది. ఈమేరకు ఆదివారం పార్ధసారధి ఆయాపనులను పర్యవేక్షించారు. వరంగల్‌ ములుగు రహదారిలో ఉన్న ప్రముఖ దేవాలయం గట్టమ్మ మందిరం వద్ద సుమారు 7.50 కోట్లతో నిర్మిస్తున్న హరితహోటల్‌ నిర్మాణ పనులను ఆయన పరిశీలించారు. మేడారం జాతర సందర్భంగా పర్యాటకుల కోసం జనవరి 15లోగా దీనిని సిద్ధం చేస్తామని అన్నారు. అలాగే లక్నవరం సరస్సు వద్ద 17కోట్లతో నిర్మిస్తున్న కాటేజ్‌ల నిర్మాణం పనులను కూడా పార్ధసారధి పరిశీలించారు. ఇప్పటికే పూర్తయిన 8 కాటేజీలను పరిశీలించారు. లక్నవరం సరస్సును ఎకో టూరిజంగా అభివృద్ధి చేయడానికి అవకాశాలున్నాయని అన్నారు. సరస్సులో ఎన్నోఐలాండ్స్‌ ఉన్నాయని వాటిని కూడా అభివృద్ధి చేస్తామన్నారు. లక్నవరం సరస్సును అంతర్జాతీయ స్థాయిలో అభివృద్ధి చేస్తామన్నారు.</p>
    </article>
  </body>
</html>