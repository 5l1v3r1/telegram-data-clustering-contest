<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904153/-krijgt-lukaku-er-een-concurrent-bij-inter-heeft-interesse-in-chelsea-spits-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T21:05:00+00:00"/>
    <meta property="og:title" content="‘Krijgt Lukaku er een concurrent bij? Inter heeft interesse in Chelsea-spits’"/>
    <meta property="og:description" content="Het vergaat Romelu Lukaku en Inter Milaan uitstekend in de Italiaanse competitie. Trainer Antonio Conte is echter nog niet helemaal tevreden over de samenstelling van zijn kern."/>
  </head>
  <body>
    <article>
      <h1>‘Krijgt Lukaku er een concurrent bij? Inter heeft interesse in Chelsea-spits’</h1>
      <address>
        <time datetime="2019-11-17T21:05:00+00:00">17 Nov 2019, 21:05</time>
      </address>
      <p>
        <b>Het vergaat Romelu Lukaku en Inter Milaan uitstekend in de Italiaanse competitie. Trainer Antonio Conte is echter nog niet helemaal tevreden over de samenstelling van zijn kern.</b>
      </p>
      <p>Conte klaagde in het verleden al openlijk dat zijn kern te klein is om competitief te zijn op meerdere fronten. Vooral in het aanvallend compartiment zijn er niet genoeg wisselmogelijkheden. Door de blessure van Alexis Sanchez, heeft Inter maar twee spelers die de aanval kunnen dragen: Lukaku en zijn spitsbroeder Lautaro Martinez.</p>
      <aside>Lees meer<br/><a href="https://www.voetbalprimeur.be/nieuws/901716/conte-bezorgd-bij-inter-groot-risico-dat-lukaku-zich-blesseert-op-deze-manier-.html?itm_source=www.voetbalprimeur.be&amp;itm_medium=highlighted-content">Conte bezorgd bij Inter: "Groot risico dat Lukaku zich blesseert op deze manier"</a></aside>
      <p>De oproep van Conte is volgens <i>The Sun</i> niet zonder resultaat gebleven. Zij weten te melden dat het bestuur van Inter werk maakt van de komst van Olivier Giroud. De Franse spits zit op een doodspoor bij Chelsea. Het contract van Giroud loopt dit seizoen af en daarom verwachtten de Italianen een koopje te kunnen doen. Sportief directeur Piero Ausilio zou alvast al naar Londen zijn gereisd om de onderhandelingen op te starten.</p>
      <p>Eerder was ook al bekend dat de Italianen in januari een poging zullen ondernemen om Jan Vertonghen over te nemen van Tottenham.</p>
      <aside>Lees meer<br/><a href="https://www.voetbalprimeur.be/nieuws/901520/tottenham-reageert-op-geruchten-vertonghen-mag-niet-weg-in-januari-.html?itm_source=www.voetbalprimeur.be&amp;itm_medium=highlighted-content">Tottenham reageert op interesse Inter: ‘Vertonghen doet hier het seizoen uit'</a></aside>
    </article>
  </body>
</html>