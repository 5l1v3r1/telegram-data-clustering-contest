<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/dogovor-je-pao-srbija-dobila-selektora-393048.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T21:55:00+00:00"/>
    <meta property="og:title" content="Dogovor je pao, Srbija dobila selektora!?"/>
    <meta property="og:description" content="Izvori bliski Košarkaškom savezu Srbije tvrde da je dogovor postignut."/>
  </head>
  <body>
    <article>
      <h1>Dogovor je pao, Srbija dobila selektora!?</h1>
      <h2>Izvori bliski Košarkaškom savezu Srbije tvrde da je dogovor postignut.</h2>
      <address><time datetime="2019-11-17T21:55:00+00:00">17 Nov 2019, 21:55</time> by <a rel="author">Ivan Cvetković</a></address>
      <p>Košarkaši Srbije bi uskoro trebalo da dobiju novog selektora nakon odlaska Aleksandra Đorđevića sa tog mesta.<br/><br/>Prethodnih meseci se mnogo govorilo o njegovom nasledniku, pa je i predsednik KSS Predrag Danilović najavio da će Srbija uskoro dobiti novog trenera.<br/><br/>Prema pisanju portala <anchor name=""/><a href="https://direktno.rs/sport/kosarka/237690/kss-odlucio-kokoskov-novi-selektor-srbije.html?fbclid=IwAR3cOnHWzxTYvo3WWZ_avDf5SszHASLTBQTQrNaSW96A0_CLHiEtuYKM8VI">Direktno.rs</a>, to će biti Igor Kokoškov!<br/><br/>Izvori bliski Košarkaškom savezu Srbije javljaju da je Kokoškov dobio dozvolu Sakramenta čiji je pomoćni trener ove sezone, te da će on predvoditi "orlove" na kvalifikacionom turniru za odlazak na Olimpijske igre u Beogradu od 23. do 28. juna 2020. godine.<br/><br/>Igor Kokoškov je trenersku karijeru počeo 1992. godine u OKK Beogradu, da bi posle sezone u omladinskom pogonu Partizana otišao u Ameriku.</p>
      <figure>
        <img src="https://www.sportske.net/text_images/201903/kokoskov557384020190305080201.jpg"/>
      </figure>
      <p>Tamo je kao asistent bio u Mizuriju, Los Anđeles Klipersima, Finiksu, Klivlendu, Orlandu i Juti, da bi u sezoni 2018/19 dobio prvi samostalni angažman kao strateg Finiks Sansa.</p>
      <p>Izvor: Sportske.net, Direktno.rs</p>
    </article>
  </body>
</html>