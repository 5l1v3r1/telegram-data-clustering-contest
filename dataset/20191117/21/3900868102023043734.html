<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1561987/polytechneio-2019-28-syllipseis-kai-41-prosagwges-sta-exarcheia"/>
    <meta property="og:site_name" content="NOOZ."/>
    <meta property="article:published_time" content="2019-11-17T21:00:00+00:00"/>
    <meta property="og:title" content="Πολυτεχνείο 2019: 28 συλλήψεις και 41 προσαγωγές στα Εξάρχεια"/>
    <meta property="og:description" content="28 συλλήψεις και 13 προσαγωγές έγιναν συνολικά από την αστυνομία στην περιοχή των Εξαρχείων πριν και κατά τη διάρκεια των επεισοδίων που σημειώθηκαν μετά το τέλος της πορείας για το Πολυτεχνείο."/>
  </head>
  <body>
    <article>
      <h1>Πολυτεχνείο 2019: 28 συλλήψεις και 41 προσαγωγές στα Εξάρχεια</h1>
      <address>
        <time datetime="2019-11-17T21:00:00+00:00">17 Nov 2019, 21:00</time>
      </address>
      <p>
        <b>28 συλλήψεις και 13 προσαγωγές έγιναν συνολικά από την αστυνομία στην περιοχή των Εξαρχείων πριν και κατά τη διάρκεια των επεισοδίων που σημειώθηκαν μετά το τέλος της πορείας για το Πολυτεχνείο.</b>
      </p>
      <p><b>28 συλλήψεις και 41 προσαγωγές</b> έγιναν συνολικά από την αστυνομία στην περιοχή των <b>Εξαρχείων </b>πριν και κατά τη διάρκεια των <b>επεισοδίων </b>που σημειώθηκαν μετά το τέλος της πορείας για το Πολυτεχνείο.</p>
      <p>Οι 20 από τους συλληφθέντες είναι για τα επεισόδια, οι 6 ήταν το απόγευμα στο <a href="https://www.nooz.gr/greece/1561983/polytechneio-2019-ti-kategrapse-to-drone-tis-elas-apo-taratses-sta-exarcheia-video-"><b>κτίριο της</b> </a><b><a href="https://www.nooz.gr/greece/1561983/polytechneio-2019-ti-kategrapse-to-drone-tis-elas-apo-taratses-sta-exarcheia-video-">Σπ. Τρικούπη</a> </b>όπου βρέθηκαν οι μολότοφ και άλλα αντικείμενα στην ταράτσα και οι δυο από την πολυκατοικία της <b>οδού Στουρνάρη</b>.</p>
      <p>Σε βάρος των συλληφθέντων σχηματίζεται δικογραφία και θα οδηγηθούν στον εισαγγελέα.</p>
      <p>Σύμφωνα με την αστυνομία, κατά τη διάρκεια των επεισοδίων τραυματίσθηκαν δύο αστυνομικοί.</p>
      <p>Σύμφωνα με το ΑΜΠΕ, στην περιοχή των <b>Εξαρχείων</b>, ομάδες κουκουλοφόρων πέταξαν πέτρες, μολότοφ και διάφορα άλλα αντικείμενα εναντίον διμοιριών των ΜΑΤ. Σύμφωνα με τις ίδιες πληροφορίες, οι αστυνομικές δυνάμεις έκαναν χρήση χημικών στην προσπάθεια να απωθήσουν τους συγκεντρωμένους.</p>
      <p>Παράλληλα, σε άλλες πόλεις προσήχθησαν συνολικά 31 άτομα για συμμετοχή σε επεισόδια. Ειδικότερα, 14 στη Θεσσαλονίκη, 10 στην Πάτρα και 7 στο Ηράκλειο Κρήτης.</p>
      <p>
        <b>Επίθεση ΜΑΤ σε ρεπόρτερ και 20χρονη </b>
      </p>
      <p>Ωστόσο, σύμφωνα με μαρτυρία του ρεπόρτερ <b>Μάριου Αραβαντινού</b>, αστυνομικοί επιτέθηκαν σε άτομα που βρίσκονταν εκεί. </p>
      <p>Ενώ κατέγραφε τις κινήσεις των αστυνομικών για το ρεπορτάζ του, τρεις αστυνομικοί των ΜΑΤ του επιτέθηκαν. </p>
      <p>Απρόκλητη επίθεση καταγγέλλει πως δέχτηκε και <b>20χρονη</b>, την οποία χτύπησαν με <b>κλομπ στο κεφάλι.</b></p>
      <p>
        <a href="https://www.nooz.gr/greece/1561990/polytechneio-2019-xylodarmos-20chronis-apo-mat-epithesi-triwn-astynomikwn-se-reporter-video-">
          <b>Διαβάστε αναλυτικά</b>
        </a>
      </p>
    </article>
  </body>
</html>