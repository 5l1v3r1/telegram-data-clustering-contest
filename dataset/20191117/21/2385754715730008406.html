<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597832/finale-me-4ara-i-agglia-sefte-i-voulgaria"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T21:05:00+00:00"/>
    <meta property="og:title" content="Φινάλε με 4άρα η Αγγλία - Σεφτέ η Βουλγαρία"/>
    <meta property="og:description" content="Η Αγγλία ολοκλήρωσε τις υποχρεώσεις της στα προκριματικά του Euro 2020 με το επιβλητικό 4-0 μέσα στο Κόσοβο, ενώ η Βουλγαρία πήρε την πρώτη της νίκη στο..."/>
  </head>
  <body>
    <article>
      <h1>Φινάλε με 4άρα η Αγγλία - Σεφτέ η Βουλγαρία</h1>
      <address><time datetime="2019-11-17T21:05:00+00:00">17 Nov 2019, 21:05</time> by <a rel="author">SigmaliveSportime</a></address>
      <p><b>Η Αγγλία ολοκλήρωσε τις υποχρεώσεις της στα προκριματικά του Euro 2020 με το επιβλητικό 4-0 μέσα στο Κόσοβο, ενώ η Βουλγαρία πήρε την πρώτη της νίκη στο τελευταίο ματς, με το 1-0 κόντρα στην Τσεχία.<br/></b> <br/>Η Αγγλία είχε πάρει ήδη το εισιτήριο για την γιορτή του ερχόμενου καλοκαιριού αλλά ήθελε να κλείσει με ακόμη μία εμφατική νίκη τον όμιλο και το έκανε. Με τον Γουίνκς να ανοίγει το σκορ στο 32', τον Κέιν να σκοράρει για 6ο σερί ματς (79'), τον Ράσφορντ να βρίσκει δίχτυα (83') και τον Μάουντ να πετυχαίνει το πρώτο του γκολ με την εθνική ομάδα (91'), η ομάδα του Γκάρεθ Σάουθγκεϊτ έκανε... πλάκα στο Κόσοβο, το οποίο έμεινε στην 3η θέση του ομίλου, πίσω από την 2η Τσεχία, η οποία ολοκλήρωσε τα προκριματικά με ήττα. Κόντρα στη Βουλγαρία εκτός έδρας, οι αδιάφοροι Τσέχοι δεν ήταν καλοί και τελικά το γκολ του Μποζίκοφ στο 56ο λεπτό τους υποχρέωσε σε ήττα, με τους Βούλγαρους να πανηγυρίζουν την μοναδική τους νίκη στο γκρουπ.<br/> <br/><b>Η βαθμολογία του 1ου ομίλου:<br/></b>1. Αγγλία (37-6) 21<br/>2. Τσεχία (13-11) 15<br/>3. Κόσοβο (13-16) 11<br/>4. Βουλγαρία (6-17) 6<br/>5. Μαυροβούνιο (3-22) 3<br/> <br/> </p>
    </article>
  </body>
</html>