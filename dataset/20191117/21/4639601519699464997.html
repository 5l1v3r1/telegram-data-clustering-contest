<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/world/synexizontai-ta-akraia-fainomena-sti-venetia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T21:46:07+00:00"/>
    <meta property="og:title" content="Συνεχίζονται τα ακραία φαινόμενα στη Βενετία"/>
    <meta property="og:description" content="Η πλημμύρα στη Βενετία έφθασε τα 1,50 μ., κάτω από τα 1,87 μ. που έπληξε την Τρίτη την Γαληνοτάτη, η οποία παραμένει έκτοτε πλημμυρισμένη."/>
  </head>
  <body>
    <article>
      <h1>Συνεχίζονται τα ακραία φαινόμενα στη Βενετία</h1>
      <h2>Η πλημμύρα στη Βενετία έφθασε τα 1,50 μ., κάτω από τα 1,87 μ. που έπληξε την Τρίτη την Γαληνοτάτη, η οποία παραμένει έκτοτε πλημμυρισμένη.</h2>
      <address><time datetime="2019-11-17T21:46:07+00:00">17 Nov 2019, 21:46</time> by <a rel="author">ΤοΒΗΜΑ Team</a></address>
      <p>Η Βενετία, η οποία πλήττεται από πλημμύρες εδώ και μία εβδομάδα, δέχθηκε και πάλι την Κυριακή μεγάλη πλημμύρα, όμως μικρότερης κλίμακας, ενώ συναγερμός έχει σημάνει για την Φλωρεντία και την Πίζα, εξαιτίας των συνεχών βροχοπτώσεων στην Ιταλία.</p>
      <p>Η πλημμύρα έφθασε τα 1,50 μέτρα, κάτω από τα 1,87 μ. που έπληξε την Τρίτη την Γαληνοτάτη, η οποία παραμένει έκτοτε πλημμυρισμένη.</p>
      <p><a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Κοινωνικό μέρισμα : «Κλειδώνουν» οι αποφάσεις για το ποσό <br/></a>«Η στάθμη του νερού σταμάτησε να ανεβαίνει» έγραψε στο Twitter ο δήμαρχος της Βενετίας Λουίτζι Μπρουνιάρο. «Μέγιστο ύψος 10 εκ. …Οι Βενετοί δεν γονατίζουν παρά μόνο όταν προσεύχονται. Η Βενετία θα επιστρέψει».</p>
      <figure>
        <img src="https://www.in.gr/wp-content/uploads/2019/11/1-707-600x400.jpg"/>
      </figure>
      <p>Οι μετεωρολογικές προβλέψεις δείχνουν πλημμύρες που δεν θα ξεπερνούν τα 110 εκατοστά τις επόμενες ημέρες, πράγμα που θα επιτρέψει την αποτίμηση των ζημιών, οι οποίες ανέρχονται, σύμφωνα με τις εκτιμήσεις του δημάρχου, στο ένα δισεκατομμύριο ευρώ.</p>
      <h3>Ανοιξε η Πλατεία του Αγίου Πέτρου</h3>
      <p>Η εμβληματική Πλατεία του Αγίου Μάρκου άνοιξε και πάλι προς το τέλος της σημερινής ημέρας.</p>
      <p>Από την περασμένη Τρίτη, περισσότερες από 50 εκκλησίες, ανάμεσά τους και η εκκλησία του Αγίου Μάρκου, έχουν πλημμυρίσει στην Βενετία, καθώς και καταστήματα και κατοικίες. Ηδη τα ξενοδοχεία δέχονται μαζικά ακυρώσεις κρατήσεων για τις ημέρες των Χριστουγέννων.</p>
      <p>Ο δήμαρχος της πόλης ανακοίνωσε το άνοιγμα τραπεζικού λογαριασμού που θα δέχεται τις δωρεές όσων θέλουν να συμβάλουν στο έργο της αποκατάστασης των ζημιών από την Ιταλία ή το εξωτερικό. «Η Βενετία, μοναδικός τόπος, είναι κληρονομιά όλων. Χάρη στην δική σας βοήθεια, η Βενετία θα λάμψει και πάλι», έγραψε σε ανακοίνωσή του.</p>
      <figure>
        <iframe data-src="https://twitter.com/RT_com/status/1196151015885754368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Συναγερμός για Φλωρεντία και Πίζα</h3>
      <p>Νοτιότερα, στην Τοσκάνη, δύο ακόμη εμβληματικές ιταλικές πόλεις, η Φλωρεντία και η Πίζα, βρίσκονται σε συναγερμό εξαιτίας της απειλής πλημμυρών. Ο πρόεδρος της περιφέρειας της Τοσκάνης Ενρίκο Ρόσι προειδοποίησε μέσω του Twitter για τον κίνδυνο υπερχείλισης του Αρνου ποταμού και δήλωσε ότι λαμβάνονται μέτρα στις όχθες του στο ύψος της Πίζας για προληπτικούς λόγους.</p>
      <p>Ο στρατός λαμβάνει μέτρα και στις όχθες του Αρνου στο ύψος της Φλωρεντίας, όπου η στάθμη των υδάτων αυξήθηκε επικίνδυνα την χθεσινή νύκτα.</p>
      <p>Η Φλωρεντία καταστράφηκε το 1966 από φονικές πλημμύρες που προκάλεσαν τον θάνατο εκατό ανθρώπων και κατέστρεψαν ανυπολόγιστης αξίας έργα της Αναγέννησης.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/18/world/ti-perilamvanei-i-protasi-tis-gallias-gia-ti-dieyrynsi/">Τι περιλαμβάνει η πρόταση της Γαλλίας για τη διεύρυνση</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/15/world/venetia-aperripse-metra-gia-tin-klimatiki-allagi-kai-plimmyrise/"/>
        <a href="https://www.tovima.gr/2019/11/14/world/venetia-se-katastasi-ektaktis-anagkis-logo-ton-plimmyron/"/>
        <a href="https://www.tovima.gr/2019/11/14/world/venetia-anevikan-ta-nera-ixisan-oi-seirines-megali-i-katastofi/"/>
      </related>
    </article>
  </body>
</html>