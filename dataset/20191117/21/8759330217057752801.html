<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904158/batshuayi-over-concurrentie-strijd-met-lukaku-we-zijn-vrienden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T21:45:00+00:00"/>
    <meta property="og:title" content="Batshuayi over concurrentie strijd met Lukaku: &quot;We zijn vrienden&quot;"/>
    <meta property="og:description" content="Michy Batshuayi moet zich zowel bij club als land tevreden stellen met een plaats op de bank. Bij de Rode Duivels is het Romelu Lukaku die hem van een basisplaats weerhoudt. De aanvaller laat er bij de"/>
  </head>
  <body>
    <article>
      <h1>Batshuayi over concurrentie strijd met Lukaku: "We zijn vrienden"</h1>
      <address>
        <time datetime="2019-11-17T21:45:00+00:00">17 Nov 2019, 21:45</time>
      </address>
      <p>
        <b>Michy Batshuayi moet zich zowel bij club als land tevreden stellen met een plaats op de bank. Bij de Rode Duivels is het Romelu Lukaku die hem van een basisplaats weerhoudt. De aanvaller laat er bij de <i><a href="https://www.rtbf.be/sport/football/diablesrouges/detail_michy-batshuayi-marquer-c-est-ma-vitamine?id=10366918">RTBF</a> </i>zijn licht over schijnen.</b>
      </p>
      <p>Ondanks het vele bankzitten de afgelopen weken en maanden verliest Batsman zijn goed humeur niet. Doorheen het hele interview glimlacht hij, van een spatje jaloezie tegenover concurrent Lukaku is er dan ook geen sprake. "Ik en Romelu zijn vrienden. We hebben samen al zoveel meegemaakt, dat schept een band. Dat geldt trouwens voor alle andere spelers in deze kern."</p>
      <aside>Lees meer<br/><a href="https://www.voetbalprimeur.be/nieuws/904024/oeps-foutje-boyata-gaat-het-veld-op-met-shirt-van-batshuayi.html?itm_source=www.voetbalprimeur.be&amp;itm_medium=highlighted-content">Batshuayi plaagt Boyata na foutje: 'Hij realiseerde zijn droom'</a></aside>
      <p>Vindt Batshuayi het dan echt niet frustrerend dat hij telkens op de bank moet starten? "Lukaku is een fenomeen. Er is veel gezonde concurrentie in deze groep, dat maakt ons allemaal beter. Maar niemand hier gaat hopen dat een andere speler zich blesseert", aldus Batshuayi. De spits vindt trouwens ook dat hij en Lukaku best wel samen kunnen spelen. "We zijn complementair, we hebben al bewezen dat we samen kunnen spelen. Ik ben wat technischer en fijner, hij is sterker en sneller. En hij is zo gespierd!"</p>
      <p>Het valt nog af te wachten of we Lukaku en Batshuayi nog wel samen zullen zien spelen. Lukaku gaf in het verleden immers aan dat hij zou stopper na Euro2020. "Dat heeft me ook verrast. We hebben het allemaal in de kranten gelezen maar we spreken er niet echt over samen." Ook Batsuayi heeft er dus het raden naar of Lukaku effectief de Rode Duivels uitzwaait na het Europees kampioenschap.</p>
      <aside>Lees meer<br/><a href="https://www.voetbalprimeur.be/nieuws/903950/batshuayi-gaat-voor-een-bizarre-modetrend-gezien-bij-een-rapper-.html?itm_source=www.voetbalprimeur.be&amp;itm_medium=highlighted-content">Batshuayi probeert een bizarre modetrend: "Gezien bij een rapper"</a></aside>
    </article>
  </body>
</html>