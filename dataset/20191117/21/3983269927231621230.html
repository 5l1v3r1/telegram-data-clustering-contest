<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/marc-marquez-es-corona-com-a-hexacampio-del-mon-de-motogp/noticia/2964089/"/>
    <meta property="og:site_name" content="CCMA"/>
    <meta property="article:published_time" content="2019-11-17T21:58:59+00:00"/>
    <meta property="og:title" content="Marc Márquez es corona com a hexacampió del món de MotoGP"/>
    <meta property="og:description" content="El pilot de Cervera ha recollit el trofeu que l'acredita com el millor pilot de la temporada a la categoria reina del motociclisme"/>
  </head>
  <body>
    <article>
      <h1>Marc Márquez es corona com a hexacampió del món de MotoGP</h1>
      <h2>El pilot de Cervera ha recollit el trofeu que l'acredita com el millor pilot de la temporada a la categoria reina del motociclisme</h2>
      <address><time datetime="2019-11-17T21:58:59+00:00">17 Nov 2019, 21:58</time> by <a rel="author">esport3</a></address>
      <p><b>Marc Márquez</b> comença a estar tan<b> familiaritzat amb la granota de pilot com amb el vestit i la corbata</b>, i és que aquest diumenge a la nit el pilot de Cervera ha recollit el seu <b>sisè títol mundial de MotoGP,</b> i vuitè en el seu palmarès, a la tradicional gala final que posa punt final al campionat de motociclisme.</p>
      <p>Però els aplaudiments i els guardons del Palau de Congressos de València no només han estat per al gran dels germans Márquez, ja que el petit, l'<b>Àlex, també ha pujat a l'escenari per recollir el títol de campió de Moto2</b>.</p>
      <p>Tots dos, a l'espera que es faci oficial el fitxatge d'Àlex Márquez com a nou company d'equip a Honda del seu germà, no tornaran immediatament a Catalunya perquè a Xest els pilots faran proves un parell de dies de cara a la temporada vinent.</p>
      <p>A banda dels germans Márquez, el català <b>Maverick Viñales ha recollit la medalla que l'acredita com el tercer millor pilot </b>de la temporada de la categoria reina del motociclisme.</p>
    </article>
  </body>
</html>