<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/mes_esports/tenis/Tsitsipas-guanya-final-Copa-Masters_0_2345765553.html"/>
    <meta property="og:site_name" content="Ara.cat"/>
    <meta property="article:published_time" content="2019-11-17T21:17:15+00:00"/>
    <meta property="og:title" content="Tsitsipas guanya la final de la Copa Masters"/>
    <meta property="og:description" content="És el primer jugador grec que aixeca el títol de les finals de l'ATP"/>
  </head>
  <body>
    <article>
      <h1>Tsitsipas guanya la final de la Copa Masters</h1>
      <h2>És el primer jugador grec que aixeca el títol de les finals de l'ATP</h2>
      <address>
        <time datetime="2019-11-17T21:17:15+00:00">17 Nov 2019, 21:17</time>
      </address>
      <p>Stefanos Tsitsipas s'ha convertit aquest diumenge en el primer grec que guanya la Copa Masters després de remuntar i guanyar l'austríac Dominic Thiem per 6-7 (6), 6-2 i 7-6 (4) i convertir-se, així, amb 21 anys i tres mesos en el tenista més jove que aixeca aquest torneig des de l'australià Lleyton Hewitt (va triomfar el 2001 a Sydney, amb 20 anys).</p>
      <p>El jove atenès, guanyador l'any passat de les Finals ATP de Nova Generació a Milà, ha sabut recuperar-se emocionalment de la derrota en el primer set per acabar guanyant en dues hores i 35 minuts. És el títol més important de la seva precoç trajectòria a l'elit del tenis mundial. Els nord-americans John McEnroe (19 anys i 11 mesos), Pete Sampras (20 anys i tres mesos) i Andre Agassi (20 anys i tres mesos) van guanyar el torneig amb menys edat.</p>
      <p>Tsitsipas acumula ja quatre títols ATP, tres aquest any: Marsella, Estoril i Londres, i en total tres en pista coberta. Aquest és el quart any consecutiu en què sorgeix un nou campió d'aquest torneig, després de les victòries del britànic Andy Murray (2016), el búlgar Grigor Dimitrov (2017) i l'alemany Alexander Zvérev, l'any passat.</p>
    </article>
  </body>
</html>