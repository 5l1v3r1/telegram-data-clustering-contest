<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/finance/teli-kykloforias-pos-tha-ta-ektyposete/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T21:14:11+00:00"/>
    <meta property="og:title" content="Τέλη κυκλοφορίας 2020 : Πώς θα τα εκτυπώσετε"/>
    <meta property="og:description" content="Στο Taxisnet μπορείτε να δείτε το ποσό που θα χρειαστεί να καταβάλετε για τα τέλη κυκλοφορίας"/>
  </head>
  <body>
    <article>
      <h1>Τέλη κυκλοφορίας 2020 : Πώς θα τα εκτυπώσετε</h1>
      <h2>Στο Taxisnet μπορείτε να δείτε το ποσό που θα χρειαστεί να καταβάλετε για τα τέλη κυκλοφορίας</h2>
      <address><time datetime="2019-11-17T21:14:11+00:00">17 Nov 2019, 21:14</time> by <a rel="author">ΤοΒΗΜΑ Team</a></address>
      <p>Χωρίς καμία αλλαγή από πέρσι είναι τα τέλη κυκλοφορίας του 2020, τα οποία αναρτήθηκαν στο Taxisnet.</p>
      <p>Υπενθυμίζεται ότι για όσους θα πληρώσουν μέσω web banking απαιτείται μόνο η Ταυτότητα Οφειλής που αναγράφεται στο ειδοποιητήριο, ενώ οι κάτοχοι πιστωτικών καρτών με επαρκές πιστωτικό υπόλοιπο μπορούν να εξοφλήσουν τα τέλη κάνοντας χρήση προγραμμάτων έως και 12 άτοκων δόσεων.</p>
      <p>
        <a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Κοινωνικό μέρισμα : «Κλειδώνουν» οι αποφάσεις για το ποσό</a>
      </p>
      <p>Στα ταμεία του Δημοσίου υπολογίζεται ότι θα εισρεύσουν 1,2 δισ. ευρώ καθώς οι ιδιοκτήτες των οχημάτων καλούνται να πληρώσουν από 22 ευρώ έως 1.380 ευρώ ανάλογα με τον τύπο και το έτος ταξινόμησης.</p>
      <h3>Τα τέλη κυκλοφορίας</h3>
      <p>Δείτε πώς θα εκτυπώσετε τα τέλη κυκλοφορίας:</p>
      <p>Αρχικά μπαίνετε στην εφαρμογή του Taxisnet.</p>
      <p>Πατάτε ΕΙΣΟΔΟΣ</p>
      <figure>
        <img src="https://www.in.gr/wp-content/uploads/2019/11/1-50-600x262.jpeg"/>
      </figure>
      <p>Κατόπιν συμπληρώνετε το ΑΦΜ και τον Αριθμό Κυκλοφορίας του ιδιοκτήτη του οχήματος</p>
      <figure>
        <img src="https://www.in.gr/wp-content/uploads/2019/11/1-51-600x299.jpeg"/>
      </figure>
      <p>Στη συνέχεια, αφού πατήσετε αναζήτηση εμφανίζετε το μήνυμα «Επιτυχής αναζήτηση» και τότε μπορείτε να πατήσετε εκτύπωση και να κατεβάσετε την φόρμα.</p>
      <h4>Τα πρόστιμα</h4>
      <p>Σημειώνεται πως θα πρέπει να εξοφληθούν μέχρι την 31 Δεκεμβρίου 2019.</p>
      <p>Σε διαφορετική περίπτωση η εκπρόθεσμη πληρωμή συνεπάγεται πρόστιμο στο 100% των τελών που αναλογούν στο όχημα.</p>
      <p>Όσοι δεν τα πληρώσουν εντός της συγκεκριμένη προθεσμίας, θα επιβαρυνθούν (εκτός του ποσού για τα τέλη κυκλοφορίας) πρόστιμα, ως εξής:<br/>– 100% των τελών εάν το όχημα είναι δίκυκλο, τρίκυκλο ή επιβατικό ΙΧ.</p>
      <p>– 50% των τελών εάν το όχημα είναι επιβατικό ΔΧ, φορτηγό ή λεωφορείο.</p>
      <p>– 30 ευρώ εάν τα τέλη κυκλοφορίας είναι μικρότερα των 30 ευρώ.</p>
      <h4>Κατάθεση πινακίδων</h4>
      <p>Οι ιδιοκτήτες αυτοκινήτων που επιθυμούν να καταθέσουν τις πινακίδες κυκλοφορίας τους δεν θα χρειαστεί να πληρώσουν τα τέλη κυκλοφορίας 2020.</p>
      <p>Έως τις 31 Δεκεμβρίου θα πρέπει να έχουν γίνει οι απαραίτητες διαδικασίες για όλους όσοι αποφασίσουν να θέσουν το όχημά τους σε καθεστώς «ακινησίας».</p>
      <p>Στην περίπτωση που δεν πληρωθούν μέχρι το τέλος του χρόνου τα τέλη κυκλοφορίας, είτε κινείται είτε όχι το όχημα ο ιδιοκτήτης επιβαρύνεται εκτός από τα ετήσια τέλη κυκλοφορίας με πρόστιμο ισόποσο των τελών αν το όχημα είναι δίκυκλο ή επιβατικό ΙΧ ή με 30 ευρώ αν τα τέλη κυκλοφορίας είναι λιγότερα από 30 ευρώ.</p>
      <p>Η κατάθεση γίνεται στην εφορία προκειμένου οι οδηγοί να αποφύγουν τη πληρωμή των τελών για το 2020, τον φόρο πολυτελούς διαβίωσης που πληρώνουν οι κάτοχοι ΙΧ κυβισμού 1.929 κυβικών εκατοστών και άνω, αλλά και τα τεκμήρια διαβίωσης.</p>
      <p>
        <a href="https://www.tovima.gr/2019/11/18/world/ti-perilamvanei-i-protasi-tis-gallias-gia-ti-dieyrynsi/">Τι περιλαμβάνει η πρόταση της Γαλλίας για τη διεύρυνση</a>
      </p>
    </article>
  </body>
</html>