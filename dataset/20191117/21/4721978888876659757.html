<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718575/shortcuts-105-podcast-launcher-automazione"/>
    <meta property="og:site_name" content="iPhone Italia"/>
    <meta property="article:published_time" content="2019-11-17T21:00:33+00:00"/>
    <meta property="og:title" content="Shortcuts #105: Podcast Launcher + Automazione"/>
    <meta property="og:description" content="È tempo di podcast di giocare un pochino con uno dei nostru Shortcuts e quest'applicazione di Apple che con iOS 13 è rinata completamente."/>
  </head>
  <body>
    <article>
      <h1>Shortcuts #105: Podcast Launcher + Automazione</h1>
      <address>
        <time datetime="2019-11-17T21:00:33+00:00">17 Nov 2019, 21:00</time>
      </address>
      <p>Appuntamento numero 105 della nostra rubrica sugli Shortcuts in cui questa volta parliamo del mondo dei podcast e di una funzionalità che potrebbe aiutare chi di voi ascolta anche la nostra trasmissione.</p>
      <p><b>Cosa permette di fare questo Shortcut</b>?<br/>Di avere ottenere i podcast presenti all’interno della nostra applicazione Podcast di Apple stessa, e di avere la possibilità di riprodurre uno degli episodi che abbiamo eventualmente nella nostra libreria.</p>
      <p>Come <b>impostazioni</b> abbiamo adottato:</p>
      <ul>
        <li>menù del widget dedicato: <b>abilitato</b>;</li>
        <li>menù di condivisione di iOS: <b>disabilitato</b>;</li>
        <li>richiamo vocale con Siri: <b>disabilitato</b>.</li>
      </ul>
      <h4>Riassunto degli step dello Shortcuts:</h4>
      <ul>
        <li><b>Step 1</b>: elaborazione libreria podcast a cui si è abbonati;</li>
        <li><b>Step 2</b>: riproduzione e scelta dell’episodio.</li>
      </ul>
      <figure>
        <img src="https://static.iphoneitalia.com/wp-content/uploads/2019/11/Shortcuts-105-500x1000.png"/>
      </figure>
      <h3>Step 1:</h3>
      <p>Partiamo subito con il dire che questo Comando funziona solo ed esclusivamente con l’applicazione Podcast proprietaria di Apple. Non vi è alcuna compatibilità con i software esterni di terze parti e, per il momento non sembra nemmeno prevista una possibile apertura in questo senso.</p>
      <p>Detto ciò dovremmo iniziare la nostra procedura direttamente con la voce <b>Ottieni i podcast dalla libreria</b>. In questo modo andremo ad effettuare la scansione degli episodi che abbiamo ad oggi sul nostro dispositivo. Con essi si intendono sia quelli in cloud o quelli in locale già scaricati.</p>
      <p>Per completare la nostra procedura e dare una scelta, dovremmo prendere la voce <b>Scegli da</b> che troveremo nella sezione <b>Programmazione</b>. Al suo interno inseriamo la variabile <i>Podcast</i> che si sarà appena generata ed avremo completato questo passaggio. In questo modo verrà scelta la specifica trasmissione a cui siete abbonati e non potrete tornare indietro. Fate quindi attenzione a non sbagliare.</p>
      <h3>Step 2:</h3>
      <p>Prendiamo nuovamente la voce <b>Ottieni le puntate</b> presente dentro la sezione dell’applicazione <i>Podcast</i>. Questa volta però dovremo andare ad inserire come variabile da elaborare <i>Elemento scelto</i>. Se non vi appare fra le opzioni disponibili in basso, prendete la classica bacchetta magica e dovrete selezionare l’output dello step precedente.</p>
      <p>Non finisce qui perché anche in questo caso dovremmo avere a disposizione i vari episodi e sceglierne uno per cui prendiamo la voce <b>Scegli da</b> che troveremo all’interno del menù <i>Programmazione</i> dedicato.</p>
      <p>Per chiudere questa prima parte prendiamo ancora una volta la sezione <i>Podcast</i> e questa volta però scegliamo la voce <b>Riproduci</b> così da far ripartire la riproduzione della nostra traccia audio. Attenzione all’elemento che andrete ad inserire all’interno di questo step. Dovrebbe esserci la variabile <i>Elemento scelto</i> che questa volta dovrà fare riferimento alla voce di output che troveremo direttamente dalla voce che abbiamo appena concluso un secondo fa.</p>
      <p>Come ultima voce abbiamo inserito una sorta di jolly. Abbiamo inserito un’automazione per questo Comando, che vediamo più avanti, ma per chi non la volesse abbiamo inserito quest’ultima voce. Prendete quindi la voce <b>Imposta</b> dentro la sezione <i>AirPlay</i> e scegliamo il dispositivo che preferiamo come destinazione finale, nel nostro caso <i>iPhone</i>.</p>
      <p>A questo punto il nostro <b>Shortcuts è già bello che completo</b>. In pochissimi tap potremmo far riprodurre la puntata di un nostro podcast, a patto di averne una dentro il nostro account. Per chi vuole proseguire con l’automazione vada avanti. Nel caso invece non lo vogliate abilitare, potete tranquillamente andare a cambiare l’ultima voce come vi abbiamo prima consigliato, potrebbe essere una soluzione per magari quando siete in casa e siete collegati ad un vostro dispositivo AirPlay di ultima generazione. No?</p>
      <p>Per scaricare lo Shortcut mostrato in questo articolo potete farlo direttamente da questo <a href="https://www.icloud.com/shortcuts/280804fb53884efd93cdfeec58806525">link</a> così da avere questo Shortcut già pronto e disponibile nella vostra libreria.</p>
      <figure>
        <img src="https://static.iphoneitalia.com/wp-content/uploads/2019/11/Shortcuts-105-2-800x513.png"/>
      </figure>
      <p>In questo caso c’è un’<b>automazione</b> da attivare per cui è necessario proseguire oltre nei vari menù. Noi abbiamo deciso di abilitare un’automazione personale scegliendo all’interno della sezione <i>Bluetooth</i>. Come dispositivo di scelta abbiamo ovviamente scelto le nostre AirPods che compariranno nel menù a tendina. Come azione finale abbiamo poi preso la voce <b>Esegui il comando rapido</b> ed al suo interno abbiamo inserito il nostro <i>Podcast Launcher</i>. Ogni volta che avremo le nostre AirPods, nel caso nostro, collegate potremmo quindi far partire questa piccola automazione.</p>
      <p>Nel caso abbiate problemi per <b>l’installazione dello Shortcuts</b>, seguite questi passaggi:</p>
      <ul>
        <li>Aprite l’applicazione Impostazioni;</li>
        <li>Spostiamoci nel quinto blocco dove troveremo Comandi rapidi;</li>
        <li>Ora abilitiamo la voce Consenti comandi rapidi non attendibili presente nella sezione Sicurezza e condivisione.</li>
      </ul>
      <p>Il comando è stato creato dal nostro team di <b>iPhone Italia</b>. Di conseguenza è doveroso riportare questa pagina come fonte iniziale a cui dover fare riferimento. Per qualsiasi modifica o richiesta particolare su di esso, non dovrete far altro che contattarci direttamente alla nostra email dedicata che trovate qui in basso.</p>
      <p>Clicca <a href="https://www.iphoneitalia.com/680738/come-utilizzare-shortcuts-apple-comandi">qui per la guida completa a Siri Shortcuts.</a></p>
      <p>Clicca <a href="https://www.iphoneitalia.com/migliori-shortcuts-scorciatoie-siri">qui per la raccolta completa a tutti i nostri Siri Shortcuts.</a></p>
      <p>
        <b>
          <i>Hai degli Shortcuts da suggerirci per le prossime puntate? Ne hai creati di nuovi e vuoi far parte di questa rubrica? Invia una e-mail a <a href="https://www.iphoneitalia.com/718575/shortcuts@spinblog.it">shortcuts@spinblog.it</a> e partecipa alla community Shortcuts di iPhoneItalia!</i>
        </b>
      </p>
      <p>
        <a href="https://www.iphoneitalia.com/category/siri-shortcuts">Siri Shortcuts</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>