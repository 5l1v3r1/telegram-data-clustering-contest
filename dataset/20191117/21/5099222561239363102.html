<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23496800-ministerul-economiei-reorganizat-1-146-posturi-8-secretari-stat.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T21:47:00+00:00"/>
    <meta property="og:title" content="Ministerul Economiei, reorganizat: 1.146 de posturi, 8 secretari de stat"/>
    <meta property="og:description" content="Numărul maxim de posturi pentru aparatul propriu al Ministerului Economiei va fi de 1.146 posturi finanţate de la bugetul de stat, exclusiv demnitarii şi posturile aferente cabinetelor demnitarilor,"/>
  </head>
  <body>
    <article>
      <h1>Ministerul Economiei, reorganizat: 1.146 de posturi, 8 secretari de stat</h1>
      <address><time datetime="2019-11-17T21:47:00+00:00">17 Nov 2019, 21:47</time> by <a rel="author">V.M.</a></address>
      <p><b>Numărul maxim de posturi pentru aparatul propriu al Ministerului Economiei va fi de 1.146 posturi finanţate de la bugetul de stat, exclusiv demnitarii şi posturile aferente cabinetelor demnitarilor, la care se adaugă 49 posturi pentru demnitari si posturile aferente cabinetelor demnitarilor, scrie Mediafax.</b><br/><br/>Conform proiectului de reorganziare a ministerului, pus în dezbatere publică, din numărul total al personalului, indicat anterior, numărul secretarilor generali adjuncți este dimensionat la 4, iar numarul secretarilor de stat la 8.<br/><br/>Din numărul total, 123 posturi sunt aferente rețelei externe a ministerului.<br/><br/>Ministerul Economiei, Energiei şi Mediului de Afaceri s-a înființat prin reorganizarea Ministerului Economiei şi prin comasarea cu Ministerul Energiei, Ministerul pentru Mediul de Afaceri, Comerţ şi Antreprenoriat şi Ministerul Turismului şi prin preluarea activităţilor şi structurilor de la aceste ministere.<br/><br/>Ministerul Economiei, Energiei şi Mediului de Afaceri exercită drepturile şi îndeplineşte obligaţiile ce decurg din calitatea de acţionar al statului român la operatorii economici pentru care îndeplinește calitatea de minister de resort. adică întreprinderile care s-au aflat sub autoritatea, în coordonarea sau subordinea ministerelor anterior indicate, respectiv: Ministerul Economiei, Ministerul Energiei, Ministerul pentru Mediu de Afaceri, Comerţ şi Antreprenoriat şi Ministerul Turismului, cu excepția Companiei Naţionale de Transport al Energiei Electrice Transelectricasi a Societații Naţionale de Transport Gaze Naturale Transgaz Mediaş.<br/><br/>În minister vor fi înființate, ca direcții generale, Departamentul de Comerț Exterior, Investiții Străime și Afaceri Europene, Departamentul pentru Energie și Departamentul pentru Turism, constituite din posturi existente la această dată în cadrul aparatului propriu al ministerelor care se desființează.<br/><br/>Sub coordonarea ministerului vor funcționa 70 de societăți comerciale, din energie, industrie, apărare, turism sau minerit.</p>
    </article>
  </body>
</html>