<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/casa/come-ridurre-il-consumo-di-gas-a-casa/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-17T21:12:17+00:00"/>
    <meta property="og:title" content="Come ridurre il consumo di gas a casa"/>
    <meta property="og:description" content="Come ridurre il consumo di gas a casa? Non solo corrente: gli sprechi più consistenti intorno a noi sono anche quelli di calore. Che fare? Beh, innanzitutto pensare di provvedere a installare un"/>
  </head>
  <body>
    <article>
      <h1>Come ridurre il consumo di gas a casa</h1>
      <h2>Accorgimenti utili per risparmiare: dalla caldaia a condensazione ai pannelli solari termici</h2>
      <address>
        <time datetime="2019-11-17T21:12:17+00:00">17 Nov 2019, 21:12</time>
      </address>
      <figure>
        <img src="https://notiziaoggivercelli.it/media/2019/11/gas-1620346_960_720-650x366.jpg"/>
      </figure>
      <p>Come ridurre il consumo di gas a casa? Non solo corrente: gli sprechi più consistenti intorno a noi sono anche quelli di calore. Che fare? Beh, innanzitutto pensare di provvedere a installare un <a href="http://casa.netweek.it/">impianto</a> solare termico per la produzione di acqua calda da riscaldamento o sanitaria non sarebbe male. Poi bisogna isolare gli edifici con tecnologie e prodotti opportuni. Per ridurre gli sprechi occorre poi adottare alcuni accorgimenti. Un piccolo vade mecum dettato dal buonsenso impone di regolare la temperatura ambiente a 18-19 gradi; lasciare i termosifoni scoperti e lontano dai mobili; se sono vicino a una finestra è consigliabile sistemare un pannello isolante tra l’elemento e la parete su cui è appoggiato.</p>
      <h3>Come ridurre il consumo di gas a casa</h3>
      <p>Se è acceso il riscaldamento le finestre restano chiuse; quando il camino è spento, la serranda di tiraggio deve essere chiusa; i paraspifferi possono essere utili; tenere le tapparelle abbassate quando va il riscaldamento aiuta a ridurre le dispersioni; se la casa è vuota il riscaldamento deve essere spento; se la casa è grande è utile riscaldare solo i locali realmente abitati; il controllo della caldaia è utile per mantenerla in efficienza e per prevenire gravi incidenti. Oltretutto, è un obbligo di legge.</p>
      <related>
        <h4>Leggi anche:</h4>
        <a href="https://notiziaoggivercelli.it/casa/quando-sostituire-i-serramenti-permette-di-tagliare-la-bolletta/"/>
      </related>
      <h3>Molti gli sprechi anche ai fornelli</h3>
      <p>Pentole e padelle vanno sulla piastra di dimensioni proporzionate al diametro. Durante la cottura, coprire pentole e casseruole con il loro coperchio riduce i consumi. Si risparmia anche spegnendo la piastra un po’ prima della fine cottura. Essa, infatti, prosegue sfruttando il calore residuo. La pentola a pressione riduce i tempi di cottura. Tutto cuoce prima consumando meno gas. Preferite la doccia al bagno e non prolungatela eccessivamente. Se ce n’è la possibilità installate una caldaia a condensazione che riduce i consumi di gas in modo consistente, oppure i pannelli solari termici. Accendere l’eventuale scaldabagno elettrico solo poco prima di usare l’acqua calda.</p>
    </article>
  </body>
</html>