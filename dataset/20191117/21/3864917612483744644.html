<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819967-cvk-bilorusi-rozpoviv-skilki-ludej-prijsli-na-parlamentski-vibori.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T21:08:00+00:00"/>
    <meta property="og:title" content="ЦВК Білорусі розповіла, скільки людей прийшли на вибори"/>
    <meta property="og:description" content="У виборах Палати представників, нижньої палати парламенту Білорусі, взяли участь 77,22% громадян країни."/>
  </head>
  <body>
    <article>
      <h1>ЦВК Білорусі розповіла, скільки людей прийшли на вибори</h1>
      <h2>У виборах Палати представників, нижньої палати парламенту Білорусі, взяли участь 77,22% громадян країни.</h2>
      <address>
        <time datetime="2019-11-17T21:08:00+00:00">17 Nov 2019, 21:08</time>
      </address>
      <p>Як повідомляє <a href="https://www.radiosvoboda.org/a/news-bilorus-vybory-yavka/30276839.html">Радіо Свобода</a> з посиланням на Центральну виборчу комісію Білорусі, йдеться про дані станом на 20:00.</p>
      <p>«Найнижчу явку ЦВК зафіксувала в Мінську (63,26%), найвищу – в Могильовській області (82,3%)», зазначається в повідомленні.</p>
      <p>Як уточнюється, нинішня явка - 77,22% - більша, ніж на виборах 2008-го, 2012-го та 2016 року, коли голосувати приходили в середньому 74% виборців.</p>
      <p>У 2004 році влада повідомляла про явку на рівні 89,84%. Як нагадує Радіо Свобода, тоді вибори були пов’язані з референдумом, на якому вирішувалося, чи зможе Олександр Лукашенко посідати президентське крісло необмежену кількість разів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819791-u-bilorusi-prohodat-parlamentski-vibori.html">У Білорусі проходять парламентські вибори</a>
      </blockquote>
      <p>Вибори Палати представників, яка складається зі 110 депутатів, проводяться в одномандатних округах за <a href="https://www.ukrinform.ua/tag-mazoritarna-sistema">мажоритарною системою</a>.</p>
      <p>Для визнання виборів такими, що відбулися, достатньо, аби проголосувало більше половини виборців округу, внесених до списків. Обраним вважається кандидат, який здобув найбільшу кількість голосів.</p>
    </article>
  </body>
</html>