<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640390/%D8%AC%D8%B2%D8%A6%DB%8C%D8%A7%D8%AA-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%86%D8%A7%D9%88%DA%AF%D8%A7%D9%86-%D8%AD%D9%85%D9%84%E2%80%8C%D9%88%D9%86%D9%82%D9%84-%D8%B9%D9%85%D9%88%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:02:00+00:00"/>
    <meta property="og:title" content="جزئیات سهمیه بنزین ناوگان حمل‌ونقل عمومی"/>
    <meta property="og:description" content="شرکت ملی پخش فرآورده‌های نفتی ایران در اطلاعیه شماره پنج خود جزئیات بسته تکمیلی سهمیه سوخت ناوگان حمل و نقل شهری و بین‌شهری را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640390/%D8%AC%D8%B2%D8%A6%DB%8C%D8%A7%D8%AA-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%86%D8%A7%D9%88%DA%AF%D8%A7%D9%86-%D8%AD%D9%85%D9%84%E2%80%8C%D9%88%D9%86%D9%82%D9%84-%D8%B9%D9%85%D9%88%D9%85%DB%8C">جزئیات سهمیه بنزین ناوگان حمل‌ونقل عمومی</a>
      </h1>
      <h2>شرکت ملی پخش فرآورده‌های نفتی ایران در اطلاعیه شماره پنج خود جزئیات بسته تکمیلی سهمیه سوخت ناوگان حمل و نقل شهری و بین‌شهری را اعلام کرد.</h2>
      <address><time datetime="2019-11-17T21:02:00+00:00">17 Nov 2019, 21:02</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شرکت ملی پخش فرآورده‌های نفتی ایران در اطلاعیه شماره ۵، جزئیات بسته تکمیلی <b>سهمیه سوخت</b> ناوگان <b>حمل و نقل</b> شهری و بین‌شهری را به شرح جدول ذیل اعلام کرد:</p>
      <p>۱) مطابق بسته مصوب سهمیه بنزین برای ناوگان آژانس شهری (تاکسی تلفنی) برای آن دسته از خودروهایی که تاکنون توسط وزارت صنعت، معدن و تجارت یا سازمان شهرداری‌های کشور ساماندهی شده‌اند، به میزان ۲۰۰ لیتر برای خودروهای تک‌سوز و ۱۲۰ لیتر برای خودروهای دوگانه‌سوز، طی دو ماه آینده در پایان هر ماه به صورت اعتباری و پس از معرفی کارت، در کارت بانکی رانندگان شارژ می‌شود.</p>
      <p>۲) برای سرویس مدارس، اداره‌های کل آموزش و پرورش، شهرداری‌ها و مدارس موظف هستند همه اطلاعات را در سامانه سپند ثبت‌نام کنند و سهمیه این خودروها در قالب اعتبار و براساس پیمایش انجام و در پایان ماه، در کارت اعتباری ذینفعان شارژ خواهد شد.</p>
      <p>۳) سهیمه بنزین تاکسی‌های دوگانه‌سوز نیز از ابتدای آذرماه ۹۸ به ۲۵۰ لیتر افزایش می‌یابد.</p>
      <p>۴) سهمیه سوخت وانت بارها و موتورسیکلت‌های حمل بار شهری در صورت ساماندهی و ثبت پیمایش این ناوگان با تایید وزارت کشور درباره افزایش سهمیه آنها براساس پیمایش مورد تایید، اقدام خواهد شد.</p>
    </article>
  </body>
</html>