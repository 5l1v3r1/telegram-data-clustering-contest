<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/17/tak-wygladalby-zwiastun-death-stranding-gdyby-gra-ukazala-sie-na-pierwszej-konsoli-playstation.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-17T21:23:00+00:00"/>
    <meta property="og:title" content="Tak wyglądałby zwiastun Death Stranding, gdyby gra ukazała się na pierwszej konsoli PlayStation"/>
    <meta property="og:description" content="Pewien fan Hideo Kojimy postanowił przerobić jego najnowsze dzieło w dość oryginalny sposób."/>
  </head>
  <body>
    <article>
      <h1>Tak wyglądałby zwiastun Death Stranding, gdyby gra ukazała się na pierwszej konsoli PlayStation</h1>
      <h2>Pewien fan Hideo Kojimy postanowił przerobić jego najnowsze dzieło w dość oryginalny sposób.</h2>
      <address><time datetime="2019-11-17T21:23:00+00:00">17 Nov 2019, 21:23</time> by <a rel="author">Maria Wawrzyniak</a></address>
      <p>Zastanawialiście się kiedyś, jak najnowsze dzieło Hideo Kojimy wyglądałoby na pierwszej generacji konsoli PlayStation? Jeżeli tak, to mamy dla Was świetny materiał, który na pewno Wam się spodoba. Stworzył go <b>David <i>Hoolopee </i>Poster, będący wielkim fanem gier wspomnianego twórcy. </b>Poster specjalizuje się przede wszystkim w <b>tworzeniu grafiki komputerowej oraz efektów specjalnych i animacji</b> – postanowił wykorzystać swoje umiejętności i stworzyć <b>bardzo interesujący projekt, wykorzystując moc pierwszej konsoli PlayStation</b>.</p>
      <p>https://youtu.be/iTgJHU3MB24</p>
      <p>Twórca przygotował zwiastun <i>Death Stranding</i>, który zaprezentowano podczas targów E3 2016 – odtworzył go, klatka po klatce, w wersji, w której produkcja mogłaby ukazać się na PS1. Poster wykonał tym samym kawał dobrej roboty, a dzięki jego projektowi możemy porównać, jak bardzo zmieniła się grafika komputerowa w przeciągu tych prawie 25 lat. Przypomnijmy, że <b><i>Death Stranding</i> zadebiutowało 8 listopada wyłącznie na konsolach PlayStation</b>. Produkcja pojawi się ostatecznie na komputerach osobistych, jednak na to poczekamy do początku lata przyszłego roku.</p>
      <hr/>
      <ul>
        <li>
          <a href="https://www.gram.pl/artykul/2019/11/01/kojimie-potrzeba-chomata-recenzja-death-stranding.shtml">Nasza recenzja gry <i>Death Stranding</i></a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>