<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/ben-arfa-na-cizmi-393043.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T21:36:00+00:00"/>
    <meta property="og:title" content="Ben Arfa na &quot;Čizmi&quot;?"/>
    <meta property="og:description" content="Francuski internacionalac je trenutno bez kluba."/>
  </head>
  <body>
    <article>
      <h1>Ben Arfa na "Čizmi"?</h1>
      <h2>Francuski internacionalac je trenutno bez kluba.</h2>
      <address><time datetime="2019-11-17T21:36:00+00:00">17 Nov 2019, 21:36</time> by <a rel="author">Stefan Matić</a></address>
      <p>Nikada ostvareni talenat francuskog fudbala Hatem Ben Arfa je u potrazi za novim klubom u ligama petice.<br/><br/>Tridesetdvogodišnjak je bez angažmana još od početka jula kada je završio saradnju sa Renom, pre toga je nastupao za PSŽ, Nicu, Njukasl, Hal, Marsej i Lion.<br/><br/>Italijanski Skaj Sport piše da su čelnici Đenove zainteresovani za "nestašnog" Ben Arfu, pošto su i sami doživeli hendikep u vidu povrede <anchor name=""/><a href="https://www.sportske.net/vest/transferi/steta-povreda-sprecila-veliki-transfer-lukinog-palasa-393034.html">Kuamea za kojeg je pitanje da li će se oporaviti do kraja sezone.</a><br/><br/>Ben Arfa je do sada u svakom klubu pokazivao obe strane svog fudbalskog života, neosporan talenat koji bi ubrzo pao u drugi plan zbog nedoličnog ponašanja samog igrača. Videćemo da li bi Serija A mogla da mu vrati karijeru na pravi put, ukoliko dođe do prelaska među "grifone".</p>
      <p>Izvor: Sportske.net</p>
    </article>
  </body>
</html>