<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640413/%D8%B1%D9%87%D8%A8%D8%B1-%DB%B4%DB%B2-%D8%B3%D8%A7%D9%84%D9%87-%D9%85%D8%AE%D8%A7%D9%84%D9%81%D8%A7%D9%86-%D8%AF%D9%88%D9%84%D8%AA-%D8%B1%D9%88%D8%B3%DB%8C%D9%87-%D8%AF%D8%B1%DA%AF%D8%B0%D8%B4%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T21:58:00+00:00"/>
    <meta property="og:title" content="رهبر ۴۲ ساله مخالفان دولت روسیه درگذشت"/>
    <meta property="og:description" content="«نیکیتا ایسایف» رهبر جنبش «نووایا روسیا» (روسیه جدید) که از مخالفان دولت روسیه محسوب می‌شود، در سن ۴۲ سالگی بر اثر ایست قلبی درگذشت."/>
  </head>
  <body>
    <article>
      <h1>
        <a href="https://www.bultannews.com/fa/news/640413/%D8%B1%D9%87%D8%A8%D8%B1-%DB%B4%DB%B2-%D8%B3%D8%A7%D9%84%D9%87-%D9%85%D8%AE%D8%A7%D9%84%D9%81%D8%A7%D9%86-%D8%AF%D9%88%D9%84%D8%AA-%D8%B1%D9%88%D8%B3%DB%8C%D9%87-%D8%AF%D8%B1%DA%AF%D8%B0%D8%B4%D8%AA">رهبر ۴۲ ساله مخالفان دولت روسیه درگذشت</a>
      </h1>
      <h2>«نیکیتا ایسایف» رهبر جنبش «نووایا روسیا» (روسیه جدید) که از مخالفان دولت روسیه محسوب می‌شود، در سن ۴۲ سالگی بر اثر ایست قلبی درگذشت.</h2>
      <address><time datetime="2019-11-17T21:58:00+00:00">17 Nov 2019, 21:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، خبر <b>مرگ</b> ایسایف را که ریاست انستیتو <b>اقتصاد</b> مبرم را برعهده داشت، «آلینا ژستوفسکایا» دستیار وی در فیسبوک اعلام کرد و نوشت: هنگامی که به همراه ایسایف در قطار از شهر تامبوف به مسکو باز می‌گشتیم، وی دچار ایست قلبی شد.</p>
      <p>کمیته پیگیری قضایی روسیه نیز اعلام کرد که تحقیقات قضایی درباره مرگ ایسایف آغاز شده است.</p>
      <p>«الکساندر ماکارنکو» سخنگوی ایسایف نیز درباره علت مرگ این رهبر مخالفان به ریانووستی گفت: نیکیتا از سفر کاری در شهر تامبوف به مسکو باز می‌گشت که به یکباره حالش بد شد.<br/>نیکیتا دانش آموخته آکادمی دولتی حقوق مسکو و دارای مدرک کارشناسی ارشد در رشته حقوق بود و در همین حال کارشناس اقتصادی خبره محسوب می‌شد.<br/>وی سال ۲۰۱۴ یک شرکت بیمه به نام «پرایم اینسورنس» تاسیس کرد و تا سه سال ریاست آن را برعهده داشت.<br/>نیکیتا همچنین در ۱۰ سال گذشته در حالی که در وزارت قفقاز شمالی روسیه مقام دولتی داشت برنامه‌ای را برای بازسازی زیرساخت‌های جمهوری خودخوانده اوستیای جنوبی که بر اثر مناقشه سال ۲۰۰۸ با گرجستان آسیب دیده بود به اجرا درآورد.<br/>ایسایف از سال ۲۰۱۷ به یکباره به جمع مخالفان دولت روسیه پیوست و برای مبارزات سیاسی خوب جنبشی به نام «نووایا راسیا» را تاسیس کرد.<br/>هدف از تاسیس این جنبش ایجاد، تشکلی برای رقابت با حزب حاکم روسیه واحد اعلام شد که ولادیمیر پوتین ۲۰ سال پیش آن را راه اندازی کرده بود.</p>
      <p>نیکیتا ایسایف از جمله رهبران مخالف دولت روسیه بود که هیچگاه پیروان خود را به اعتراضات خیابانی دعوت نمی‌کرد و خود نیز در تظاهراتی از این دست شرکت نداشت.<br/>اما وی در بسیاری از برنامه‌های سیاسی تلویزیون دولتی روسیه بویژه در شبکه تلویزیونی دولتی روسیه یک حضور می‌یافت و به برنامه‌های دولت اعتراض می‌کرد.<br/>وی از سیاست‌های دولت روسیه در عرصه داخلی این کشور در حوزه‌های اقتصادی و سیاسی و شرکت روسیه در عملیات ضدتروریستی در سوریه به شدت انتقاد داشت.</p>
      <p>ایسایف همچنین مخالف الحاق کریمه به روسیه بود و از اقدامات این کشور در شرق اوکراین انتقاد می‌کرد و آن را مداخله آشکار می‌خواند.</p>
      <p>این فعال سیاسی ماه گذشته با خودرو خود سفر ۱۱ هزار کیلومتری از مسکو به مقصد ساخالین در خاور دور روسیه داشت و پس از بازگشت هدف از این سفر را آشنایی نزدیک با روسیه خارج از عدسی دوربین رسانه‌های دولتی این کشور و لمس مشکلات مردم عنوان کرد.</p>
    </article>
  </body>
</html>