<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904154/ronaldo-reageert-op-ontstane-commotie-na-wissels-dat-maken-jullie-ervan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T21:11:00+00:00"/>
    <meta property="og:title" content="Niet fitte Ronaldo 'offerde zichzelf op' voor Portugal: &quot;Ik ben momenteel beperkt&quot;"/>
    <meta property="og:description" content="Cristiano Ronaldo heeft zich zondag tot zijn grote opluchting met Portugal verzekerd van een EK-ticket. De 34-jarige vedette speelde negentig minuten mee tegen Luxemburg, hoewel hij niet helemaal fit was en zich naar eigen zeggen moest opofferen."/>
  </head>
  <body>
    <article>
      <h1>Niet fitte Ronaldo 'offerde zichzelf op' voor Portugal: "Ik ben momenteel beperkt"</h1>
      <address>
        <time datetime="2019-11-17T21:11:00+00:00">17 Nov 2019, 21:11</time>
      </address>
      <p>
        <b>Cristiano Ronaldo heeft zich zondag tot zijn grote opluchting met Portugal verzekerd van een EK-ticket. De 34-jarige vedette speelde negentig minuten mee tegen Luxemburg, hoewel hij niet helemaal fit was en zich naar eigen zeggen moest opofferen.</b>
      </p>
      <p>Die blessure sluimert al langer: Ronaldo moest zich tijdens zijn laatste twee wedstrijden namens Juventus zelfs voortijdig laten vervangen. Tegen AC Milan liep hij direct de catacomben in, nadat hij werd afgelost door Paulo Dybala. De routinier heeft echter geen boodschap aan de commotie die hierdoor is ontstaan in Italië. "Natuurlijk word ik niet graag gewisseld, maar ik begrijp het wel: ik ben momenteel beperkt vanwege mijn blessure. Er zijn geen problemen, dat maken jullie journalisten ervan", benadrukt hij in gesprek met <a href="https://www.ojogo.pt/internacional/cristiano-ronaldo/noticias/cristiano-ronaldo-nestes-dois-jogos-tambem-nao-estava-a-cem-por-cento-11524589.html">O Jogo</a>.</p>
      <p>Regerend Europees kampioen Portugal liep het risico om in Luxemburg naast een EK-ticket te grijpen, waardoor Ronaldo zich opofferde in het teambelang. "Godzijdank heb ik nooit zware blessures gehad in mijn carrière. Op dit moment kan ik niet meer doen dan mogelijk, maar ik probeer altijd te spelen. Het belangrijkste is dat we gewonnen hebben, dat Juventus bovenaan staat en dat ik er binnenkort weer helemaal bovenop zal zijn."</p>
      <aside>Lees meer<br/><a href="https://www.voetbalprimeur.be/videos/903870/goal-ronaldo-maakt-gigantische-indruk-bij-portugal-met-nieuwe-hattrick.html?itm_source=www.voetbalprimeur.be&amp;itm_medium=highlighted-content">GOAL: Ronaldo maakt gigantische indruk bij Portugal met nieuwe hattrick</a></aside>
    </article>
  </body>
</html>