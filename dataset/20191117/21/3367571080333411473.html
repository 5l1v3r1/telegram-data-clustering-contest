<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/multimedia/video-l-editoriale-di-chiariello-tifosi-che-chiamano-insigne-o-cafone-frattese-sono-primi-a-fare-discriminazione-territoriale-414947"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T21:30:00+00:00"/>
    <meta property="og:title" content="VIDEO - L'editoriale di Chiariello: &quot;Tifosi che chiamano Insigne ‘O’ cafone frattese’, sono primi a fare discriminazione territoriale!&quot;"/>
    <meta property="og:description" content="Il giornalista, Umberto Chiariello ha parlato di vari argomenti nel suo consueto editoriale nella trasmissione &quot;Campania Sport&quot; su Canale 21"/>
  </head>
  <body>
    <article>
      <h1>VIDEO - L'editoriale di Chiariello: "Tifosi che chiamano Insigne ‘O’ cafone frattese’, sono primi a fare discriminazione territoriale!"</h1>
      <h2>Il giornalista, Umberto Chiariello ha parlato di vari argomenti nel suo consueto editoriale nella trasmissione "Campania Sport" su Canale 21</h2>
      <address><time datetime="2019-11-17T21:30:00+00:00">17 Nov 2019, 21:30</time> by <a rel="author">Redazione Tutto Napoli.net</a></address>
      <p>Il giornalista<b> Umberto Chiariello</b> ha parlato di vari argomenti nel suo consueto editoriale nella trasmissione "Campania Sport" su Canale 21: “<i>Settimana dedicata alle nazionali, sono partiti quasi tutti i giocatori azzurri e il Napoli ha imposto il silenzio stampa ai suoi tesserati. Qualcuno, come Elmas, si è lasciato andare a qualche dichiarazione entusiasta ed il club di ADL improvvidamente ha annunciato pubblicamente ulteriori provvedimenti disciplinari. Il Napoli continua a sbagliare modo di comunicazione aggiungendo altra benzina sul fuoco. Il tema più importante è però quello lanciato da Insigne. Il capitano del Napoli in nazionale ha giocato bene e fatto gol, a differenza di quello che ultimamente fa nel Napoli. I problemi con Ancelotti sono solo di natura tattica, non si litiga col tecnico perché é impossibile farlo, essendo una persona per bene, ma i calciatori non son contenti di come sono allenati e schierati in campo. Quando i tifosi napoletani etichettano Insigne come ‘O’ cafone frattese’, sono primi a fare i discriminazione territoriale proprio nei confronti di Lorenzo, stiamo davvero esagerando. Chi l’ha messo in nazionale è stato Mancini che era anche lui un numero 10, quel numero nel calcio è l’essenza. Noi abbiamo un talento vero da cui bisogna ripartire. Ancelotti riparta dal 4-3-3 mettendo gli uomini importanti nel posto giusto. Insigne è un giocatore importante e smettetela di dire che è un cafone frattese, perché siete razzisti!”</i></p>
      <figure>
        <iframe src="https://www.youtube.com/embed/cxfvF7VA16w" width="640" height="360" data-service="Youtube" scrolling="no"/>
        <figcaption>video</figcaption>
      </figure>
    </article>
  </body>
</html>