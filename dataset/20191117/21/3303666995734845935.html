<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/17/news/torino_un_feto_embrionale_settimane_trovato_in_un_contenitore_in_piazza_benefica-241290295/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T21:42:00+00:00"/>
    <meta property="og:title" content="Torino, un feto di 10-15 settimane trovato in un contenitore in piazza Benefica"/>
    <meta property="og:description" content="Lo ha notato un cittadino, indagano i carabinieri"/>
  </head>
  <body>
    <article>
      <h1>Torino, un feto di 10-15 settimane trovato in un contenitore in piazza Benefica</h1>
      <h2>Lo ha notato un cittadino, indagano i carabinieri</h2>
      <address><time datetime="2019-11-17T21:42:00+00:00">17 Nov 2019, 21:42</time> by <a rel="author">CRISTINA PALAZZO</a></address>
      <p>Un feto all'interno di un contenitore cilindrico è stato trovato nel tardo pomeriggio a Torino da un passante e consegnato ai carabinieri. Da una prima analisi medica sembra trattarsi di un feto tra le 10 e le 15 settimane, in una provetta di 7 centimetri di altezza e 3 di diametro con liquido di conservazione. Il passante ha spiegato ai carabinieri di averla trovata in un aiuola di piazza Benefica, nel centro cittadino, mentre passeggiava con il cane.<br/>Il contenuto della provetta è stato analizzato dai medici dell'ospedale Sant'Anna di Torino. I carabinieri della compagnia Monviso stanno acquisendo i filmati delle telecamere di videosorveglianza della zona per risalire all'identità della persona che ha abbandonato nell'aiuola il contenitore col feto. Non è escluso, tra le ipotesi al vaglio degli inquirenti, che sia stata rubata da un qualche laboratorio.</p>
    </article>
  </body>
</html>