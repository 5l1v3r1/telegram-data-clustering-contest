<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/kralev-ne-trqbva-da-dopuskame-poveche-takyv-sram-1407153.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T21:40:00+00:00"/>
    <meta property="og:title" content="Кралев: Не трябва да допускаме повече такъв срам"/>
    <meta property="og:description" content="Министърът на спорта Красен Кралев заяви, че не е наясно ръководството на БФС е легитимно, след като Йордан Лечков обяви, че той, а не Михаил Касабов трябва да води футболната централа  Решението на Изпълкома е г-н Касабов да бъде президент"/>
  </head>
  <body>
    <article>
      <h1>Кралев: Не трябва да допускаме повече такъв срам</h1>
      <address><time datetime="2019-11-17T21:40:00+00:00">17 Nov 2019, 21:40</time> by <a rel="author">Sportlive.bg</a></address>
      <p>Министърът на спорта Красен Кралев заяви, че не е наясно ръководството на <a href="https://www.sportlive.bg/tags/4805"><b>БФС</b></a> е легитимно, след като Йордан Лечков обяви, че той, а не Михаил Касабов трябва да води футболната централа. </p>
      <p>"Решението на Изпълкома е г-н Касабов да бъде президент. Има процедура и след това обжалване от г-н Йордан Лечков, след което съдът да се произнесе. За нас е важно да има демократично избрано ръководство. Българският футбол страда в момента. За да има футболът по-добри дни. Не мога да кажа дали ръководството е легитимно. Чакаме Конгрес, който да донесе всички тези промени, които всички очакваме. Нека изчакаме какво ще се случи. Има неща, които ще се случат в съвсем скоро време. Нека се проведат избори за ново ръководство, което да започне реформите в българския футбол", заяви Кралев.</p>
      <p>Той е категоричен, че не трябва да се допуска повече такъв срам, защото България не е расистка държава. "Аз не искам да говоря днес за футбола. Искам да говоря за този тежък период, който преживяхме. Нашите момчета се постараха за децата. Резултатът е в наша полза. Искам да се обърна към всички президенти на клубове, към всички фенклубове, към всички фенове да не допускаме повече такъв срам. Да бъдем толерантни. България не е расистка държава. Ние сме толерантна държава. Да не допускаме повече такъв срам“, сподели Кралев.</p>
      <p>
        <i>
          <b>А какво заяви Георги Дерменджиев след първата ни победа в квалификациите за Евро 2020 - <a href="https://www.sportlive.bg/bgfootball/national-team/Dermendzhiev-posochi-kakva-e-golqmata-sila-na-Bylgariq-i-kakyv-futbol-ochakva-da-vidi-1407149.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Malinov-prizna-che-v-otbora-sa-ostanali-shokirani-ot-reshenieto-na-Ivelin-Popov-1407151.html"/>
        <a href="https://www.sportlive.bg/bgfootball/national-team/Dermendzhiev-posochi-kakva-e-golqmata-sila-na-Bylgariq-i-kakyv-futbol-ochakva-da-vidi-1407149.html"/>
        <a href="https://www.sportlive.bg/bgfootball/national-team/Bylgariq-slozhi-kraj-na-tezhka-seriq-i-izprati-s-pobeda-Ivelin-Popov-1407088.html"/>
        <a href="https://www.sportlive.bg/bgfootball/national-team/Psiholozhkite-i-nezhnata-futbolna-dusha-1407068.html"/>
        <a href="https://www.sportlive.bg/bgfootball/national-team/Kasabov-Pishe-si-koj-e-prezident-na-BFS-na-28-i-reshavame-za-Kongres-1407152.html"/>
      </related>
    </article>
  </body>
</html>