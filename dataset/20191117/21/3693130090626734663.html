<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/jandarmadan-kablo-hirsizlarina-operasyon-3-gozalti-1207866.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T21:10:00+00:00"/>
    <meta property="og:title" content="Jandarmadan kablo hırsızlarına operasyon: 3 gözaltı"/>
    <meta property="og:description" content="Samsun'da jandarma tarafından kablo hırsızlarına yönelik düzenlenen operasyonda 3 kişi gözaltına alındı."/>
  </head>
  <body>
    <article>
      <h1>Jandarmadan kablo hırsızlarına operasyon: 3 gözaltı</h1>
      <h2>Samsun'da jandarma tarafından kablo hırsızlarına yönelik düzenlenen operasyonda 3 kişi gözaltına alındı.</h2>
      <address>
        <time datetime="2019-11-17T21:10:00+00:00">17 Nov 2019, 21:10</time>
      </address>
      <p>Edinilen bilgiye göre, <b>Samsun İl Jandarma Komutanlığı</b> ekipleri, yaklaşık 3 aydır teknik ve fiziki takip sonucu kablo hırsızlığı çetesine yönelik operasyon düzenledi.</p>
      <p><b>Jandarma ekipleri, Kavak, Havza</b> ve <b>Ladik </b>ilçelerinde kablo hırsızlığı yapan şebekeye yönelik fiziki ve teknik takip sonucu düzenlenen operasyonda, <b>Kavak ilçesi Akbelen Mahallesi b</b>ölgesinde 3 kişiyi hırsızlık yaptıkları sırada suçüstü yakaladı. Olayla ilgili gözaltına alınan İ.Y. (26), E.Y.(26) ve N.D.(34) ile birlikte balta, kazma, kurbağacık, demir kesme aparatı ve yaklaşık 300 metre kablo ele geçirildi.</p>
      <p>Gözaltına alınan 3 kişi hakkında yapılan araştırmada, 2017 ile 2019 yılları arası 11 adet <b>enerji nakil kablo hırsızlığı </b>olayına karıştıkları tespit edildi. Soruşturma devam ediyor.<br/> </p>
    </article>
  </body>
</html>