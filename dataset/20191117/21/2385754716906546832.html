<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/597836/ellada-epithesi-opadon-stous-paiktes-kynigito-me-ta-mat-vinteo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T21:58:00+00:00"/>
    <meta property="og:title" content="ΕΛΛΑΔΑ / Επίθεση οπαδών στους παίκτες - Κυνηγητό με τα MAT (ΒΙΝΤΕΟ)"/>
    <meta property="og:description" content="Ξέφυγε η κατάσταση μετά το ματς των Τρικάλων και του Αιγάλεω, με τους οπαδούς του «Σίτι» να επιτίθενται αρχικά σε παίκτες της ομάδας τους κι έπειτα να..."/>
  </head>
  <body>
    <article>
      <h1>ΕΛΛΑΔΑ / Επίθεση οπαδών στους παίκτες - Κυνηγητό με τα MAT (ΒΙΝΤΕΟ)</h1>
      <address><time datetime="2019-11-17T21:58:00+00:00">17 Nov 2019, 21:58</time> by <a rel="author">SigmaliveSportime</a></address>
      <p><b>Ξέφυγε η κατάσταση μετά το ματς των Τρικάλων και του Αιγάλεω, με τους οπαδούς του «Σίτι» να επιτίθενται αρχικά σε παίκτες της ομάδας τους κι έπειτα να έρχονται σε συμπλοκή με υποστηρικτές των γηπεδούχων και τις δυνάμεις των ΜΑΤ να επεμβαίνουν.<br/></b> <br/>Επεισοδιακό ήταν το γ' ημίχρονο του αγώνα Τρίκαλα - Αιγάλεω, στον οποίο οι γηπεδούχοι αναδείχθηκαν νικητές με 2-1 για την 8η αγωνιστική της Football League.<br/> <br/>Συγκεκριμένα, οπαδοί των φιλοξενούμενων περίμεναν με άγριες διαθέσεις τους παίκτες της ομάδας τους, με μερίδα εξ αυτών να τους επιτίθεται και να κινητοποιούνται οι δυνάμεις των ΜΑΤ.<br/> <br/>Από το κυνηγητό που ακολούθησε στην νεκρή ζώνη του γηπέδου, ορισμένοι οπαδοί του «Σίτι» τραυματίστηκαν ενώ τα επεισόδια συμπεριέλαβαν και οργανωμένους των γηπεδούχων.<br/> <br/><b>Δείτε καρέ-καρέ τις στιγμές της έντασης<br/></b> </p>
      <figure>
        <iframe src="https://www.youtube.com/embed/sWU2yTjo5OQ" width="853" height="480" data-service="Youtube" scrolling="no"/>
      </figure>
    </article>
  </body>
</html>