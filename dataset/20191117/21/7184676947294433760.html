<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/17/groshej-ne-bude-ekspert-dav-nevtishnyj-prognoz-na-2020-rik/"/>
    <meta property="og:site_name" content="Народна Правда"/>
    <meta property="article:published_time" content="2019-11-17T21:20:46+00:00"/>
    <meta property="og:title" content="Грошей не буде: експерт дав невтішний прогноз на 2020 рік"/>
    <meta property="og:description" content="Політолог Віктор Таран заявив, що грошей у 2020 році не буде та економічного ривка у наступному році очікувати не варто."/>
  </head>
  <body>
    <article>
      <h1>Грошей не буде: експерт дав невтішний прогноз на 2020 рік</h1>
      <h2>Ми маємо віддати кожну третю гривню.</h2>
      <address>
        <time datetime="2019-11-17T21:20:46+00:00">17 Nov 2019, 21:20</time>
      </address>
      <p>Політолог Віктор Таран заявив, що грошей у 2020 році не буде  і економічного ривка у <a href="https://narodna-pravda.ua/2019/11/15/epoha-bidnosti-nazvano-golovni-nedoliky-byudzhetu-2020/">наступному році </a>очікувати не слід.</p>
      <p>Loading...</p>
      <p>Про це повідомляє НАРОДНА ПРАВДА з посиланням на <a href="http://businessua.com/finance/58055ekonomichnogo-rivka-u-2020-ne-bude-ekspert.html">«BusinessUA.Com».</a></p>
      <p>Експерт відзначає, що в наступному році Україна має віддати величезну суму зовнішнього боргу, яка становить левову частку бюджету держави. Так бюджет-2020 має на все 43 млрд, а сума зовнішнього боргу становить 15 млрд. Відтак, маємо віддати кожну третю гривню.</p>
      <p>З огляду на це маємо надзвичайно жорсткий бюджет, бюджет жорсткої економії.</p>
      <p>Експерт відзначає, що гроші будуть виключно на найнеобхідніше. Головний фінансовий документ країни не дозволить стрімко розвиватися, з ним можна буде лише виживати.</p>
      <p>Він відзначає, що бюджет у цифрах залишився на рівні цього року. У той же час, всі соціальні виплати та їх збільшення, залишаються в межах індексації. Крім того, прибрали програму підтримки фермерства напередодні земельної реформи.</p>
      <p>Віктор Таран називає головний фінансовий документ трагедією українського парламентаризму.</p>
      <p>«Вперше бюджет ухвалили так швидко. Але якщо подивитися на суть, то це насправді трагедія українського парламентаризму. Парламент перестав бути політичним суб’єктом і виконувати свою найголовнішу функцію – контролювати виконавчу владу. Депутатів не цікавить, куди влада збирається перерозподіляти наші кошти. Вони ухвалюють все підряд в режимі шаленого принтера», – зазначив він.</p>
      <p>Нагадаємо, 18 жовтня, Верховна Рада України у першому читанні підтримала <a href="https://narodna-pravda.ua/2019/10/18/byudzhet-2020-golovni-tsyfry-finansovogo-dokumentu-krayiny/">проект закону про Державний Бюджет-2020.</a></p>
      <p>Раніше прем’єр-міністр України Олексій Гончарук озвучив найголовнішу фінансову проблему держави –   <a href="https://narodna-pravda.ua/2019/11/05/ukrayina-zaborguvala-svitu-sotni-milyardiv-gryven-goncharuk-ozvuchyv-problemu/">Україна заборгувала світу сотні мільярдів гривень.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>