<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2819771-ukraina-nadala-moldovi-3-tisaci-dozvoliv-na-avtoperevezenna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T03:24:00+00:00"/>
    <meta property="og:title" content="Україна надала Молдові 3 тисячі дозволів на автоперевезення"/>
    <meta property="og:description" content="Україна додатково надала Молдові на 2019 рік 3 тисячі дозволів на вантажні перевезення товарів своєю територією."/>
  </head>
  <body>
    <article>
      <h1>Україна надала Молдові 3 тисячі дозволів на автоперевезення</h1>
      <h2>Україна додатково надала Молдові на 2019 рік 3 тисячі дозволів на вантажні перевезення товарів своєю територією.</h2>
      <address>
        <time datetime="2019-11-17T03:24:00+00:00">17 Nov 2019, 03:24</time>
      </address>
      <p>Про це інформує Національне агентство автомобільного транспорту Молдови (ANTA), передає <a href="https://www.moldpres.md/en/news/2019/11/15/19009202">Moldpres</a>.</p>
      <p>«Україна надала Республіці Молдова додатково три тисячі дозволів на двосторонній транспорт або транзит товарів на територію сусідньої держави у 2019 році», - йдеться в повідомленні.</p>
      <p>Як зазначається, таке рішення прийнято у відповідь на запит, надісланий Кишиневом.</p>
      <p>Тепер дозволи I категорії, типу «Україна двостороння/транзит» видаються не більше одного для кожного автомобіля і причепа вантажопідйомністю більш як 3,5 т або загальною масою понад 6 тонн.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2815207-na-kordoni-z-moldovou-vstanovili-sistemi-radiacijnogo-kontrolu.html">На кордоні з Молдовою встановили системи протидії ядерній контрабанді</a>
      </blockquote>
      <p>Як зазначає видання, молдовські вантажоперевізники не раз виходили на <a href="https://www.ukrinform.ua/tag-protest">протести</a>, висловлюючи невдоволення тим, що вони не можуть отримати дозволи на перевезення своєї продукції за кордон.</p>
      <p>Раніше міністерство економіки й інфраструктури Молдови повідомляло, що Росія додатково видала на 2019 рік 500 дозволів на перевезення.</p>
    </article>
  </body>
</html>