<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=956821"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T03:22:59+00:00"/>
    <meta property="og:title" content="ఇసుకను బంగారంలా మార్చారు: సోము"/>
    <meta property="og:description" content="ADVT"/>
  </head>
  <body>
    <article>
      <h1>ఇసుకను బంగారంలా మార్చారు: సోము</h1>
      <address>
        <time datetime="2019-11-17T03:22:59+00:00">17 Nov 2019, 03:22</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>తాడిపత్రి, నవంబరు 16:</b> ‘‘రాష్ట్రంలో ఇసుకను గత ముఖ్యమంత్రి చంద్రబాబు వెండిగా మారిస్తే ప్రస్తుత సీఎం జగన్‌ బంగారంగా మార్చారు. తాడేపల్లిగూడెంలోని ఒక ఇంటిలో తాళాలు బద్దలు కొట్టి నాలుగు బస్తాల ఇసుకను దొంగతనం చేశారన్న దానిపై పోలీసు కేసు నమోదయింది. చివరికి ఇసుక దొంగతనం చేయడానికి ప్రజలు సిద్ధపడ్డారు. ఈ ఘనత జగన్‌కే దక్కుతుంది’’ అని బీజేపీ జాతీయ కార్యవర్గ సభ్యుడు సోము వీర్రాజు ఆరోపించారు. అనంతపురం జిల్లా తాడిపత్రి పట్టణంలో శనివారం బూత్‌ స్థాయి కార్యకర్తల సమావేశానికి ఆయన హాజరయి మాట్లాడారు. జగన్‌ అసమర్థత, దుందుడుకు చర్యలు, ఉద్యోగుల అవినీతి వల్ల ఇంతటి దౌర్భాగ్యం ఏర్పడిందన్నారు.</p>
      <p> ఇసుక ద్వారా వస్తున్న సెస్సు నుంచి భవన కార్మికులకు రూ. 10 వేల చొప్పున అందించాలని కోరారు. వారోత్సవాల్లో ఇసుక కొరత తీర్చకుంటే పెద్దఎత్తున ఉద్యమానికి దిగుతామని ఆయనహెచ్చరించారు. అన్యమత ప్రచారం, ఉద్యోగులపై అధారాలతో ఇచ్చిన ఫిర్యాదులను పట్టించుకోలేదని, చివరికి సీఎ్‌సను తొలగించాడని ఆరోపించారు. ఫాదర్‌లకు జీతాలు ఇవ్వాలన్న జీఓను ఉపసంహరించుకోవాలని డిమాండ్‌ చేశారు. రాష్ట్రంలో ఇసుక తుఫాన్‌ ఏర్పడిందని మాజీ మంత్రి మాణిక్యాలరావు అన్నారు. వేలాది పరిశ్రమలు, భవనాలు ఇసుక కొరతతో ఇబ్బందులు పడుతున్నాయన్నారు. లక్షలాది మంది కార్మికులు అర్ధాకలితో అలమటిస్తున్నారని తెలిపారు.</p>
    </article>
  </body>
</html>