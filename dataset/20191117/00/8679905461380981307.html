<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/i-4-migliori-talenti-brasiliani-del-futuro"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="I 4 migliori talenti brasiliani del futuro"/>
    <meta property="og:description" content="In terra brasiliana si è svolta la sedicesima edizione del Campionato mondiale di calcio Under17. Un po’ sottotraccia come sempre, mediaticamente parlando. Eppure, &amp;eg..."/>
  </head>
  <body>
    <article>
      <h1>I 4 migliori talenti brasiliani del futuro</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Pasquale Marcantonio</a></address>
      <p>In terra brasiliana si è svolta la sedicesima edizione del Campionato mondiale di calcio <b>Under17</b>. Un po’ sottotraccia come sempre, mediaticamente parlando. Eppure, è proprio su questi campi che si possono scoprire alcune tra le più affascinanti fucine di talenti calcistiche che ci siano al mondo. Un esempio è quella italiana, core de mamma, arrivata ai quarti di finale della competizione e bloccata soltanto dai padroni di casa verdeoro (poi vincitori del mondiale) con il risultato di 0-2. Tra gli azzurrini spiccano al momento le qualità di alcuni giovani leve come quelle Gaetano Pio Oristanio, Lorenzo Pirola e Wilfried Degnand Gnonto. Tutti e tre di proprietà dell’<b>Inter</b>, a conferma di quanto i nerazzurri siano attenti e concentrati sul proprio settore giovanile da molti anni a questa parte. Ovviamente ci sarebbe anche <b>Sebastiano Esposito</b> da menzionare in questa lista, ma come tutti sappiamo la partenza alla volta del Brasile del baby talento di Castellamare di Stabia è stata bloccata per necessità da <b>Antonio Conte</b>.</p>
      <p>Per quanto riguarda, invece, la nazionale brasiliana il settore giovanile non ha nulla a che invidiare alle altre selezioni straniere. In particolar modo gli occhi di tutte le big europee, specie quelli dei dirigenti galacticos del Real Madrid, si starebbero posando in picchiata su quattro filhos della selezione verdeoro. Chi può mai saperlo con certezza, ma dato l’enorme interesse dimostrato da illustri club europei, pare che ci troviamo di fronte ai nuovi<b> “Neymar, Ronaldo, Kaka e Rivaldo”</b>, per dirne alcuni. Noi questi quattro ragazzini li abbiamo voluti studiare per bene e ve li vogliamo raccontare qui di sotto. Tutti loro ricoprono ruoli prettamente offensivi (ma in posizioni diverse) e si ispirano maggiormente a gente del calibro dei due Ronaldo più famosi del mondo: il Fenomeno e CR7.</p>
      <p>
        <b>#1 JOAO GABRIEL MARTINS PEGLOW</b>
      </p>
      <p>Fisicamente somiglia ad Eden Hazard (alto solo 172 cm), tecnicamente pare che ci troviamo di fronte al nuovo Coutinho. Attualmente in forza all’Internacional di Porto Alegre, siamo pronti a scommettere che questo gaucho talento non tarderà a far parlare di sé nelle imminenti sessioni di mercato invernale ed estivo. Peglow fa della rapidità d’azione e della mirabolante tecnica le sue doti principali. Nell’Under17 ha la classica numero 10 e gioca prevalentemente come trequartista. Nelle ultime tre stagioni pare essersi rivelato nuovo goleador dell’Internacional, dirigenti del quale hanno già pattuito una clausola rescissoria monstre da 60 milioni sul contratto del ragazzo.</p>
      <figure>
        <iframe src="https://www.youtube.com/embed/bayJGG4wwbo" width="560" height="315" data-service="Youtube" scrolling="no"/>
      </figure>
      <p>
        <b>#2 TALLES MAGNO BACELAR MARTINS</b>
      </p>
      <p>Potenza ma, soprattutto, imponenza fisica (alto 186 cm) sono presenti nel bagaglio tecnico del puro centravanti brasiliano. Forse è il più celebrato e ricercato tra i giovani calciatori in Brasile, attualmente. Talles Magno (da notare il nomen omen clamoroso, forse fatto apposta per rientrare nella memorabilità) nonostante la grandezza fisica può vantare grazie all’esile corpo sgattaiolate a destra e sinistra in mezzo al campo e perciò una grande agilità tecnica. A tratti ricorda Amauri. Attualmente in forza al Vasco Da Gama di Rio de Janeiro, Talles Magno può già vantare 15 presenze in prima squadra. Secondo voci di corridoio il Real Madrid, dopo essersi assicurati le prestazioni sportive di gente del calibro di Rodrygo e Vinicius jr, vuole metterci sopra le mani già il prossimo anno.</p>
      <figure>
        <iframe src="https://www.youtube.com/embed/iZMqWYN_-Qk" width="560" height="315" data-service="Youtube" scrolling="no"/>
      </figure>
      <p>
        <b>#3 KAIO JORGE PINTO RAMOS</b>
      </p>
      <p>Il Santos pare aver già blindato il ragazzo. A soli 17 anni (alto176 cm), Kaio Jorge può già vantare una clausola rescissoria sul proprio contratto di ben 50 milioni di euro. I club di mezza Europa sono già stati avvisati, e ciò detto pare non rappresentare un grosso problema per certe tasche, visto l’investimento che si andrebbe a fare. Con Kaio Jorge pare che il gol sia assicurato: più di 50 segnature messe a registro nelle giovanili del Santos, dove viene coccolato a più non si può. Il ragazzo si ispira contemporaneamente a Ronaldo il Fenomeno ed a Cristiano Ronaldo. Nel tempo libero ama dilettarsi con la musica Trap e quella Hip Hop. Nasce come esterno offensivo, ma una forte duttilità lo porta a ricoprire tranquillamente il ruolo di punta centrale. Una gioia per gli occhi di ogni allenatore che si rispetti, come quello attuale del Santos: un certo Jorge Sampaoli.</p>
      <figure>
        <iframe src="https://www.youtube.com/embed/anb8sWSnpVs" width="560" height="315" data-service="Youtube" scrolling="no"/>
      </figure>
      <p>
        <b>#4 GABRIEL VERON FONSECA DE SOUZA</b>
      </p>
      <p>No, non è un errore di battitura. Gabriel Veron è stato chiamato proprio così dai propri genitori. In particolar modo il padre del ragazzo ha voluto omaggiare il figlio col nome dell’idolo argentino calcistico Juan Sebastian Veron. Mai a pensare che 17 anni dopo il figlio avrebbe potuto ripercorrere le orme del noto centrocampista ex di Lazio, Parma, Sampdoria ed Inter. Gabriel Veron è attualmente di proprietà del Palmeiras di San Paolo del Brasile. Pare che i dirigenti del Verdao stiano lavorando all’inserimento di una clausola monstre 80-100 milioni di euro. Il baby talento oltre all’aver condiviso il nome del suddetto argentino, ha militato nelle stesse giovanili dell’attaccante dei citizens Gabriel Jesus. Dotato di un’estrema velocità, Gabriel Veron fa del dribbling tra gli avversari la sua arma migliore. Ed indovinate un po’ chi è in pole per accaparrarselo? Chiedete a Florentino Perez.</p>
      <figure>
        <iframe src="https://www.youtube.com/embed/xuxMvdDzW-w" width="560" height="315" data-service="Youtube" scrolling="no"/>
      </figure>
    </article>
  </body>
</html>