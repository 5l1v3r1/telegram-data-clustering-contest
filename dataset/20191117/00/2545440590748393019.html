<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/yasam/yamac-parasutu-pilotu-ile-yolcusunu-agac-dallari-kurtardi/1647797"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Yamaç paraşütü pilotu ile yolcusunu ağaç dalları kurtardı"/>
    <meta property="og:description" content="Pamukkale üzerinde gerçekleştirilen uçuş sırasında kontrolü kaybederek ağaçta asılı kalan pilot ve yolcu, itfaiye ekipleri tarafından indirildi."/>
  </head>
  <body>
    <article>
      <h1>Yamaç paraşütü pilotu ile yolcusunu ağaç dalları kurtardı</h1>
      <h2>Pamukkale üzerinde gerçekleştirilen uçuş sırasında kontrolü kaybederek ağaçta asılı kalan pilot ve yolcu, itfaiye ekipleri tarafından indirildi.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Sebahatdin Zeyrek  </a></address>
      <h4>Denizli</h4>
      <p>Denizli'de Pamukkale üzerinde gerçekleştirilen uçuş sırasında kontrolü kaybeden yamaç paraşütü pilotu ile yolcusu, travertenlere çakılmaktan paraşütün ağaçlara takılması sayesinde kurtuldu.</p>
      <p>Denizli Büyükşehir Belediyesi İtfaiyesinden yapılan açıklamaya göre, paraşüt pilotu Furkan Yurtsev (22), yolcu Hakan Göksu (23) ile Dinamit Tepesi mevkisinden yamaç paraşütüyle havalandı.</p>
      <p>Yurtsev, traverten üzerinde fotoğraf çektiği sırada ters rüzgar nedeniyle kontrolü kaybetti.</p>
      <p>İkiliyi taşıyan paraşüt, travertenlerin bulunduğu bölgedeki yaklaşık 5 metre yüksekliğindeki çam ağacının dallarına takıldı.</p>
      <p>Güvenlik görevlilerinin fark etmesi üzerine çağrılan Denizli Büyükşehir Belediyesi İtfaiye Daire Başkanlığına bağlı ekipler, merdiven uzatarak ağaçta asılı kalan Yurtsev ile Göksu'yu bulunduğu yerden indirdi.</p>
      <p>Paraşütçü Furkan Yurtsev, yaptığı açıklamada, yara almadan kurtuldukları için sevinçli olduklarını belirterek, kazayı en az hasarla atlatmak amacıyla paraşütü ağaçların üzerine indirmeyi tercih ettiğini söyledi.</p>
      <related>
        <a href="https://www.aa.com.tr/tr/yasam/yamac-parasutu-pilotu-ile-yolcusunu-agac-dallari-kurtardi/1647797"/>
        <a href="https://www.aa.com.tr/tr/yasam/pamukkalede-balonlar-153-bin-kisiyi-ucurdu-/1646245"/>
        <a href="https://www.aa.com.tr/tr/turkiye/pamukkale-10-ayda-2-3-milyon-ziyaretci-agirladi/1643662"/>
        <a href="https://www.aa.com.tr/tr/turkiye/domanic-daglarinda-rengarenk-sonbahar/1640036"/>
        <a href="https://www.aa.com.tr/tr/yasam/bu-agaclar-kahvehanelere-hayat-veriyor-/1636888"/>
      </related>
    </article>
  </body>
</html>