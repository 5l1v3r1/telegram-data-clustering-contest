<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Lupita+Nyong%27o+nie+zagra+w+remake%27u+%22P%C5%82atnego+mordercy%22+Woo-135521"/>
    <meta property="og:site_name" content="Filmweb"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Lupita Nyong'o nie zagra w remake'u &quot;Płatnego mordercy&quot; Woo"/>
    <meta property="og:description" content="Reżyser szuka nowej aktorki."/>
  </head>
  <body>
    <article>
      <h1>Lupita Nyong'o nie zagra w remake'u "Płatnego mordercy" Woo</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Marcin Pietrzyk</a></address>
      <p>W maju ubiegłego roku informowaliśmy o tym, że <a href="https://www.filmweb.pl/person/Lupita+Nyong%27o-1148661">Lupita Nyong'o</a> zagra główną rolę w filmie <b>"The Killer"</b>, czyli remake'u słynnego obrazu <a href="https://www.filmweb.pl/person/John.Woo">Johna Woo</a> znanego w Polsce pod tytułem <b>"<a href="https://www.filmweb.pl/film/P%C5%82atny+morderca-1989-31828">Płatny morderca</a>"</b>. Powodem było inne zobowiązania aktorki.</p>
      <p>Informację o tym podał sam <a href="https://www.filmweb.pl/person/John.Woo">Woo</a>, który stanie za kamerą<b> "The Killer"</b>. Powiedział on, że <a href="https://www.filmweb.pl/person/Lupita+Nyong%27o-1148661">Nyong'o</a> nie mogła czekać, aż zakończą się prace nad poprawianiem scenariusza, co trwało dłużej niż pierwotnie zakładano. Dodał jednak, że do głównej roli wciąż poszukiwana jest aktorka. <br/><br/>Nie jest to pierwsza próba dokonania remake'u<b> "<a href="https://www.filmweb.pl/film/P%C5%82atny+morderca-1989-31828">Płatnego mordercy</a>"</b>. Pisaliśmy o tym ponad 10 lat temu. Wtedy był z nim związany <a href="https://www.filmweb.pl/person/Josh+Campbell-1724086">Josh Campbell</a>, który pisał scenariusz z myślą o widowisku 3D. W 2011 roku projekt został wskrzeszony, a do jego wyreżyserowania zaangażowano <a href="https://www.filmweb.pl/person/John+H.+Lee-249481">Johna H. Lee</a>. W 2012 roku główną rolę zaproponowano <a href="https://www.filmweb.pl/person/John.Travolta">Johnowi Travolcie</a>. Film jednak nigdy nie powstał. <br/><br/>Oryginał był historią płatnego zabójcy, który zostaje zdradzony przez swojego zleceniodawcę. Aby się zemścić, musi sprzymierzyć się ze swoim, zdawałoby się, zaprzysięgłym wrogiem, ścigającym go inspektorem policji.</p>
      <figure>
        <img src="https://1.fwcdn.pl/wv/25/36/32536/platny_morderca.32536.4.jpg"/>
        <figcaption>
          <a href="https://www.filmweb.pl/video/Na+skr%C3%B3ty/P%C5%82atny+morderca-32536">Oglądać wideo</a>
        </figcaption>
      </figure>
    </article>
  </body>
</html>