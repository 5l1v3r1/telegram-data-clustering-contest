<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698692/%D8%B5%D8%B9%D9%88%D8%AF-%D9%85%D9%82%D8%AA%D8%AF%D8%B1%D8%A7%D9%86%D9%87-%D8%A2%D9%84%D9%85%D8%A7%D9%86-%D9%87%D9%84%D9%86%D8%AF-%DA%A9%D8%B1%D9%88%D8%A7%D8%B3%DB%8C-%D9%88-%D8%A7%D8%AA%D8%B1%DB%8C%D8%B4-%D9%87%D9%85-%D9%85%D8%B3%D8%A7%D9%81%D8%B1-%DB%8C%D9%88%D8%B1%D9%88-%D8%B4%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="صعود مقتدرانه آلمان/ هلند کرواسی و اتریش هم مسافر یورو شدند"/>
    <meta property="og:description" content="همچنین هلند نیز به دیدار ایرلند شمالی رفت که این دیدار گلی در بر نداشت و با تساوی بدون گل به پایان رسید. البته ایرلندشمالی یک ضربه پنالتی را در نیمه نخست از دست داد تا هلند بتواند با یک امتیاز این دیدار صعود خود را به یورو قطعی کند."/>
  </head>
  <body>
    <article>
      <h1>صعود مقتدرانه آلمان/ هلند کرواسی و اتریش هم مسافر یورو شدند</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>
        <b>همچنین هلند نیز به دیدار ایرلند شمالی رفت که این دیدار گلی در بر نداشت و با تساوی بدون گل به پایان رسید. البته ایرلندشمالی یک ضربه پنالتی را در نیمه نخست از دست داد تا هلند بتواند با یک امتیاز این دیدار صعود خود را به یورو قطعی کند.</b>
      </p>
      <figure>
        <img src="https://cdn.asriran.com/files/fa/news/1398/8/26/1037858_753.jpg"/>
      </figure>
      <p>اتریش، آلمان، هلند و کرواسی نیز به جمع تیم های صعود کننده به یورو ۲۰۲۰ اضافه شدند.</p>
      <p>به گزارش ایسنا، در ادامه دیدارهای انتخابی یورو ۲۰۲۰ شنبه شب چند دیدار برگزار شد که در یکی از بازی‌ها تیم ملی فوتبال آلمان توانست با ۴ گل بلاروس را شکست دهد. در این دیدار تونی کروس هافبک رئال مادرید توانست دو گل برای تیمش به ثمر برساند. ماتیاس گینتر و لئون گورتسکا نیز دیگر گلهای مانشافت را در این دیدار به ثمر برساند. همچنین بلاروس یک ضربه پنالتی را در این دیدار از دست داد تا آلمان با ۱۸ امتیاز قاطعانه راهی یورو شود.</p>
      <p>همچنین هلند نیز به دیدار ایرلند شمالی رفت که این دیدار گلی در بر نداشت و با تساوی بدون گل به پایان رسید. البته ایرلندشمالی یک ضربه پنالتی را در نیمه نخست از دست داد تا هلند بتواند با یک امتیاز این دیدار صعود خود را به یورو قطعی کند.</p>
      <p>تیم ملی کرواسی نایب قهرمان جهان با پیروزی ۳-۱ مقابل اسلواکی در گروه E صدرنشین شد تا صعود شاگردان دالیچ به یورو قطعی شود. ولاسیچ پتکوویچ و پریشیچ در این دیدار برای کروات‌ها گلزنی کردند.</p>
      <p>هم‌چنین اتریش نیز با برتری ۲ بر یک برابر مقدونیه توانست صعود خودش را به یورو ۲۰۲۰ قطعی کند. آلابا و لاینر دیگر گل‌های اتریش را در این دیدار به ثمر رساندند.</p>
      <p>در یک دیدار مهم نیز بلژیک که صعود خود را به یورو قطعی کرده بود توانست با نتیجه 4 بر یک روسیه را شکست دهد تا روند نتایج خوب این تیم ادامه یابد. ادن هازارد دو بار، تورگان هازارد و روملو لوکاکو دیگر گل‌های بلژیک را در این دیدار به ثمر رساندند تا شاگردان مارتینس تیم اول رده بندی فیفا هم‌چنان به قدرت‌نمایی خود ادامه دهند.</p>
      <p>* تابلوی نتایج:</p>
      <p>قبرس یک- ۲ اسکاتلند</p>
      <p>روسیه یک - بلژیک ۴</p>
      <p>سن مارینو یک- قزاقستان ۳</p>
      <p>آذربایجان صفر- ولز ۲</p>
      <p>کرواسی ۳ - اسلواکی یک</p>
      <p>اسلونی یک - لتونی صفر</p>
      <p>اتریش ۲ - مقدونیه یک</p>
      <p>آلمان ۴ - بلاروس صفر</p>
      <p>ایرلندشمالی صفر - هلند صفر</p>
      <p>در ادامه این رقابت ها امشب (یک‌شنبه) نیز چند دیدار دیگر در سطح قاره اروپا برگزار می شود تا چهره چند تیم صعود کننده دیگر به یورو ۲۰۲۰ قطعی شود.</p>
    </article>
  </body>
</html>