<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/maksimovic-nasa-najbolja-utakmica-u-ovim-kvalifikacijama/342715"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Maksimović: Naša najbolja utakmica u ovim kvalifikacijama"/>
    <meta property="og:description" content="“Mislim da nam više odgovaraju ozbiljniji rivali, jer ih ozbiljnije shvatamo”, kaže vezista Hetafea"/>
  </head>
  <body>
    <article>
      <h1>Maksimović: Naša najbolja utakmica u ovim kvalifikacijama</h1>
      <h2>“Mislim da nam više odgovaraju ozbiljniji rivali, jer ih ozbiljnije shvatamo”, kaže vezista Hetafea</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Vezni fudbaler Srbije <b>Nemanja Maksimović</b> nema dilemu, ovo je bila najbolja partija našeg nacionalnog tima u ovim kvalifikacijama.<br/><b>"Mislim da je ovo naša najbolja utakmica u kvalifikacijama. Poslednji gol smo primili nesrećno, a prvi bukvalno iz prvog šuta na naš gol. Mogli smo ranije da rešimo utakmicu, svakako raduje poboljšanje u igri i mislim da smo spremni za baraž",</b> ističe vezista Hetafea.</p>
      <p>Da li ste osluškivali rezultat iz Luksemburga?<br/><b>"Da, jesmo, pogotovo oni igrači koji su bili na klupi. Kada sam izašao iz igre očekivao sam da će ga Luksemburg dati, to se nije desilo, a mi smo primili gol. Ali kao što smo rekli, za nas je najvažniji baraž, iz utakmice u utakmicu smo pokazivali naše vrline, samo je još potrebno da ne primamo golove na ovakav način."</b></p>
      <figure>
        <img src="https://mozzartsport.com/upload/CKEditor/15.11.2019./770x200-FSS.png"/>
      </figure>
      <p>Šta je to bilo bolje u odnosu na prošle utakmice?<br/><b>"Mislim da smo imali kontrolu protiv jedne ozbiljne ekipe, imali smo bolju reakciju kada izgubimo loptu. Bukvalno su nam dali dva gola iz dve šanse, za razliku od Luksemburga koji je imao mnogo više šansi. Mislim da nam više odgovaraju ozbiljniji rivali, jer ih ozbiljnije shvatamo. Maksimalno smo spremni za narednog protivnika."</b></p>
      <p>Znači problem je samo psihološke prirode?<br/><b>"Pa dobro, svakako je teško kada se ekipa uigrava sa novim selektorom. Kratak je period, treba nam vreme da uhvatimo neke stvari koje on traži. Iz utakmice u utakmicu je bolje, ostaje žal što nismo pobedili, da jesmo išli bismo sa pravom slikom u baraž, ali mislim.da i ovako imamo čemu da se nadamo"</b>, zaključio je <b>Nemanja Maksimović</b>.</p>
      <figure>
        <img src="https://mozzartsport.com/upload/CKEditor/15.11.2019./74409243_2598294986926447_6296020158666244096_n.jpg"/>
      </figure>
      <figure>
        <img src="https://mozzartsport.com/upload/CKEditor/15.11.2019./7.%20Sas%CC%8Ca%20Kovac%CC%8Cevic%CC%81%201080x1080px.jpg"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>