<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773849,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="מנהלת חברת הסעות שהונתה את רשות המסים נידונה ל-20 חודשי מאסר"/>
    <meta property="og:description" content="חברת שביט הסעות והמנהלת שלה בפועל סבטלנה גילמן הורשעו בדרישת החזרי בלו כוזבים ובקיזוז מס בסכום כולל של כ-1.8 מיליון שקל"/>
  </head>
  <body>
    <article>
      <h1>מנהלת חברת הסעות שהונתה את רשות המסים נידונה ל-20 חודשי מאסר</h1>
      <h2>חברת שביט הסעות והמנהלת שלה בפועל סבטלנה גילמן הורשעו בדרישת החזרי בלו כוזבים ובקיזוז מס בסכום כולל של כ-1.8 מיליון שקל</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">שירות כלכליסט</a></address>
      <p>חברת שביט הסעות והמנהלת שלה בפועל, סבטלנה גילמן, שמשמשת גם מנהלת חשבונות בחברה, הורשעו בעבירות לפי חוק הבלו וחוק המע"מ בסכום כולל של כ-1.8 מיליון שקל.</p>
      <p>גילמן הורשעה בדרישה (מטעם החברה) של 650 החזרי בלו כוזבים, עבור רכישת סולר. היא איתרה במהלך השנים 2014-2014 מוניות שונות שאינן קשורות לחברה, ודרשה החזרי בלו בעבור הסולר ששימש לתדלוקן, וכך קיבלה במרמה החזרי בלו בסכום של מעל מיליון שקל אשר שימשו לצרכיה.</p>
      <p>כמו כן, הורשעה גילמן בקיזוז מס תשומות מדו"חות החברה בין השנים 2016-2013 בסכום כולל של כ-770 אלף שקל. מעשי המרמה של גילמן בוצעו תוך שימוש במסמכים כוזבים, וגרעו מהקופת המדינה יותר מ-1.8 מיליון שקל.</p>
      <figure>
        <img src="https://images1.calcalist.co.il/PicServer3/2017/02/14/703763/20_l.jpg"/>
        <figcaption>רשות המסים <br/>צילום: טל שחר</figcaption>
      </figure>
      <p>ב-2015 כבר נידונה גילמן לשישה חודשי מאסר בעבודות שירות ומאסר על תנאי על עבירות דומות.</p>
      <p>שופט בימ"ש השלום בירושלים ירון מינטקביץ גזר על גילמן 20 חודשי מאסר בפועל, 8 חודשי מאסר על תנאי כל עוד לא תעבור על עבירות פשע, וארבעה חודשי מאסר על תנאי שלא תעבור עבירות עוון.</p>
      <p>התיק נוהל על ידי עו"ד אחינועם צוריאל מבית המכס ומע"מ ירושלים לאחר חקירה שנוהלה על ידי יחידת החקירות של מע"מ ירושלים.</p>
    </article>
  </body>
</html>