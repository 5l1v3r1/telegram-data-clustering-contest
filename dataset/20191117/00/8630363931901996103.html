<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/pro-podii/v-irc-vidbyvsia-mijvidomchii-oblasnii-seminar-z-pitan-diialnosti-logopedichnoi-slyjbi.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="У місті Сокаль відбувся обласний семінар з питань діяльності логопедичної служби"/>
    <meta property="og:description" content="14 листопада у приміщенні Інклюзивно-ресурсного центру, що у місті Сокаль, відбувся міжвідомчий обла..."/>
  </head>
  <body>
    <article>
      <h1>У місті Сокаль відбувся обласний семінар з питань діяльності логопедичної служби</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <h3>14 листопада у приміщенні Інклюзивно-ресурсного центру, що у місті Сокаль, відбувся міжвідомчий обласний семінар з питань діяльності логопедичної служби: «Сучасні форми і методи роботи вчителів-логопедів, спеціалістів міжвідомчих установ по подоланню мовленнєвих порушень у дітей з особливими освітніми потребами».</h3>
      <p>Спершу присутніх привітали маленькі вихованці логопедичної групи закладу дошкільної освіти №5. Вони розповіли віршики, заспівали веселу пісеньку та вручили гостям подарунки – солодкі пряники у вигляді смайликів. Директор ІРЦ Ганна Фенчин представила гостей, запрошених на захід: голову СРР Миколу Паська, головного спеціаліста департаменту освіти і науки Львівської ОДА Марію Васюник, завідувача Сокальським районним методичним кабінетом Галину Гібляк, директора ЦОЗУ Миколу Мисака, директора загальноосвітньї школи І-ІІІ ст №4 Наталію Драган, лікаря дитячого психіатра Галину Святченко та лікаря дитячого невролога Вікторію Над<u>я</u>к. На семінарі також були присутні директори та фахівці ІРЦ та представники з навчально ресурсного центрів «Мрія» і «Довіра».</p>
      <p>Слово надали голові СРР Миколі Паську. Він розповів присутнім про інновації у Сокальському районі, зокрема про електронні сервіси Сокальщини: інвестиційно – бюджетну карту Сокальського району, «Систему Голос» – сервіс публікації та аналітики роботи депутатів Сокальської районної ради, електронний посібник історії Сокальщини «Стежками героїв Сокальщини» та електронну систему організації освітнього процесу «Система Око». Голова РР коротко зупинявся на кожному із сервісів. Окрім того, очільник райради наголосив, що «Інвестуй в Сокальщину»  є дієвим путівником для інвесторів, тому що дає можливість побачити інформацію про об’єкти чи земельні ділянки, які їх цікавлять і навпаки, оприлюднити свої пропозиції. Велику увагу Микола Пасько приділив проекту «Стежками Героїв Сокальщини», адже він є історичною новизною, можливо навіть єдиним в Україні. У ньому міститься інформація про історичні події, які мали місце на наших теренах, про відомі постаті, які народились, проживали чи діяли на Сокальщині. Цих даних немає в жодному підручнику з історії України, що робить цей сервіс  особливо унікальним.</p>
      <p>Опісля, Микола Пасько розповів, що у 2018 році СРР передбачила у бюджеті кошти, у сумі 863 тис. 576 грн., на створення ІРЦ у місті Сокаль. Державна субвенція становила 250 тис грн.  Голова райради порушив питання територіальної реформи, яка чекає нас вже у наступному році, та майбутнього функціонування інклюзивно-ресурсних центрів, нагородив логопедів-дефектологів Сокальського ІРЦ грамотами від районної ради та РДА і наголосив на важливості цієї професії. Також голова райради розповів присутнім про те, що незабаром Сокальщина може отримати шкільний автобус, який буде оснащений спецобладнанням для дітей з особливими освітніми потребами, адже саме такі речі допоможуть діткам краще соціалізуватись та сприятиме покращенню настрою та здоров’я.</p>
      <p>До вітального слова запросили завідувача Сокальським районним методичним кабінетом Галину Гібляк, яка підкреслила складність професії логопеда. Головний спеціаліст департаменту освіти і науки Львівської ОДА Марія Васюник зауважила, що: «Коли є співпраця між різними ланками: управлінцями, освітою, ЦОЗом – з’являється такий результат, як тут». Вона також підкреслила інноваційність Сокальщини і зауважила, що логопеди у своїх методиках також повинні користуватись новинками.</p>
      <p>Марія Васюник дала логопедам настанови у роботі та підтвердила, що логопед – творить особу.</p>
      <slideshow>
        <figure>
          <img src="https://golossokal.com.ua/wp-content/uploads/2019/11/5a43c3a46454bc681b0c56c6bb439dc7.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/56464b238afa45463a6fd2ddc69f41ef.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/20b434391ef269d665f9178efe646ca0.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/68cd475680966743eb2213ad4ec75941.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/2d804a54d78757bc9d83ae21ff4b036b.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/2278e82f534dfd17ef7b190cab67cdfd.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/1a5d045cb3b357fbf5ffc77e619a0111.jpg"/>
        </figure>
        <figure>
          <img src="https://golossokal.com.ua/wp-content/uploads/2019/11/a627cbc59ddf40c5e996fd002568cda0.jpg"/>
        </figure>
      </slideshow>
      <p>Семінар складався з двох частин: організаційної та практичної. Директор «ІРЦ» Ганна Фенчин розповіла про роботу центру загалом. Вона навела присутнім статистичні дані освіти дітей з особливими освітніми потребами в Сокальському районі. Відтак, в спеціальних закладах освіти області навчаються 44 учні, 12 дітей – за індивідуальною формою навчання, в інклюзивних класах вчаться 30 учнів, 96 дітей дошкільного віку відвідують спеціальні групи компенсуючого типу.  Гості змогли побачити презентацію, на якій була зображена історія закладу за рік та робота ІРЦ з дітьми різних особливих освітніх потреб.</p>
      <p>Окрему увагу Ганна Фенчин звернула на момент підбору спеціалістів центру. За її словами, для ефективної роботи закладу, працівники логопедичних пунктів перейшли працювати у межі центру. Процедура була законною, шляхом проведення відповідного конкурсу. Відтак, у центрі працюють професіонали з відповідною фаховою освітою. На сьогодні ІРЦ відвідує 50 дітей (окрім діток з легкими порушеннями мовлення), всього корекційну допомогу вчителів-логопедів ІРЦ отримують 116 дітей, практичного психолога – 19 дітей (12 з емоційно-вольовими порушеннями), вчителя-дефектолога – 21 дитина, вчителя-логопеда- 30 дітей з вадами мовлення + 64 дитини в закладах освіти.</p>
      <p>В рамках круглого столу обговорили питання:<br/>1) Імплементація мультисенсорних технологій у корекційній роботі вчителів-логопедів з подолання мовленнєвих порушень у дітей з особливими освітніми потребами в умовах ІРЦ. Доповідала вчитель-логопед «ІРЦ» Людмила Гайдамащук;<br/>2) Використання сучасних методів і прийомів корекції мовлення у дітей дошкільного віку вчителями-логопедами спеціальних груп компенсуючого типу (вчитель-логопед закладу дошкільної освіти №5 Мирослава Бурбіцька);<br/>3) Використання альтернативної комунікації PECF у роботі з дітьми з порушеннями спектру аутизму (заступник директора навчально-реабілітаційного центру «Довіра» м.Львова Уляна Мельник;<br/>4) Співпраця лікаря-невролога, дитячого психіатра з фахівцями ІРЦ, вчителями-логопедами з питань виявлення та надання допомоги дітям з порушенням мовлення. Доповідали лікар дитячий психіатр Галина Святченко та лікар дитячий невролог Вікторія Надяк.<br/>5) Мінітренінг «Психологічні особливості готовності вчителя-логопеда до роботи з дітьми з особливими потребами». З цим питанням виступила практичний психолог «ІРЦ» Оксана Джурій.</p>
      <p>Опісля відбувся обмін думками.</p>
      <p>Катерина Шукатка</p>
      <related>
        <h4>Публікації по темі</h4>
        <a href="https://golossokal.com.ua/pro-podii/v-rda-obgovorili-stan-realizacii-zahodiv-spriamovanih-na-rozvitok-sistemi-ohoroni-zdorov-ia-y-silskii-miscevosti.html"/>
        <a href="https://golossokal.com.ua/pro-podii/y-sosnivci-vognem-znisheno-gospodarsky-bydivlu.html"/>
        <a href="https://golossokal.com.ua/pro-podii/y-chervonogradi-trapilos-dtp-jinka-z-tilesnimi-yshkodjenniami-gospitalizovana.html"/>
      </related>
    </article>
  </body>
</html>