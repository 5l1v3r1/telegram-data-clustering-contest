<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/brejdi-i-patriote-naostreni-u-filadelfiji-detroit-opet-bez-startnog-kvoterbeka/342690"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Brejdi i Patriote naoštreni u Filadelfiji, Detroit opet bez startnog kvoterbeka"/>
    <meta property="og:description" content="Derbi ovog vikenda u NFL šampionatu igra se u gradu u Pensilvaniji gde stiže šampion željan osvete. Biće to repriza 53. Superboula. Domaćin oslabljen povredama bitnih igrača u napadu. Metju Steford opet ne igra, problemi i u Atlanti"/>
  </head>
  <body>
    <article>
      <h1>Brejdi i Patriote naoštreni u Filadelfiji, Detroit opet bez startnog kvoterbeka</h1>
      <h2>Derbi ovog vikenda u NFL šampionatu igra se u gradu u Pensilvaniji gde stiže šampion željan osvete. Biće to repriza 53. Superboula. Domaćin oslabljen povredama bitnih igrača u napadu. Metju Steford opet ne igra, problemi i u Atlanti</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Posle 8-0 u prvom delu sezone svi pomislili da je Nju Ingland nepobediv, da im se smeši idealna sezona bez poraza, ali pre dve nedelje izabranici legendarnog stručnjaka <b>Bila Beličika</b> su prizemljeni u Baltimoru. <b>Lamar Džekson</b> i mašina Rejvensa pretrčala je do tada brutalnu odbranu tima iz Bostona.</p>
      <p>Imali su Patriote nedelju dana odmora, a sada idu na noge Filadelfiji (nedelja, 22.25). Biće to repriza 53. Superboula 2018. godine, kada se u Pensilvaniji pevalo „Fly, Eagles, fly“. <b>Nik Fols</b> je predvodio Filadelfiju koja je iznenadila favorita sa 41:33 i osvojila premijerni trofej Vinsa Lombardija. Gosti iz Masačusetsa željni su osvete.</p>
      <p>Legendarni <b>Tom Brejdi</b> kaže da pamti dobro taj poraz, treći neuspeh u Superboulu.</p>
      <p>„<b>Mnogo smo naučili iz tog poraza. Sledeće godine smo se vratili jači i osvojili Superboul. Bio je bolan neuspeh. Mislim da je Filadelfija te sezone zaslužila titulu. Radujem se novom duelu. Oba tima su se dosta promenila od tada</b>“, rekao je <b>Brejdi </b>pred meč na Linkoln Fajnenšal fildu.</p>
      <p>Nema više junaka tog Superboula <b>Nika Folsa</b>. On je otišao u Džeksonvil, dok <b>Brejdi</b> i dalje maestralno predvodi svoj tim. Domaćin je desetkovan povredam tokom cele sezone. I sada, Iglsi imaju mnogo problema, posebno u napadu.</p>
      <p>Kvoterbek <b>Karson Venc</b> neće moći da računa na dvojicu iskusnih risivera <b>Olšona Džefrija</b> i <b>Dešona Džeksona</b>, a pod znakom pitanje je i igranje startnog raning beka <b>Džordana Hauarda</b>. On je povredio rame prethodne nedelje, propustio je nekoliko treninga. Zato su u Filadelfiji morali da reaguju pa su potpisali slobodnog agenta <b>Džeja Adžaija</b>, koji nije igrao više od godinu dana zbog teške povrede ligamenta kolena. U odbrani domaćin neće moći da računa na lajnbekera <b>Najdžela Bredama</b>. Kod gostiju od bitnih igrača ne igra samo sejfti <b>Patrik Čang</b>.</p>
      <p>Filadelfija igra promenljivo ove sezone. Do kraja sezone vodiće bitku sa Dalasom za prvo mesto na istoku NFC-a. Prednost dajemo Nju Inglandu. Teško <b>Brejdi</b> i drugovi vežu dva poraza u šampionatu.</p>
      <figure>
        <img src="https://mozzartsport.com/upload/CKEditor/17.11.2019/2019-11-04T045737Z_176329566_NOCID_RTRMADP_3_NFL-NEW-ENGLAND-PATRIOTS-AT-BALTIMORE-RAVENS.JPG"/>
      </figure>
      <p>Još jedan veliki derbi 11. nedelje igraju Baltimor i Hjuston. Biće to duel dvojice mladih kvoterbekova koji su u konkurenciji za najboljeg igrača lige, <b>Lamar Džekson</b> i <b>Dešon Votson</b>. Oba dva tima su viđena u plej-ofu, a pobednik bi bio blizu druge pozicije u AFC-u i slobodnog prvog vikenda doigravanja.</p>
      <p>Baltimor blista ove sezone. U napadu je <b>Džekson</b> nezaustavljiv, ekipa trči više od 200 jardi po utakmici. Čak ni Nju Ingland ništa nije mogao Rejvensima. Osim kvoterbeka odličan je i <b>Mark Ingram</b>, pojačanje iz Nju Orleansa. Odbrana je slabiji deo tima za razliku od prethodnih godina. Za Hjuston neće igrati risiver <b>Robi Fuler</b> i kornerbek <b>Bredli Robi</b>. Domaćin ima ulogu favorita.</p>
      <p>I na drugom uzastopnom meču za Detroit neće igrati startni kvoterbek <b>Metju Steford</b>. Dalasu je olakšan posao u gradu Forda. Kaubojsi nikako da uđu u seriju pobeda. Po pravili gube od ekipa iz vrha, ali su zato sigurni protiv timovi sa začelja. Tradicija bi trebalo da se nastavi. Očekuje se lagana pobeda gostiju iz Teksasa.</p>
      <p>Atlanta je prošle nedelje iznenadila divizijskog rivala Nju Orleans u gostima, ali je platila veliki ceh. Ostala je bez dvojice bitnih igrača u napadu, povređenih tajt enda <b>Ostina Hupera</b> i raning bek <b>Devontea Frimena</b>. Karolini je potrebna pobeda kako bi zadržala šanse za plej-of. Odbrana Falkonsa prošle nedelje je bila odlična, ali sada opasnost preti od svemogućeg <b>Kristijana Mekefrija</b>, prve zvezde Pantersa.</p>
      <p>Remsi su veliko razočaranje šampionata. Prošlosezonski učesnik Superboula zaostaje za divizijskim rivalima San Franciskom i Sijetlom. Pobeda je neophodna protiv Čikaga na kultnom Koloseumu. Napad tima iz Los Anđelesa, koji je do prošlogodišnjeg velikog finala protiv Nju Inglanda bio savršen, više ne funkcioniše. Kvoterbek <b>Džered Gof</b> prošle nedelje ništa nije mogao protiv odbrane Pitsburga. Zna se da je defanziva Bersa jedna od boljih u ligi, pa će to biti veliki ispit za četu <b>Šona Mekveja</b>. Vreme je za buđenje Remsa, ovo im je jedna od poslednjih šansi da se uključe u borbu za doigravanje.</p>
      <p>
        <i>
          <u>
            <b>
              <a href="https://www.mozzartbet.com/sr#/date/all?type=antepost&amp;cid=9389">NJU INGLAND PRVI FAVORIT</a>
            </b>
          </u>
        </i>
      </p>
      <figure>
        <img src="https://mozzartsport.com/upload/CKEditor/14.11.2019./NFL%C4%8Dinaaaa.JPG"/>
      </figure>
      <p>Posle pauze od dva i po meseca u timu Džeksonvila vraća se kvoterbek <b>Nik Fols</b>. On je polomio ključnu kost na premijernog meču za novi tim protiv Kanzasa. Tim sa Floride je solidno vodio ruki <b>Gardner Minšu</b>, ali je odlučeno da iskusni vođa napada preuzme dirigentsku palicu u finišu sezone. Takođe, posle dva meča pauze u tim Indijanapolisa se vraća kvoterbek <b>Džejkobi Briset</b>. Bez njega Koltsi su potonuli, izgubili lidersku poziciju na jugu AFC-a, a prošle nedelje su šokirani na svom terenu od Majamija. Očekuje se meč sa malim brojem poena.</p>
      <p>Minesota je veliki favorit protiv otpisanog Denvera, dok Nju Orleans protiv nepredvidive Tampe želi da se iskupi za poraz prošle nedelje od Atlante. Na papiru lake zadatke imaju i San Francisko protiv Arizone, Bafalo u Majamiju i Ouklend u Crnoj rupi protiv Sinsinatija, jedine ekipa koja nema pobedu ove sezone. Bengalsi ceo šampionat igraju bez prve zvezde <b>Ej Džej Grina</b>, a na klupu je poslat i kvoterbek <b>Endi Dalton</b>. Izgleda da tim iz Ohaja juri prvog pika na narednom draftu, pa će do kraja sezone teško do trijumfa.</p>
      <p>Rejdersi su prijatno iznenađenje lige. Pod vođstvom harizmatičnog trenera <b>Džona Grudena</b> ekipa igra iznad svih očekivanja i sada je kandidat za plej-of. <b>Derik Kar</b> je opet onaj stari, dok je bum napravio ruki raning bek <b>Džoš Džejkobs</b> koji nosi tim iz Kalifornije u poslednjoj sezoni u Ouklendu pre preseljenja naredne godine u Las Vegas.</p>
      <table bordered="">
        <tr>
          <th>Vreme</th>
          <th>RB</th>
          <th>Liga</th>
          <th>Meč</th>
          <th>Tip</th>
          <th>Kvota</th>
        </tr>
        <tr>
          <td>Ned 22:25</td>
          <td>11564</td>
          <td>NFL</td>
          <td>Philadelphia - New England</td>
          <td>h 2 (+3.5)</td>
          <td>1,90</td>
        </tr>
        <tr>
          <td>Ned 19:00</td>
          <td>11556</td>
          <td>NFL</td>
          <td>Detroit - Dallas</td>
          <td>h 2 (+5.5)</td>
          <td>1,80</td>
        </tr>
        <tr>
          <td>Pon 02:20</td>
          <td>11565</td>
          <td>NFL</td>
          <td>LA Rams - Chicago</td>
          <td>ki 1</td>
          <td>1,40</td>
        </tr>
        <tr>
          <td>Ned 19:00</td>
          <td>11557</td>
          <td>NFL</td>
          <td>Indianapolis - Jacksonville</td>
          <td>up manje (43.5)</td>
          <td>1,80</td>
        </tr>
        <tr>
          <td colspan="6">Ukupna kvota8,62</td>
        </tr>
      </table>
      <p><a href="https://beta.mozzartbet.com/create-ticket?odds=%5B%7B%22matchId%22%3A4524254%2C%22matchNumber%22%3A11564%2C%22gameId%22%3A1%2C%22subgameId%22%3A3%7D%2C%7B%22matchId%22%3A4524258%2C%22matchNumber%22%3A11556%2C%22gameId%22%3A1%2C%22subgameId%22%3A3%7D%2C%7B%22matchId%22%3A4524263%2C%22matchNumber%22%3A11565%2C%22gameId%22%3A17%2C%22subgameId%22%3A1%7D%2C%7B%22matchId%22%3A4524271%2C%22matchNumber%22%3A11557%2C%22gameId%22%3A27%2C%22subgameId%22%3A1%7D%5D">Kladi se<br/></a> </p>
      <p>
        <b>NFL – 11. NEDELJA</b>
      </p>
      <p><b>Petak</b><br/>Klivlend – Pitsburg 21:7 (7:0, 7:0, 0:7, 7:0)</p>
      <p>
        <b>Nedelja</b>
        <br/>
        <b>
          <a href="https://www.mozzartbet.com/sr#/match/4524275">19.00: (1,45) Baltimor (14,0) Hjuston (3,10)</a>
          <br/>
          <a href="https://www.mozzartbet.com/sr#/match/4524269">19.00: (1,55) Karolina (14,0) Atlanta (2,70)</a>
          <br/>
          <a href="https://www.mozzartbet.com/sr#/match/4524258">19.00: (3,10) Detroit (14,0) Dalas (1,45)</a>
          <br/>
          <a href="https://www.mozzartbet.com/sr#/match/4524271">19.00: (1,70) Indijanapolis (13,0) Džeksonvil (2,40)</a>
          <br/>
          <a href="https://www.mozzartbet.com/sr#/match/4524265">19.00: (3,70) Majami (14,0) Bafalo (1,35)</a>
          <br/>
          <a href="https://www.mozzartbet.com/sr#/match/4524273">19.00: (1,20) Minesota (15,0) Denver (5,40)</a>
          <br/>
          <a href="https://www.mozzartbet.com/sr#/match/4524253">19.00: (2,70) Tampa Bej (14,0) Nju Orleans (1,55)</a>
          <br/>
          <a href="https://www.mozzartbet.com/sr#/match/4524267">19.00: (1,70) Vašington (13,0) Njujork Džets (2,40)</a>
          <br/>
          <a href="https://www.mozzartbet.com/sr#/match/4524256">22.05: (1,20) San Francisko (15,0) Arizona (5,40)</a>
          <br/>
          <a href="https://www.mozzartbet.com/sr#/match/4524277">22.25: (1,10) Ouklend (17,0) Sinsinati (8,25)</a>
          <br/>
          <a href="https://www.mozzartbet.com/sr#/match/4524254">22.25: (2,55) Filadelfija (14,0) Nju Ingland (1,60)</a>
        </b>
      </p>
      <p>
        <b>Ponedeljak<br/><a href="https://www.mozzartbet.com/sr#/match/4524263">02.20: (1,40) Los Anđeles Rems (14,0) Čikago (3,35)</a></b>
      </p>
      <p><b>Utorak<br/><a href="https://www.mozzartbet.com/sr#/match/4524257">02.15: (2,70) Los Anđeles Čardžers (14,0) Kanzas (1,55)</a></b>  /meč se igra u Meksiko Sitiju/</p>
      <p>*** kvote su podložne promenama</p>
      <p>
        <b>
          <i>
            <u>AFC</u>
          </i>
        </b>
      </p>
      <figure>
        <img src="https://mozzartsport.com/upload/CKEditor/14.11.2019./AFFFCCC.JPG"/>
      </figure>
      <p>
        <b>
          <i>
            <u>NFC</u>
          </i>
        </b>
      </p>
      <figure>
        <img src="https://mozzartsport.com/upload/CKEditor/14.11.2019./NFFFCCC.JPG"/>
      </figure>
      <p><b>Foto</b>: <i>Reuters</i></p>
      <hr/>
      <figure>
        <img src="https://mozzartsport.com/upload/CKEditor/14.11.2019./3.%20Priznanje%20kompaniji%20Mozzart%20uruc%CC%8Cila%20je%20rektorka%20Univerziteta%20u%20beogradu%20Ivanka%20Popovic%CC%81%201080x1080.jpg"/>
      </figure>
    </article>
  </body>
</html>