<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-assistant-ambient-mode-in-arrivo-su-molti-smartphone.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Google Assistant, Ambient Mode in arrivo su molti smartphone e tablet"/>
    <meta property="og:description" content="Google Assistant per smartphone e tablet si sta aggiornando con l'Ambient Mode, disponibile già da qualche tempo sui prodotti Nest.. Google sta aggiornando l'app Google Assistant per smartphone e ..."/>
  </head>
  <body>
    <article>
      <h1>Google Assistant, Ambient Mode in arrivo su molti smartphone e tablet</h1>
      <h2>Google Assistant per smartphone e tablet si sta aggiornando con l'Ambient Mode, disponibile già da qualche tempo sui prodotti Nest.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Google</b> sta aggiornando l'app <b>Google Assistant</b> per smartphone e tablet con l'<b>Ambient Mode</b>, la modalità di visualizzazione dei contenuti già disponibile sui prodotti Nest da qualche mese.<br/><br/>Grazie a questa funzionalità, durante l'ascolto della musica o in standby si possono consultare informazioni sullo schermo dei <b>Google Hub</b>, tra cui musica, calendario, meteo, foto e altro ancora.<br/><br/>Sembra insomma che la casa di Mountain View stia estendendo la diffusione dell'Ambient Mode, anche se per il momento non è chiara la lista dei terminali supportati. Si tratta di un'opzione che dovrebbe essere reperibile tra le impostazioni del display, sotto la voce Always On, oppure all'interno dell'<a href="https://multiplayer.it/notizie/google-assistant-app-messaggi-android-in-arrivo.html">applicazione Assistant</a>.<br/><br/>Gli Android One dovrebbero essere tra i primi a diventare compatibili. Ricordiamo inoltre che questa opzione è utilizzabile esclusivamente durante la fase di ricarica da chi disponga di Android 9 o 10.</p>
      <figure>
        <img src="https://multiplayer.net-cdn.it/thumbs/images/2019/11/17/google-assistant-700x400_png_1400x0_crop_upscale_q85.jpg"/>
      </figure>
      <ul>
        <li>
          <a href="https://www.androidpolice.com/2019/11/15/google-assistant-ambient-mode-arrives-on-more-phones-brings-smart-display-features/">Fonte</a>
        </li>
      </ul>
    </article>
  </body>
</html>