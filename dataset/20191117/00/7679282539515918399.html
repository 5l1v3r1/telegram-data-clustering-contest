<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-twitter-officially-bans-all-political-ads-on-its-platform-pressure-on-facebook-2853634.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T00:01:49+00:00"/>
    <meta property="og:title" content="ट्विटर पर राजनीतिक विज्ञापन औपचारिक तौर पर बंद, फेसबुक पर दबाव बढ़ा"/>
    <meta property="og:description" content="ट्विटर के मुख्य कार्यकारी अधिकारी (सीईओ) जैक डोर्सी की घोषणा के कुछ हफ्तों बाद सोशल प्लेटफॉर्म पर राजनीतिक विज्ञापन औपचारिक रूप से बंद कर दिया। ट्विटर के इस कदम से एक अन्य प्रमुख सोशल मीडिया..."/>
  </head>
  <body>
    <article>
      <h1>ट्विटर पर राजनीतिक विज्ञापन औपचारिक तौर पर बंद, फेसबुक पर दबाव बढ़ा</h1>
      <address><time datetime="2019-11-17T00:01:49+00:00">17 Nov 2019, 00:01</time> by <a rel="author">आईएएनएस,सैनफ्रांसिस्को</a></address>
      <p>ट्विटर के मुख्य कार्यकारी अधिकारी (सीईओ) जैक डोर्सी की घोषणा के कुछ हफ्तों बाद सोशल प्लेटफॉर्म पर राजनीतिक विज्ञापन औपचारिक रूप से बंद कर दिया। ट्विटर के इस कदम से एक अन्य प्रमुख सोशल मीडिया प्लेटफॉर्म फेसबुक पर दबाव बढ़ गया है।</p>
      <p>कहा गया है कि ट्विटर पर उम्मीदवारों, राजनीतिक दलों, सरकारों या अधिकारियों, पब्लिक अकाउंट कमेटीज (पीएसीज) और विशेष राजनीतिक गैर-लाभकारी संगठनों का कोई राजनीतिक कंटेंट प्रमोट नहीं किया जाएगा।</p>
      <p>माइक्रो-ब्लॉगिंग साइट ने शुक्रवार को कहा, “ट्विटर ने वैश्विक रूप से राजनीतिक कंटेंट के प्रमोशन पर प्रतिबंध लगा दिया है। हमने अपने उस विश्वास के आधार पर यह निर्णय लिया है कि राजनीतिक संदेश अर्जित किया जाना चाहिए ना कि खरीदना चाहिए।”</p>
      <p>कंपनी ने उम्मीदवार, राजनीतिक दल, निर्वाचित या नियुक्त सरकारी अधिकारी, चुनाव, जनमत संग्रह, मतदान संबंधित कार्य, कानून, विनियमन, निर्देश या न्यायिक परिणाम का जिक्र करने वाले कंटेंट को राजनीतिक कंटेंट बताया है।</p>
    </article>
  </body>
</html>