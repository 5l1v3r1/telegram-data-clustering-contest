<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773821,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="&quot;נתניהו משלם לעתים, לא באופן שוטף&quot;"/>
    <meta property="og:description" content="החוקר צחי חבקין ניסה לברר האם ואיך משלמים בני משפחת נתניהו שכר טרחה לעו&quot;ד דוד שמרון ושותפו עו&quot;ד יצחק מולכו"/>
  </head>
  <body>
    <article>
      <h1>"נתניהו משלם לעתים, לא באופן שוטף"</h1>
      <h2>החוקר צחי חבקין ניסה לברר האם ואיך משלמים בני משפחת נתניהו שכר טרחה לעו"ד דוד שמרון ושותפו עו"ד יצחק מולכו</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">תומר גנון וליטל דוברוביצקי</a></address>
      <p>החוקר צחי חבקין ניסה לברר האם ואיך משלמים בני משפחת נתניהו שכר טרחה לעו"ד דוד שמרון ושותפו עו"ד יצחק מולכו. "לא הוצאתי חשבון שכר טרחה ספציפי על העניין הזה (חוות הדעת לגבי ניגוד העניינים - ת"ג ול"ד). משפחת נתניהו לקוחות משרדנו כמעט מיום הקמתו כשהייתי בערך בן שנתיים. ובנוסף לזה יש בינינו יחסי קירבה. בית, משפחה וחברות. אין בינינו הסדר שכר טרחה. מדברים בעל פה לגבי שכר טרחה... לאו דווקא על פי איזה חשבון מדומה".</p>
      <p>חוקר: "ראש הממשלה משלם שכר טרחה לא באופן שוטף, איטי, איך זה עובד?"</p>
      <p>שמרון: "משלם לעיתים, לא באופן שוטף".</p>
      <p>חוקר: "לא ריטיינר?"</p>
      <p>שמרון: "לא".</p>
      <figure>
        <img src="https://images1.calcalist.co.il/PicServer3/2017/11/07/769896/1NL.jpg"/>
        <figcaption>מימין: יצחק מולכו ודוד שמרון <br/>צילום: גיל נחושתן, אלכס קולומויסקי</figcaption>
      </figure>
      <p>חוקר: "באיזה סכומים מדובר? עשרות אלפי שקלים, מאות אלפי שקלים, באיזה קנה מידה אנחנו מדברים?"</p>
      <p>שמרון: "למיטב זיכרוני פעם אחרונה ששולם כסף היה משהו בין 20 ל־27 אלף שקל. 25 אלף אולי. אני לא זוכר בדיוק. בשנה ותשעה חודשים האלה אני כמעט לא בקשר איתו. כדי שלא יגידו שאנחנו מתאמים גרסאות. זה משנה זהירות".</p>
      <p>חוקר: "אם עכשיו נגיד יש שנה שלא עשית דבר או חצי דבר הוא ישלם לך שכר טרחה?"</p>
      <p>שמרון: "לא. שכר טרחה מגישים כשהגיע איזה רגע. אתה יודע, מכירת דירה, קניית דירה".</p>
      <p>חוקר: "במקרה כזה הוא ישלם פר אירוע?"</p>
      <p>שמרון: "נכון, משלם פר האירוע".</p>
    </article>
  </body>
</html>