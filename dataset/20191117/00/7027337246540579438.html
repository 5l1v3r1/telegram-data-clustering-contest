<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698756/%D9%86%D9%85%D8%A7%DB%8C%D8%B4-%D8%A2%D8%AB%D8%A7%D8%B1-%D8%A8%D8%B1%DA%AF%D8%B2%DB%8C%D8%AF%D9%87-%D8%B4%D8%B4%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%B9%DA%A9%D8%B3-%D8%AE%DB%8C%D8%A7%D9%85-%D8%AF%D8%B1-%D8%A8%D8%AC%D9%86%D9%88%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="نمایش آثار برگزیده ششمین جشنواره عکس خیام در بجنورد"/>
    <meta property="og:description" content="بیست و دومین نمایشگاه آثار برگزیده ششمین جشنواره بین‌المللی عکس خیام در بجنورد برگزار می شود."/>
  </head>
  <body>
    <article>
      <h1>نمایش آثار برگزیده ششمین جشنواره عکس خیام در بجنورد</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/26/1037960_373.jpg"/>
      </figure>
      <p>بیست و دومین نمایشگاه آثار برگزیده ششمین جشنواره بین‌المللی عکس خیام در بجنورد برگزار می شود.</p>
      <p>به گزارش عصرایران به نقل از روابط عمومی فیاپ در ایران، بجنورد بیست و دومین شهر میزبان نمایشگاه آثار برگزیده ششمین جشنواره بین المللی عکس خیام است. پیش از این نمایشگاه ششمین جشنواره عکس خیام در شهرهای تهران، کرج، قم، ایلام، همدان (دو نمایشگاه)، اراک، اردبیل، قونیه ترکیه، بیلبائو اسپانیا، سبزوار، نیشابور، خیخون اسپانیا، مشهد، ارومیه، پنزا روسیه، تبریز، زنجان، خرمدره، ابهر و نوشهر برگزار شده است.</p>
      <p>این نمایشگاه شنبه، 25 آبان ساعت 18 در نگارخانه بجنورد واقع در چهارراه ارتش، خیابان شهید مازنی آغاز به کار کرد و تا 30 آبان هر روز ساعت 17 تا 20 پذیرای علاقه مندان است.</p>
      <p>نمایشگاه آثار برگزیده ششمین جشنواره بین المللی عکس خیام در بجنورد با همکاری اداره کل فرهنگ و ارشاد اسلامی خراسان شمالی و موسسه امتداد فرهنگ اردیبهشت بجنورد برگزار می شود.</p>
      <p>تور نمایشگاهی آثار برگزیده ششمین جشنواره عکس خیام همانند دوره های پیشین جشنواره در شهرهای مختلف ایران و چندین کشور برپا خواهد شد.</p>
      <p>بر اساس این گزارش، مراسم پایانی و اهدای جوایز ششمین دوره جشنواره بین المللی عکس خیام با مشارکت وزارت فرهنگ و ارشاد اسلامی، سازمان زیباسازی شهر تهران، معاونت فرهنگی اجتماعی شهرداری تهران، فرهنگستان هنر و موسسه صبا دی ماه 97 با حضور چهره‌هایی چون «ریکاردو بوسی»، رییس فدراسیون جهانی هنر عکاسی (فیاپ) از ایتالیا؛ «فردی ون گیلبرگن»، معاون فیاپ از بلژیک؛ محمدجواد حق‌شناس، رییس کمیسیون فرهنگی شورای شهر تهران؛ هادی مظفری، مدیرکل هنرهای تجسمی وزارت ارشاد؛ حجت‌الاسلام سیدعلی حسینی، مدیرکل دفتر امور مجلس وزارت ارشاد و نمایندگان سفارتخانه‌های چند کشور از جمله اسپانیا، هند، مجارستان و... برگزار شد.</p>
      <p>جشنواره بین‌المللی عکس خیام به دبیری علی سامعی با هدف ارتقای سطح عکاسی و گفتگوی بصری میان عکاسان ایران و جهان و نیز به منظور بزرگداشت حکیم عمر خیام، توسط نمایندگی فدراسیون بین المللی هنر عکاسی در ایران (فیاپ) یعنی کلوپ عکس فوکوس - وابسته به موسسه فرهنگی هنری «خانه هنر خیام» - برگزار می شود.</p>
    </article>
  </body>
</html>