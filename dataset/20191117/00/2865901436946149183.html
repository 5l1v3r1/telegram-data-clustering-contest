<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/melih-se-iskupio-kod-zoca-s-29-poena-tofas-umalo-izrezirao-dramu/342703"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Melih se iskupio kod Žoca s 29 poena, Tofaš umalo izrežirao dramu"/>
    <meta property="og:description" content="Fenerbahče slavio na teškom gostovanju, Željko opet neće biti zadovoljan"/>
  </head>
  <body>
    <article>
      <h1>Melih se iskupio kod Žoca s 29 poena, Tofaš umalo izrežirao dramu</h1>
      <h2>Fenerbahče slavio na teškom gostovanju, Željko opet neće biti zadovoljan</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p><b>Kada je pre dva dana u Moskvi Željku Obradoviću izlazila “para na uši“, poseban pik imao je na Luiđija Datomea i Meliha Mahmutolua, kome je rekao da bi mu “ostao u svlačionici, da je normalan“</b>.</p>
      <p>Imao je svojih razloga <b>Žoc</b> da bude ljut i besan na kapitena, ali mu se <b>Melih</b> iskupio za sve propuste odličnim izdanjem na teškom gostovanju Tofašu, gde je Fenerbahče slavio rezultatom 82:76.</p>
      <p><b>Melih</b> je trijumfu doprineo s čak 29 poena (12/19 iz igre, 5/8 za tri), na šta je dopisao tri asistencije za ukupni indeks 26. Najkorisniji igrač utakmice bio je ipak <b>Ahmet Duveriolu</b> koji je na 15 poena dopisao devet skokova i četiri asistencije, pa je skupio indeks 30.</p>
      <p>Fenerbahče je utakmicu kontrolisao praktično od prvog, do poslednjeg minuta, a razlika je na kraju treće i početku završne četvrtine išla na maksimalnih 22 poena (71:49). Neće, opet, <b>Željko Obradović</b> biti zadovoljan onim što su njegovi igrači pokazali, pošto su Tofašu dozvolili da potpuno istope zaostatak na svega četiri poena (80:76) zbog čega se stvorila drama niotkuda. Ali, Fener je ipak na kraju ostao pribran i završio posao uspešno.</p>
      <p><b>Nikola Kalinić</b> je odigrao trideset jedan i po minut i meč završio s sedam poena (2/5 iz igre, 1/4 za dva), uz pet asistencija i četiri skoka. Na suprotnoj strani <b>Tarik Filip</b> je imao 18, a <b>Sami Mehija</b> 13 poena, uz šest uhvaćenih i četiri podeljene lopte.</p>
      <figure>
        <img src="https://mozzartsport.com/upload/CKEditor/Baneri/7.jpg"/>
      </figure>
      <p><b>Foto</b>: <i>MN Press</i></p>
    </article>
  </body>
</html>