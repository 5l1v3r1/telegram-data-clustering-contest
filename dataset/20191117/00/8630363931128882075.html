<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/shkilne-gytja/y-novoiavorivskii-zosh-i-iii-stypeniv-1-do-50-richchia-shkoli-vidbyvsia-zahid-zystrich-pokolin-za-pivstolittia.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="У Новояворівську відзначили 50-річчя школи"/>
    <meta property="og:description" content="У п’ятницю, 15 листопада 2019 року у Новояворівській ЗОШ І-ІІІ ступенів №1 до 50-річчя школи відбувс..."/>
  </head>
  <body>
    <article>
      <h1>У Новояворівську відзначили 50-річчя школи</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>У п’ятницю, 15 листопада 2019 року у Новояворівській ЗОШ І-ІІІ ступенів №1 до 50-річчя школи відбувся захід «Зустріч поколінь за півстоліття»</p>
      <p>Розпочався захід з флешмобу для молодших класів та спілкування з цікавими особистостями, а саме: президент парламенту школи №1 Галина Лучків; артистка театру ім..Ма.Заньковецької Мирослава Солук; ведучий ранкового шоу «Зарядка» на Люкс ФМ Назар Богійчук; скрипаль-віртуоз Олександр Божик; директор з маркетингу та інновацій у «Кормотех» Ігор Блистів; викладач УКУ Сергій Трухімович; громадський діяч Ігор Васюник; журналіст Остап Дроздов.</p>
      <p>Продовжився захід святковим концертом в актовому залі Новояворівської ЗОШ І-ІІІ ступенів.</p>
      <p>Привітати зі святом колектив школи прибули заступник голови Яворівської районної державної адміністрації Назар Сойко; голова Яворівської районної ради Володимир Сичак; керівник апарату Яворівської районної державної адміністрації Зоряна Мірило; начальник відділу освіти Яворівської РДА Володимир Байда; заступник голови Яворівської районної ради Володимир Мацелюх; заступник голови Новояворівської міської ради Ігор Горін; секретар Новояворівської міської ради Іванна Попик.</p>
      <p>«Прийміть найщиріші привітання з нагоди вашого ювілею 50-річчя школи. 50 років – це дата, яка наповнена історією та багаторічною наполегливою працею по облаштуванню території школи та по організації виховного процесу, а сьогодні ми підбиваємо підсумки, згадуємо тих, хто працював усі ці роки, вшановуємо їх, творимо історії. На сьогодні основним завданням є підтримка всього, що створено в минулому, щоб усі надбання примножувалися і в наступні десятиліття» – говорять заступник голови Яворівської РДА Назар Сойко.</p>
      <p>Від Яворівської районної державної адміністрації та районної ради в подарунок з нагоди свята школа отримала мультимедійну дошку, а відділ освіти райдержадміністрації подарував сучасний комп’ютер.</p>
      <p>Це було свято зустрічей, свято – спогадів, під час якого у багатьох присутніх гостей в очах бриніли сльози. Адже кожен згадував своє життя, дитинство, молодість, яке розпочалося саме тут.</p>
      <related>
        <h4>Публікації по темі</h4>
        <a href="https://golossokal.com.ua/shkilne-gytja/ychni-shkil-raiony-vidvidali-akademiu-syhopytnih-viisk.html"/>
        <a href="https://golossokal.com.ua/shkilne-gytja/gotyi-voza-vzimky-a-sani-vlitky-abo-iak-ne-progaviti-naikrashi-roki-svogo-jittia-2-0.html"/>
        <a href="https://golossokal.com.ua/shkilne-gytja/y-sokali-vidbylas-narada-direktoriv-zakladiv-doshkilnoi-osviti-raiony.html"/>
      </related>
    </article>
  </body>
</html>