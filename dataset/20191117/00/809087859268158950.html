<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Colin+Trevorrow+w+napisach+%22Skywalkera.+Odrodzenie%22-135518"/>
    <meta property="og:site_name" content="Filmweb"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Colin Trevorrow w napisach &quot;Skywalkera. Odrodzenie&quot;"/>
    <meta property="og:description" content="Tak zdecydowała Gildia Scenarzystów."/>
  </head>
  <body>
    <article>
      <h1>Colin Trevorrow w napisach "Skywalkera. Odrodzenie"</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Marcin Pietrzyk</a></address>
      <p>Jak zapewne wszyscy fani "Gwiezdnych wojen" wiedzą, swego czasu dziewiątą część głównego cyklu miał wyreżyserować <a href="https://www.filmweb.pl/person/Colin+Trevorrow-1083710">Colin Trevorrow</a>. Jednak jego pomysły na fabułę nie zyskały uznania w oczach <a href="https://www.filmweb.pl/person/Kathleen+Kennedy-90312">Kathleen Kennedy</a>, która ostatecznie zwolniła go w 2017 roku. Jego następcą został <a href="https://www.filmweb.pl/person/J.J.Abrams">J.J. Abrams</a>, który później w wywiadach podkreślał, że zaczynał prace nad <b>"<a href="https://www.filmweb.pl/film/Gwiezdne+wojny%3A+Skywalker.+Odrodzenie-2019-671050">Skywalkerem. Odrodzenie</a>"</b> od zera. Jego zdania nie podzieliła jednak Gildia Scenarzystów, która ogłosiła, że <a href="https://www.filmweb.pl/person/Colin+Trevorrow-1083710">Trevorrow</a> zostanie uwzględniony w napisach.</p>
      <p>Oficjalnie napisy będą więc wyglądać tak: <br/><br/>Scenariusz: <a href="https://www.filmweb.pl/person/Chris+Terrio-135423">Chris Terrio</a> &amp; <a href="https://www.filmweb.pl/person/J.J.Abrams">J.J. Abrams</a> <br/><br/>Historia: <a href="https://www.filmweb.pl/person/Derek+Connolly-1670000">Derek Connolly</a> &amp; <a href="https://www.filmweb.pl/person/Colin+Trevorrow-1083710">Colin Trevorrow</a> i <a href="https://www.filmweb.pl/person/Chris+Terrio-135423">Chris Terrio</a> &amp; <a href="https://www.filmweb.pl/person/J.J.Abrams">J.J. Abrams</a> <br/><br/>(Gildia używa "&amp;" do wskazania, że osoby pracowały wspólnie, zaś "i" do tych, którzy pracowali niezależnie od siebie) <br/><br/>Oznacza to, że zdaniem Gildii w ostatecznej wersji scenariusza znalazło się wystarczająco dużo pomysłów <a href="https://www.filmweb.pl/person/Colin+Trevorrow-1083710">Trevorrowa</a>, który pracował nad scenariuszem wspólnie z <a href="https://www.filmweb.pl/person/Derek+Connolly-1670000">Connollym</a>, by nie można było przypisać wszystkiego <a href="https://www.filmweb.pl/person/J.J.Abrams">Abramsowi</a> i <a href="https://www.filmweb.pl/person/Chris+Terrio-135423">Terrio</a>. <br/><br/>Oczywiście nie wiemy na razie, co reżyser <b>"<a href="https://www.filmweb.pl/film/Gwiezdne+wojny%3A+Skywalker.+Odrodzenie-2019-671050">Skywalkera. Odrodzenie</a>"</b> postanowił zachować z wcześniejszej wersji. Być może nigdy się tego nie dowiemy, <br/><br/>Widowisko trafi do kin już za miesiąc.</p>
      <figure>
        <img src="https://1.fwcdn.pl/wv/18/72/51872/1.51872.4.jpg"/>
        <figcaption>
          <a href="https://www.filmweb.pl/video/Zwiastun/nr+1+polski%2C+napisy-51872">Oglądać wideo</a>
        </figcaption>
      </figure>
    </article>
  </body>
</html>