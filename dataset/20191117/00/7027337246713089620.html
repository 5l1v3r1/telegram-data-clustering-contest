<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698788/%D9%81%D8%B1%D9%85%D8%A7%D9%86%D8%AF%D8%A7%D8%B1-%D8%A7%D8%B3%D9%84%D8%A7%D9%85%D8%B4%D9%87%D8%B1-%D8%AA%D9%87%D8%B1%D8%A7%D9%86-%D8%AF%D8%B3%D8%AA%DA%AF%DB%8C%D8%B1%DB%8C-25-%D9%86%D9%81%D8%B1-%D8%A7%D8%B2-%D9%84%DB%8C%D8%AF%D8%B1%D9%87%D8%A7%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="فرماندار اسلامشهر تهران: دستگیری 25 نفر از لیدرهای اغتشاشات"/>
    <meta property="og:description" content="فرماندار اسلامشهر گفت: ۲۵ نفر لیدرهای اصلی اغتشاشات به جرم تخریب اموال عمومی دستگیر شدند."/>
  </head>
  <body>
    <article>
      <h1>فرماندار اسلامشهر تهران: دستگیری 25 نفر از لیدرهای اغتشاشات</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>فرماندار اسلامشهر گفت: ۲۵ نفر لیدرهای اصلی اغتشاشات به جرم تخریب اموال عمومی دستگیر شدند.</p>
      <p>به گزارش خبرگزاری فارس،‌ مسعود مرسل پور فرماندار اسلامشهر در گفت‌و‌گو در جمع خبرنگاران اظهار کرد: ۲۵ نفر لیدرهای اصلی اغتشاشات به جرم تخریب اموال عمومی دستگیر شدند.</p>
      <p>وی با اشاره به تخریب‌ها و خسارات ایجاد شده در اسلامشهر گفت: ۱۱ بانک آسیب دیده اند که برخی خسارت جزئی و تعدادی هم خسارت بالایی را داشته اند. ۳ پمپ بنزین نیز دچار خسارت شدند که آشوبگران در تخریب و به آتش کشیدن آنها ناکام مانده اند. برخی از اموال شخصی مردم نیز از آشوبگران در امان نبودند.</p>
      <p>فرماندار اسلامشهر بیان داشت: مردم اسلامشهر از اغتشاشگران برائت جسته اند و خواستار اشد مجازات در برخورد با اخلال گران در نظم و امنیت مردم هستند.</p>
      <p>مرسل‌پور در رابطه با تعداد کشته ها و مجروحین اعتراضات در اسلام شهر نیز اظهار کرد: تعدادی از آشوبگرانی قصد ورود به حوزه بسیج چهاردانگه را داشته اند که از میان آنها یک نفر کشته و ۷ نفر مجروح شده اند.</p>
      <p>وی به علت تعطیلی مدارس در اسلام شهر اشاره داشت و گفت: مدارس اسلامشهر به دلیل عدم تامین وسایل گرمایشی در روزیکشنبه تعطیل شدند و این مسئله ارتباطی با تجمعات و اغتششات موجود در شهر نداشته است.</p>
    </article>
  </body>
</html>