<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742041"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T00:29:00+00:00"/>
    <meta property="og:title" content="ระทึก!ไฟไหม้ห้องประชุม&quot;เกียรติคุณ&quot;รร.สามเสนวิทยาลัย"/>
    <meta property="og:description" content="พระเพลิงเผาห้องประชุม“เกียรติคุณ “โรงเรียนสามเสนวิทยาลัย ต้นเพลิงจากพรมพื้น โชคดีไร้เจ็บตาย"/>
  </head>
  <body>
    <article>
      <h1>ระทึก!ไฟไหม้ห้องประชุม"เกียรติคุณ"รร.สามเสนวิทยาลัย</h1>
      <address>
        <time datetime="2019-11-17T00:29:00+00:00">17 Nov 2019, 00:29</time>
      </address>
      <p>
        <b>พระเพลิงเผาห้องประชุม“เกียรติคุณ “โรงเรียนสามเสนวิทยาลัย ต้นเพลิงจากพรมพื้น โชคดีไร้เจ็บตาย</b>
      </p>
      <p>เมื่อกลางดึกวันที่17 พ.ย. พ.ต.ท.ไพรัช ทองดอนน้อย สว.(สอบสวน) สน.บางซื่อ รับแจ้งมีเหตุเพลิงไหม้อาคารเรียนภายในโรงเรียนสามเสนวิทยาลัย ถนนพระราม6 แขวงพญาไท เขตพญาไท กรุงเทพฯ จึงประสานรถน้ำเข้าดับเพลิงและเจ้าหน้าที่มูลนิธิป่อเต็กตึ๊งเข้าตรวจสอบโดยเร็ว ที่เกิดเหตุเป็นอาคาร3 ซึ่งมีความสูง5ชั้น โดยที่ชั้น4ซึ่งเป็นห้องประชุมชื่อว่า “เกียรติคุณ “พบเพลิงกำลังลุกไหม้ เจ้าหน้าที่จึงระดมฉีดน้ำใช้เวลา20นาทีจึงสามารถควบคุมเพลิงได้ ตรวจสอบไม่พบผู้บาดเจ็บหรือเสียชีวิตแต่อย่างใด</p>
      <figure>
        <img src="https://www.dailynews.co.th/admin/upload/20191117/news_LeUepwhPju073213_533.jpg?v=201911171112?v=9384"/>
      </figure>
      <p>จากการสอบสวนพยานให้การว่าห้องประชุมดังกล่าว นอกจากใช้เป็นห้องประชุมแล้ว ยังใช้เก็บข้าวของโรงเรียนอีกด้วย โดยต้นเพลิงเกิดจากพรมที่พื้นเกิดติดไฟก่อนจะเกิดประกายไฟลุกลามไปทั่ว มีควันพวยพุ่งออกมาเบื้องต้นตำรวจคาดว่าไฟฟ้าลัดวงจรทำให้เกิดเหตุดังกล่าว ซึ่งจะได้ประสานเจ้าหน้าที่กองพิสูจน์หลักฐานเข้าตรวจสอบเพื่อหาสาเหตุที่แท้จริงต่อไป<br/><br/> </p>
    </article>
  </body>
</html>