<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741960"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T00:18:00+00:00"/>
    <meta property="og:title" content="เด็กพปชร.ปักหมุดจุดเผือกสร้างเมืองปลอดภัยให้ผู้หญิง"/>
    <meta property="og:description" content="“เด็กพปชร.” ร่วมปักหมุดจุดเผือก สร้างเมืองปลอดภัยสำหรับผู้หญิง ประเดิม เขตบางซื่อ กทม."/>
  </head>
  <body>
    <article>
      <h1>เด็กพปชร.ปักหมุดจุดเผือกสร้างเมืองปลอดภัยให้ผู้หญิง</h1>
      <address>
        <time datetime="2019-11-17T00:18:00+00:00">17 Nov 2019, 00:18</time>
      </address>
      <p>
        <b>“เด็กพปชร.” ร่วมปักหมุดจุดเผือก สร้างเมืองปลอดภัยสำหรับผู้หญิง ประเดิม เขตบางซื่อ กทม.</b>
      </p>
      <p>เมื่อวันที่ 16 พ.ย. น.ส.ธณิกานต์ พรพงษาโรจน์ ส.ส.กทม.พรรคพลังประชารัฐ กล่าวว่าในฐานะตัวแทนผู้หญิง และ ในฐานะ ประธานคณะกรรมการนโยบายสตรี พรรคพลังประชารัฐ มีความตั้งใจที่จะสนับสนุนและผลักดันนโยบายด้านความปลอดภัยสำหรับผู้หญิงอย่างจริงจัง วันนี้จึงรู้สึกยินดีที่ได้ร่วมเป็นส่วนหนึ่งในการขับเคลื่อน แคมเปญ #ปักหมุดจุดเผือก ‘Safe Cities for Women เมืองปลอดภัยเพื่อผู้หญิง “ในเขตบางซื่อเองก็ได้ลงพื้นที่สำรวจจุดเสี่ยงและปักหมุดแล้วบางส่วน ต่อจากนี้ก็อยากเชิญชวนให้ผู้หญิงเราร่วมด้วยช่วยกัน ส่งเสียง ส่งข้อมูล ปักหมุดพื้นที่ที่ต้องการได้รับการดูแลเพื่อพัฒนาเป็นพื้นที่ปลอดภัยสำหรับผู้หญิง ผ่านช่องทาง Line: @traffyfondue</p>
      <figure>
        <img src="https://www.dailynews.co.th/admin/upload/20191116/news_GColxEgfqP140910_533.jpg?v=201911171210?v=2972"/>
      </figure>
      <p>น.ส.ธณิกานต์ กล่าวว่า ทั้งนี้จากสถิติ ผู้หญิงไทย 86 % เคยถูกคุกคามทางเพศในที่สาธารณะ วันนี้หน่วยงานภาคประชาสังคม อาทิ ActionAid สสส. มูลนิธิหญิงชายก้าวไกล เครือข่ายสลัม 4 ภาค แผนงานสุขภาวะผู้หญิง มหาวิทยาลัยธรรมศาสตร์ และภาครัฐ สมาชิกสภาผู้แทนราษฎร กทม. ตำรวจนครบาล จับมือกันดูแลผู้หญิงอย่างเป็นรูปธรรม กับ โครงการ #ปักหมุดจุดเผือก ‘Safe Cities for Women เมืองปลอดภัยเพื่อผู้หญิง” โดยโครงการ ได้นำ concept เมืองปลอดภัยเพื่อผู้หญิง มาบวกกับ technology และพัฒนา platform โดยทีม Nectec สร้าง ai เพื่อเก็บข้อมูลและประมวลผล มี machine learning ช่วยวิเคราะห์แยกแยะ ข้อมูลที่จะนำไปสู่การปฏิบัติ โดยความสำเร็จของโครงการขึ้นอยู่กับการมีส่วนร่วมของประชาชน ที่จะเข้าถึง platform และร่วม #ปักหมุดจุดเผือก.</p>
      <figure>
        <img src="https://www.dailynews.co.th/admin/upload/20191116/news_pQOtMaDIRL140911_533.jpg?v=201911171210?v=7965"/>
      </figure>
    </article>
  </body>
</html>