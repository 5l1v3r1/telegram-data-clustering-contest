<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741989"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T00:22:00+00:00"/>
    <meta property="og:title" content="เดือดจัด!'ดีเจแมน' ท้าชกคนด่า ลั่นอย่าหลบใต้กระโปรง"/>
    <meta property="og:description" content="“ดีเจแมน” สุดเดือด ท้าต่อย “ดีเจที่ปรึกษาขายตรง” หลังกล่าวหาทำให้เสื่อมเสีย ลั่นอย่ามัวแต่หลบอยู่ใต้กระโปรง"/>
  </head>
  <body>
    <article>
      <h1>เดือดจัด!'ดีเจแมน' ท้าชกคนด่า ลั่นอย่าหลบใต้กระโปรง</h1>
      <address>
        <time datetime="2019-11-17T00:22:00+00:00">17 Nov 2019, 00:22</time>
      </address>
      <figure>
        <img src="https://www.dailynews.co.th/admin/upload/20191116/news_CfFCKkcWGR164306_533.jpg?v=20191117158"/>
      </figure>
      <p>
        <b>“ดีเจแมน” สุดเดือด ท้าต่อย “ดีเจที่ปรึกษาขายตรง” หลังกล่าวหาทำให้เสื่อมเสีย ลั่นอย่ามัวแต่หลบอยู่ใต้กระโปรง</b>
      </p>
      <p>กลายเป็นประเด็นร้อนบนโลกออนไลน์ที่ชาวเน็ตติดตามอย่างต่อเนื่อง สำหรับคดี<b>แชร์ฟอเร็กซ์ (FOREX 3D)</b> ที่ล่าสุดดีเอสไอได้เร่งตรวจสอบเส้นทางการเงินและทยอยอายัดทรัพย์สินที่ได้ไปจากการกระทำความผิด โดยพบว่าเงินส่วนใหญ่ถูกนำไปใช้สร้างภาพความร่ำรวยและสังสรรค์ปาร์ตี้กับเหล่าดารานักแสดง ล่าสุดพนักงานสอบสวนได้ส่งหมายเรียกถึง <b>ดีเจแมน-พัฒนพล กุญชร ณ อยุธยา</b> และภรรยาสาว <b>ใบเตย อาร์สยาม</b> ให้เข้าพบพนักงานสอบสวนเพื่อให้ข้อมูลในฐานะพยาน ซึ่ง <b>"เดลินิวส์ออนไลน์"</b> ได้สอบถามหนุ่มแมนมาแล้วและย้ำว่าบริสุทธิ์ใจมากๆ ไม่มีห่วงโดนตรวจสอบแน่นอน ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191116/news_dLwyrKZoeJ164306_533.jpg?v=20191117158?v=3538"/>
      </figure>
      <p>ความคืบหน้าสุดดีเจแมนก็ได้ออกมาโพสต์ผ่านอินสตาแกรมส่วนตัวเป็นคลิปเมื่อครั้งขึ้นชกมวยในรายการดัง พร้อมแคปชั่นสุดเดือดว่า <br/>“จบเรื่องทั้งหมดนี้ ที่ผมโดนกล่าวหา ทำให้ครอบครัววงศ์ตระกูล ผมเสื่อมเสีย ผมขอเชิญ สุภาพบุรุษท่านนึง ผมไม่แน่ใจว่าสุภาพบุรุษ รึเปล่า ผมไม่เคยรู้จักเค้า แต่น่าจะ เป็นดีเจ ผมรู้จัก ดีเจหลายท่าน แต่คนนี้ไม่ค่อยคุ้น แต่พึ่งมารู้จักตอน พูดถึงผมและภรรยา ในแบบ เสียหาย ทั้งที่ไม่เคยรู้ข้อเท็จจริง ไร้ซึ่งจรรยาบรรณผมขอเชิญนะครับ ขึ้นมาออกกำลัง แบบลูกผู้ชายกัน#ดีเจที่ปรึกษาขายตรง#10fight10 ซีซัน2 ( กล้ามั้ย) หรือชอบอยู่ แต่ใต้กระโปรง ? ไม่ได้นิยมความรุนแรง แต่แค่อยากชวนออกกำลังกาย หรือถ้าผมเป็นผู้บริสุทธิ์ คุณต้องออกมาขอโทษผมและครอบครัวถ้าไม่มาผมจะไปหาคุณเองผมรู้คุณอยู่ที่ไหนคุณต้องขอโทษผมและครอบครัวต่อหน้าผมแบบลูกผู้ชายส่วนคนอื่นจะผิดจะถูกให้เป็นหน้าที่ของเจ้าหน้าที่ของบ้านเมืองคนผิดต้องได้รับโทษ# ดีเจที่ปรึกษาขายตรง”</p>
      <figure>
        <img src="https://www.dailynews.co.th/admin/upload/20191116/news_RGNPbBFnoa164305_533.jpg?v=20191117158?v=8715"/>
      </figure>
      <p>หลังจากเจ้าตัวโพสต์ไปได้ไม่นาน ก็มีคนรู้รวมไปถึงชาวเน็ตเข้ามาคอมเมนต์มากมาย และดีเจแมนก็เข้ามาตอบคอมเมนต์อีกด้วย</p>
      <figure>
        <img src="https://www.dailynews.co.th/admin/upload/20191116/news_cyVzaRPtgu164306_533.jpg?v=20191117158?v=4803"/>
      </figure>
      <p>ขอบคุณภาพประกอบจากอินสตาแกรม : @dj_man9999</p>
    </article>
  </body>
</html>