<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/bill-gates-urca-pe-primul-loc-in-topul-bogatilor-intocmit-de-bloomberg-18591070"/>
    <meta property="og:site_name" content="BusinessMagazin"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Bill Gates urcă pe primul loc în topul bogaţilor întocmit de Bloomberg"/>
    <meta property="og:description" content="Fondatorul Microsoft Bill Gates l-a depăşit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit indicelui Bloomberg Billionaires Index, citat de CNN. "/>
  </head>
  <body>
    <article>
      <h1>Bill Gates urcă pe primul loc în topul bogaţilor întocmit de Bloomberg</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://www.businessmagazin.ro/autor/departamentul-economic" target="_blank">Departamentul Economic</a></address>
      <h3>Bill Gates urcă pe primul loc în topul bogaţilor întocmit de Bloomberg</h3>
      <p>Fondatorul Microsoft Bill Gates l-a depăşit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit indicelui Bloomberg Billionaires Index, citat de CNN. </p>
      <p>Este pentru prima dată când cofondatorul Microsoft ocupă primul loc în ultimii doi ani. El l-a depăşit pentru scurt timp pe Bezos luna trecută, după ce Amazon a raportat că profitul său pentru cele trei luni care se încheie în septembrie a scăzut cu aproape 28% faţă de anul precedent.</p>
      <p>Gates a urcat pe prima poziţie deoarece acţiunile Microsoft au crescut cu aproape 48% în acest an, ceea ce a contribuit la creşterea valorii pachetului său în companie. În octombrie, Microsoft s-a calificat, în defavoarea Amazon, pentru un contract de cloud computing de 10 miliarde de dolari cu Pentagonul, adăugând o tensiune suplimentară cursei averilor dintre Gates şi Bezos.</p>
      <p>Citiţi mai multe pe <a href="http://www.mediafax.ro/">www.mediafax.ro</a>. </p>
    </article>
  </body>
</html>