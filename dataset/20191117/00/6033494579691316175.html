<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/ktos-podpalil-w-lesie-w-lambinowicach-sterte-gumowych-smieci-szuka-go-policja/ar/c1-14586029"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Ktoś podpalił w lesie w Łambinowicach stertę gumowych śmieci. Szuka go policja"/>
    <meta property="og:description" content="O tej bulwersującej sprawie informuje Ochotnicza Straż Pożarna Łambinowice, która wraz z czterema innymi jednostkami gasiła pożar na trenie byłego poligonu."/>
  </head>
  <body>
    <article>
      <h1>Ktoś podpalił w lesie w Łambinowicach stertę gumowych śmieci. Szuka go policja</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Mirela Mazurkiewicz</a></address>
      <p>
        <b>O tej bulwersującej sprawie informuje Ochotnicza Straż Pożarna Łambinowice, która wraz z czterema innymi jednostkami gasiła pożar na trenie byłego poligonu.</b>
      </p>
      <p>Do zdarzenia doszło wczoraj (16.11.2019) przed godz. 22 na terenie byłego poligonu w Łambinowicach.</p>
      <p>Strażacy (dwie jednostki zawodowe i trzy ochotnicze) zostali zadysponowani do pożaru lasu. Na miejscu okazało się, że pali się ogromna sterta gumowych odpadów, m.in. pasów transmisyjnych.</p>
      <p>- Pożar objął powierzchnię ok. 200 metrów kwadratowych nielegalnie składowanych różnych śmieci - mówi kpt. Dariusz Pryga, rzecznik KP PSP w Nysie. - Gaszenie trwało do godziny 5 rano w niedzielę.</p>
      <p>
        <a href="https://nto.pl/ktos-podpalil-w-lesie-w-lambinowicach-sterte-gumowych-smieci-szuka-go-policja/ga/c1-14586029/zd/496950927">Zobacz galerię (9 zdjęć)</a>
      </p>
      <p>- Akcja była bardzo trudna. Dym był bardzo drażliwy dla oczu i układu oddechowego. Nasi strażacy walczyli z pożarem do samego rana - relacjonują strażacy z Ochotniczej Straży Pożarnej w Łambinowicach.</p>
      <p>Na miejsce wezwano m.in. koparkę, która pomagała w akcji. Sprawcy szuka policja.</p>
    </article>
  </body>
</html>