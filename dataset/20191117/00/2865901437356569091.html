<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rajkovic-trenira-s-partizanom-serija-a-prioritet-ako-ne-uspem-razmotricu-i-druge-ponude/342682"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Rajković trenira s Partizanom: Serija A prioritet, ako ne uspem razmotriću i druge ponude"/>
    <meta property="og:description" content="Nekada jedan od najvećih talenata srpskog fudbala - Slobodan Rajković (30), u centru je pažnje italijanske javnosti. Poslednjih dana njegovo ime povezivalo se sa najmanje sedam, osam klubova, što neosnovano, što s razlogom, a štoper koji je od juna bez ugovora ne žuri s odlukom. Rajković je dugo već u Beogradu, gde se jedno vreme individualno pripremao, da bi se potom priključio treninzima Partizana.&quot;Da, treniram sa crno-belima, želim da budem potpuno spreman kad dođe do toga da potpišem ugovor. Mogu da kažem da sam već sada u punoj fizičkoj spremi i da sam spreman da se vratim&quot;, kazao je 30-godišnji defanzivac u kraćem razgovoru za Tutomerkato."/>
  </head>
  <body>
    <article>
      <h1>Rajković trenira s Partizanom: Serija A prioritet, ako ne uspem razmotriću i druge ponude</h1>
      <h2>"Ponuda Đenove bila je dobra, ali jedna osoba koja više nije u klubu - pritom ne mislim na trenera - loše je govorila o meni i sve je propalo"...</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Nekada jedan od najvećih talenata srpskog fudbala - <b>Slobodan Rajković</b> (30), u centru je pažnje italijanske javnosti. Poslednjih dana njegovo ime povezivalo se sa najmanje sedam, osam klubova, što neosnovano, što s razlogom, a štoper koji je od juna bez ugovora ne žuri s odlukom. <b>Rajković </b>je dugo već u Beogradu, gde se jedno vreme individualno pripremao, da bi se potom priključio treninzima Partizana.<br/><b>"Da, treniram sa crno-belima, želim da budem potpuno spreman kad dođe do toga da potpišem ugovor. Mogu da kažem da sam već sada u punoj fizičkoj spremi i da sam spreman da se vratim"</b>, kazao je 30-godišnji defanzivac u kraćem razgovoru za <i>Tutomerkato</i>.</p>
      <p><b>Rajković </b>ne krije da mu je želja da ostane u Italiji, gde je tri poslednje sezone igrao za Palermo...<br/><b>"Moja prva misao je, naravno, Italija. Treniram sa Partizanom, fit sam i čekam pozive</b>". </p>
      <p>Peruđa vas je nedavno zvala?<br/><b>"To je istina. Imali smo razgovore, ali nismo se dogovorili. Voleo bih da pronađem angažman u Seriji A, ako ne uspem onda ću razmatrati druge ponude"</b>. </p>
      <p>Salernitana?<br/><b>"Pregovarali smo. Kao i sa Brešom, Đenovom, Parmom... Ne žurim, treba svi da budemo zadovoljni"</b>. </p>
      <p>Najbliži ste bili Đenovi?<br/><b>"Ponuda Đenove je bila dobra, ali jedna osoba koja više nije u klubu - ne mislim na trenera - loše je govorila o meni. Kada takve glasine krenu mnogi pomisle kako je to istina i možete da imate ozbiljne poteškoće. Ja sam zdrav. Žao mi je što u klubu verovali toj osobi"</b>.</p>
      <p>Ako bi vas ponovo pozvali da li biste prihvatili ponudu?<br/><b>"Definitivno, da"</b>.  </p>
      <p>Pratite Seriju A, ko vam se od defanzivaca najviše dopada?<br/><b>"Gledam sav fudbal, ne samo na najvišem nivou. Mnogo volim Kulibalija, čak i ako mu ove sezone ne ide najbolje, kao i Napoliju, uopšte. Ali to su sve normalne stvari"</b>, zaključio je Rajković.</p>
      <p>Letos se spekulisalo kako bi nekadašnji reprezentativac Srbije mogao čak da obuče dres Partizana. Tada se kockice nisu poklopile. Možda bi crno-beli mogli da dobiju novu šansu ukoliko ponude sa Apenina ne zadovolje <b>Rajkovića</b>...</p>
      <figure>
        <img src="https://mozzartsport.com/upload/CKEditor/15.11.2019./Princeza-Katarina-1080x1080px.jpg"/>
      </figure>
      <p>
        <i><b>Foto</b>: MN Press</i>
      </p>
    </article>
  </body>
</html>