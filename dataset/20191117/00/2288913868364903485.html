<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191116_04721142"/>
    <meta property="og:site_name" content="De Standaard"/>
    <meta property="article:published_time" content="2019-11-17T00:34:00+00:00"/>
    <meta property="og:title" content="Spanning troef in Zesdaagse van Gent: Jasper de Buyst en Tosh Van der Sande als leiders naar slotdag, vier duo's in één ronde"/>
    <meta property="og:description" content="Jasper de Buyst en Tosh Van der Sande trekken als leiders naar de slotdag van de 79e Zesdaagse van Gent. Ze namen de leiding over van het duo Ghys/De Ketel..."/>
  </head>
  <body>
    <article>
      <h1>Spanning troef in Zesdaagse van Gent: Jasper de Buyst en Tosh Van der Sande als leiders naar slotdag, vier duo's in één ronde</h1>
      <address>
        <time datetime="2019-11-17T00:34:00+00:00">17 Nov 2019, 00:34</time>
      </address>
      <p>
        <b>Jasper de Buyst en Tosh Van der Sande trekken als leiders naar de slotdag van de 79e Zesdaagse van Gent. Ze namen de leiding over van het duo Ghys/De Ketele. Maar de zege ligt niet voor het grijpen. vier duo's staan in dezelfde ronde. De rest van het deelnemersveld is uitgeteld voor de eindwinst.</b>
      </p>
      <p>De eerste en de tweede puntenkoers van de avond ging naar de Nederlanders Yoeri Havik en Jan-Willem van Schip. In de ploegenafvalling trokken De Ketele en Ghys het laken naar zich toe en pakten ze zo weer belangrijke punten. In de baanronde was de zege voor het Frans-Deense koppel Morgan Kneisky-Oliver Wulff Frederiksen.</p>
      <p>De Ketele en Ghys begonnen als leiders aan de eerste ploegkoers van de avond. De Buyst en Van der Sande wonnen die ploegkoers en slopen zo wat dichterbij.</p>
      <p> </p>
      <figure>
        <iframe data-src="https://twitter.com/zesdaagseGent/status/1195819293608488960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In de dernywedstrijden gingen de overwinningen naar Roger Kluge en Iljo Keisse, terwijl in de afsluitende ploegkoers Havik en Van Schip aan het langste eind trokken. Tosh Van der Sande en Jasper de Buyst namen met 1 punt nipt de leiding over van Ghys/De Ketele.</p>
      <p>Van der Sande en De Buyst tellen na 5 dagen 238 punten. Ghys/De Ketele (237 punten), Keisse/Cavendish (224 punten) en Kluge/Reinhardt (169 punten) volgen in dezelfde ronde. De rest is uitgeteld voor de zege. </p>
      <p>In het omnium voor vrouwen was de Nederlandse Kirsten Wild de sterkste in zowel de scratch, de temporace als de afvalling.<a href="https://www.nieuwsblad.be/cnt/dmf20191116_04721094"> Tijdens de temporace kwamen enkele rensters ten val</a>. Voornaamste slachtoffer was Simona Frapporti. De Italiaanse werd voor nader onderzoek naar het ziekenhuis afgevoerd.</p>
      <p>
        <b>Britten Max Rushby en Alfred George nieuwe leiders in Toekomstzesdaagse</b>
      </p>
      <p>De Britten Max Rushby en Alfred George hebben zaterdag in het Gentse Kuipke de leiding genomen op de vijfde avond van de Toekomstzesdaagse. Ze losten hun landgenoten Oliver Stockwell en Oscar Nilsson-Julien af.</p>
      <p>Rushby en George hebben 101 punten. Het andere Britse koppel moet het stellen met 79 punten. Als derde volgen de Duitsers Arne Birkemose en Tim Torn Teutenberg met 76 punten. De Belgen Michael Steyaert en Siebe Deweirdt blijven hangen op de zesde plaats met 26 punten, maar staan wel nog in dezelfde ronde als de leiders. De rest is uitgeteld voor de eindzege.</p>
      <figure>
        <iframe data-src="https://twitter.com/zesdaagseGent/status/1195771145464750080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>