<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698746/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%B6%D8%AF%D9%86%DA%98%D8%A7%D8%AF%D9%BE%D8%B1%D8%B3%D8%AA%DB%8C-%D8%AF%D8%B1-%D9%87%D9%84%D9%86%D8%AF-%D8%A7%D9%86%D8%AA%D9%82%D8%A7%D8%AF-%D8%A7%D8%B2-%D8%B3%DB%8C%D8%A7%D9%87-%DA%A9%D8%B1%D8%AF%D9%86-%DA%86%D9%87%D8%B1%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="اعتراضات ضدنژادپرستی در هلند/ انتقاد از سیاه کردن چهره"/>
    <meta property="og:description" content="این مراسم با حضور شخصیتی برگزار می شود که چهره خود را سیاه رنگ می‌کند. این جشن از جمله مراسم‌هایی است که قبل از جشن‌های سال نو میلادی برگزار می‌شود."/>
  </head>
  <body>
    <article>
      <h1>اعتراضات ضدنژادپرستی در هلند/ انتقاد از سیاه کردن چهره</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>
        <b>این مراسم با حضور شخصیتی برگزار می شود که چهره خود را سیاه رنگ می‌کند. این جشن از جمله مراسم‌هایی است که قبل از جشن‌های سال نو میلادی برگزار می‌شود.</b>
      </p>
      <p>چند شهر هلند شاهد تجمعات اعتراضی علیه نژادپرستی بود.</p>
      <p>به گزارش عصرایران به نقل از رویترز، شماری از معترضان ضدنژادپرستی، تجمعاتی را در چند شهر هلند برگزار کردند. این تجمعات علیه مراسمی برگزار می‌شود که از نظر آنها نمایش نژادپرستانه است.</p>
      <p>این مراسم با حضور شخصیتی برگزار می شود که چهره خود را سیاه رنگ می‌کند. این جشن از جمله مراسم‌هایی است که قبل از جشن‌های سال نو میلادی برگزار می‌شود.</p>
      <p>شرح عکس: اعتراضات علیه جشن "خانه سیاه" در هلند. افراد معترض علیه شخصیت‌های "نیکولا و دوستش" که چهره‌شان را به رنگ سیاه درآورده اند در لاهه هلند.  رویترز "بیروشکا فون فوف"</p>
      <figure>
        <img src="https://cdn.asriran.com/files/fa/news/1398/8/26/1037959_113.png"/>
      </figure>
      <p>به دنبال تجمع معترضان و حامیان این مراسم، پلیس نیز تلاش کرد مانع از درگیری میان دو طرف شود. سال گذشته در همین زمان تجمعات مشابهی برگزار شد که با بازداشت شماری از تجمع کنندگان همراه بود.<br/><br/>در این مراسم، معمولا فردی سفید پوست نقش شخصیت "خانه سیاه" را بازی می‌کند و چهره‌اش را به رنگ سیاه در می‌آورد. این موضوع باعث بحث و جدل‌های زیادی میان موافقان و مخالفان شده است. مخالفان می‌گویند این اقدام، نشانه ای از نژادپرستی است.<br/><br/>مخالفان نژادپرستی گفته‌اند چنین برنامه‌هایی، افراد سیاه پوست را آزار می‌دهد و به کودکان آسیب می‌زند. اکثر هلندی‌ها در برابر این موضوع در وضعیت متناقضی به سر می‌برند.</p>
      <p>سازمان ملل متحد بارها از دولت هلند درخواست کرده است هر گونه مظاهر نژادپرستانه در جشن‌های قبل از سال نو میلادی را برچیند اما دولت هلند تاکنون از هر گونه اقدامی در این باره خودداری کرده است.</p>
    </article>
  </body>
</html>