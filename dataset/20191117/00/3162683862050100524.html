<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Port-Oslo-planuye-skorotyty-vykydy-parnykovykh-haziv-na-85-za-10-rokiv/"/>
    <meta property="og:site_name" content="Eco Town"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Порт Осло планує скоротити викиди парникових газів на 85% за 10 років"/>
    <meta property="og:description" content="До 2030 року порт Осло має намір скоротити викиди вуглекислого газу, оксиду сірки, оксиду азоту та твердих частинок на 85%."/>
  </head>
  <body>
    <article>
      <h1>Порт Осло планує скоротити викиди парникових газів на 85% за 10 років</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Наталя Яковлєва</a></address>
      <p>До 2030 року порт Осло має намір скоротити викиди вуглекислого газу, оксиду сірки, оксиду азоту та твердих частинок на 85%.</p>
      <p>Для досягнення амбітної мети був розроблений план дій з 17 пунктів, передає <a href="https://www.citylab.com/environment/2019/11/oslo-port-shipping-emissions-climate-plan-electric-ferries/601378/%20">citylab</a>.</p>
      <p>Зокрема, порт, який на даний момент приймає від 50 до 70 кораблів на тиждень та близько 12 500 контейнерів на місяць, а корабельне та берегове обладнання виробляє 55 000 метрів кубічних тон викидів парникових газів на рік, планує переобладнати поромні човни, запровадити процеси із низьким вмістом вуглецю, встановити електромережі такої потужності на березі, яка дозволила б човнам відключити двигуни та підключитися до мережі при стикуванні.</p>
      <figure>
        <img src="https://ecotown.com.ua/upload/resize_cache/main/5a0/640_9000_1/9382859.jpg"/>
      </figure>
      <p>У серпні порт підписав контракт з норвезькою неурядовою організацією The Bellona Foundation для прискорення скорочення викидів.</p>
      <blockquote>«Берегова енергетика є ключовим елементом морської декарбонізації, яка може бути реалізована прямо зараз, - каже старший радник фонду Bellona з морських питань Христина Янссен. – Переобладнані судна зможуть тримати включеними вогні, системи охолодження та інші системи і обладнання, підключаючись до гідроелектричної мережі, а не до двигуна».</blockquote>
      <p>Для екологізації місцевих поромів порт уклав контракт з компанією Norled, яка електрифікує три з 10 існуючих пасажирських суден і тим самим знизить викиди транзитного управління на 70%.</p>
      <p>Для руху "зелений порт" має важливе значення пошук спільних точок дотику з місцевими та міжнародними партнерами, а іноді і з конкурентами, вважає глава відділу навколишнього середовища порту Осло Хайді Нілсон.</p>
      <blockquote>"Це дуже амбітно, але ж ми збираємося досягти Паризької угоди, - говорить він. – Порти Ослофьорда і всього регіону повинні об'єднатися, ми повинні співпрацювати з портами Лос-Анджелеса і Лонг-Біч, які технічно є конкурентами, хоча в Лос-Анджелесі кажуть, що не конкурують у питаннях безпеки і навколишнього середовища".</blockquote>
      <p>На переконання Хайді Нілсона, прагнути до нульових викидів – це розвиватися у правильному напрямі. "Я думаю, що це потужний сигнал про те, що це можливо, правильно і необхідно у багатьох портових містах по всьому світу».</p>
      <p>Зусилля порту Осло дозволять столиці Норвегії реалізувати програму зі скорочення викидів на 95% до 2030 року.</p>
      <p>За даними Міжнародної морської організації ООН, від 80 до 90% вантажів світової торгівлі транспортується морем на високосірковому мазуті - найбруднішому паливі, яке тільки існує. Це близько 94 000 суден, що перевозять 10 мільярдів тонн сирої нафти, хімічних речовин, кукурудзи і вантажів, які продукують майже 4% глобальних викидів парникових газів.</p>
    </article>
  </body>
</html>