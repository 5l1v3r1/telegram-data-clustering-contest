<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/aplikacje-i-rozrywka/cortana-przestanie-istniec-jako-osobna-aplikacja-na-androida-oraz-ios"/>
    <meta property="og:site_name" content="Telepolis"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Cortana przestanie istnieć jako osobna aplikacja na Androida oraz iOS"/>
    <meta property="og:description" content="​​ Microsoft postanowił zintegrować Cortanę z innymi aplikacjami. Taki krok wiąże się niestety z końcem Cortany jako osobnej aplikacji na Androida oraz iOS."/>
  </head>
  <body>
    <article>
      <h1>Cortana przestanie istnieć jako osobna aplikacja na Androida oraz iOS</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Isand</a></address>
      <p>​​</p>
      <p>
        <b>Microsoft postanowił zintegrować Cortanę z innymi aplikacjami. Taki krok wiąże się niestety z końcem Cortany jako osobnej aplikacji na Androida oraz iOS.</b>
      </p>
      <p>Microsoft poinformował, że 31 stycznia 2020 wycofa Cortanę ze sklepów Google Play oraz App Store w Wielkiej Brytanii, Kanadzie, Australii, Niemczech, Hiszpanii i Chinach. W pozostałych krajach nie planuje póki co żadnej zmiany, jednak wysoce wątpliwe jest by długofalowo firma prowadziła tak różną politykę na poszczególnych rynkach. Wtedy też uaktualniony w tych krajach zostanie Microsoft Launcher - nie będzie już zawierał Cortany.</p>
      <p>Nie oznacza to jednak pod żadnym pozorem końca mobilnego asystenta Microsoftu. Będzie on dalej dostępny na komputerze, będzie również wbudowany z poszczególne aplikacje Microsoftu - np. będzie mógł czytać głośno mejle otrzymane na Outlooka. Firma planuje zintegrować Cortanę ze wszystkimi swoimi aplikacjami.</p>
      <p>
        <a href="https://www.telepolis.pl/wiadomosci/sprzet/cortana-pokonuje-siri-alexe-i-asystenta-google-wsrod-klientow-biznesowych">Cortana pokonuje Siri, Alexę i asystenta Google wśród klientów biznesowych</a>
      </p>
      <p>Źródło tekstu: The Verge, wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/aplikacje-i-rozrywka/asystenci-glosowi-coraz-popularniejsi-ciagle-nie-w-polsce"/>
        <a href="https://www.telepolis.pl/wiadomosci/sprzet/microsoft-pracuje-nad-nowym-inteligentnym-glosnikiem"/>
        <a href="https://www.telepolis.pl/wiadomosci/sprzet/cortana-pokonuje-siri-alexe-i-asystenta-google-wsrod-klientow-biznesowych"/>
        <a href="https://www.telepolis.pl/wiadomosci/aplikacje-i-rozrywka/cortana-pozwoli-teraz-zadzwonic-bez-dotykania-ekranu"/>
        <a href="https://www.telepolis.pl/wiadomosci/aplikacje-i-rozrywka/microsoft-wprowadzi-cortane-do-outlooka-dla-ios-oraz-androida"/>
      </related>
    </article>
  </body>
</html>