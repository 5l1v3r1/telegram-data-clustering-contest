<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_milovanov-rozpoviv-yak-kuriv-marihuanu/938513"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T00:40:00+00:00"/>
    <meta property="og:title" content="Милованов розповів, як курив марихуану"/>
    <meta property="og:description" content="Міністр розвитку економіки, торгівлі та сільського господарства Тимофій Милованов пробував марихуану під час перебування в США. &quot;Марихуану в Україні я ніколи не курив, хоча це і не складно в школі чи в університеті.... А от знаєте, де я курив і тільки там? Це коли в аспірантурі був на ..."/>
  </head>
  <body>
    <article>
      <h1>Милованов розповів, як курив марихуану</h1>
      <address><time datetime="2019-11-17T00:40:00+00:00">17 Nov 2019, 00:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938513_w_300.jpg?v=0"/>
        <figcaption>Милованов курив марихуану в США. Фото: УНІАН</figcaption>
      </figure>
      <p>Міністр розвитку економіки, торгівлі та сільського господарства <b>Тимофій Милованов</b> пробував марихуану під час перебування в США.</p>
      <p>"Марихуану в Україні я ніколи не курив, хоча це і не складно в школі чи в університеті.... А от знаєте, де я курив і тільки там? Це коли в аспірантурі був на докторській. Всі американці палять, а хто докторанти – вони просто курять марихуану нон-стоп. І там мені дали... Тільки на той час, коли мені потрібно було придумати дисертацію", – розповів в інтерв'ю телеканалу "Прямий" Милованов.</p>
      <p>За словами міністра, вживання марихуани його не вразило.</p>
      <p>"Воно якось не йде мені. Може, я неправильно якось курю – що курив, що не курив. Може, вони мене обманювали, просто мені насипали тютюну. Може, я реагую по-іншому. Я навіть кави не п'ю, хоча всі вчені сидять на каві. Я тільки чай п'ю", – заявив Милованов.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_a-golosuvav-za-poroshenka-ministr-milovanov/936651"/>
      </related>
      <blockquote>Раніше Милованов назвав себе дебілом і заявив, що не приховує цього. Так він відреагував на різкі слова бізнесмена Ігоря Коломойського щодо себе.</blockquote>
    </article>
  </body>
</html>