<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/a-scienze-politiche-si-impara-a-organizzare-campagne-elettorali-e-a-fare-editoria-213344.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="A Scienze Politiche si impara a organizzare campagne elettorali e a fare editoria"/>
    <meta property="og:description" content="GENOVA -  A Scienze Politiche si impara a organizzare campagne elettorali e a fare editoria. La prossima settimana altre due nuove iniziative per avvicinare l’università al mondo delle nuove professioni della comunicazione. Genova è tra le prime in Italia ad insegnare l’organizzazione di campagne elettorali."/>
  </head>
  <body>
    <article>
      <h6 class="kicker">Ecco il programma degli incontri</h6>
      <h1>A Scienze Politiche si impara a organizzare campagne elettorali e a fare editoria</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://www.primocanale.it/immagininews/thumbs/213344-420x236.jpg"/>
      </figure>
      <p><b>GENOVA - </b> <b>A Scienze Politiche si impara a organizzare campagne elettorali e a fare editoria. </b>La prossima settimana altre due nuove iniziative per avvicinare l’università al mondo delle nuove professioni della comunicazione. Genova è tra le prime in Italia ad insegnare l’organizzazione di campagne elettorali.</p>
      <p><b>Da lunedì 18 novembre all’Albergo dei Poveri </b>si parlerà di marketing politico e di cosa accade veramente dietro le quinte delle campagne elettorali. I seminari verranno aperti dal professor Giampiero Cama, docente dei corsi di Scienza Politica e Relazioni Internazionali e saranno guidati da Matteo Garnero, protagonista ligure di molte campagne elettorali degli ultimi anni, nel 2017 campaign manager dell’attuale sindaco Marco Bucci. Il corso si terrà lunedì 18, mercoledì 20, lunedì 25, mercoledì 27 sempre dalle 10 alle 13 presso l’aula informatica dell’Albergo dei Poveri.</p>
      <p><b>Lunedì, nel pomeriggio, si parlerà invece di editoria.</b> “Cosa fanno le case editrici grandi e piccole, quali diversi problemi si trovano ad affrontare e quali chance hanno per affermarsi in un mercato così complesso? Proveremo a rispondere a queste domande tramite professionisti del settore” spiega il professor Marco Aime, titolare del corso di Informazione ed Editoria ed organizzatore del ciclo di seminari insieme al professor Bruno Barba.</p>
      <p><b>Gli ospiti dei prossimi giorni saranno Andrea Staid di Meltemi,</b> che parlerà del lavoro editoriale, Edoardo Caizzi di Milieu (lunedì 25) per illustrare le problematiche e le opportunità di un piccolo editore e Valentina Beronio e Samantha Giribone di Book Morning (lunedì 2 dicembre), nella duplice veste di fornitrici di servizi editoriali e di gestori di piccole librerie. Tutti gli incontri si svolgeranno dalle 16 alle 18 nell’Aula 16 dell’Albergo dei Poveri dell’Università di Genova.</p>
      <related>
        <a href="https://www.primocanale.it/notizie/quagliarella-alla-juve-stabia-il-tecnico-giallobl-caserta-frena-fantacalcio--212636.html"/>
        <a href="https://www.primocanale.it/notizie/commercio-intesa-su-riqualificazione-attivit-a-sestri-levante-212645.html"/>
        <a href="https://www.primocanale.it/notizie/grandi-manovre-a-bogliasco-linetty-sulla-via-del-recupero-ma-non-ancora-pronto-212754.html"/>
        <a href="https://www.primocanale.it/notizie/mancini-vialli-bello-ritrovarsi-in-azzurro-poi-scherza-la-sampdoria-gianluca-non-aveva-i-soldi--213169.html"/>
        <a href="https://www.primocanale.it/notizie/sicurezza-sul-lavoro-tre-defibrillatori-per-la-spezia-container-terminal-213302.html"/>
        <a href="https://www.primocanale.it/video/felettino-viale-avvieremo-un-percorso-pi-solido-per-realizzare-l-opera--113142.html"/>
        <a href="https://www.primocanale.it/video/regionali-2020-cassinelli-noi-con-renzi-apparteniamo-al-centrodestra--113201.html"/>
        <a href="https://www.primocanale.it/video/gradinata-sud-lo-chef-ricchebono-rivela-gi-pronta-la-cena-per-vialli-poi-saltata-e-me-lo-sono-tatuato--113242.html"/>
        <a href="https://www.primocanale.it/video/maltempo-in-liguria-toti-informatevi-con-la-diretta-di-primocanale-e-i-siti-della-regione--113295.html"/>
      </related>
    </article>
  </body>
</html>