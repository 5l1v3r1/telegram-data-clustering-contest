<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/calatoriile-la-business-class-marul-discordiei-in-industria-aviatica-directorul-executiv-de-la-wizz-air-da-vina-pe-business-class-pentru-scandalul-emisiilor-de-carbon-18590901"/>
    <meta property="og:site_name" content="BusinessMagazin"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Călătoriile la Business Class, mărul discordiei în industria aviatică: Directorul executiv de la Wizz Air dă vina pe business class pentru scandalul emisiilor de carbon"/>
    <meta property="og:description" content="Potrivit Bloomberg, Wizz Air, compania aeriană low-cost cu cea mai rapidă creştere din Europa, a pornit o dispută cu companiile full-service pe tema emisiilor de carbon, declarând că rezistenţa acestora cu privire la scăderea preţurilor pentru zborurile la business class reprezintă principala problemă a industriei pe care o semnalează campaniile de mediu."/>
  </head>
  <body>
    <article>
      <h1>Călătoriile la Business Class, mărul discordiei în industria aviatică: Directorul executiv de la Wizz Air dă vina pe business class pentru scandalul emisiilor de carbon</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://www.businessmagazin.ro/autor/eduard-ivanovici" target="_blank">Eduard Ivanovici</a></address>
      <h3>Călătoriile la Business Class, mărul discordiei în industria aviatică: Directorul executiv de la Wizz Air dă vina pe business class pentru scandalul emisiilor de carbon</h3>
      <p>Potrivit Bloomberg, Wizz Air, compania aeriană low-cost cu cea mai rapidă creştere din Europa, a pornit o dispută cu companiile full-service pe tema emisiilor de carbon, declarând că rezistenţa acestora cu privire la scăderea preţurilor pentru zborurile la business class reprezintă principala problemă a industriei pe care o semnalează campaniile de mediu.</p>
      <p>„Companiile aeriane precum Deutsche Lufthansa îşi pun baza în zborurile corporate, zboruri ce implică emisii de CO2 cu mult peste medie, iar avioanele folosite sunt vechi şi uzate”, a declarat Jozsef Varandi, directorul executiv de la Wizz Air.</p>
      <p>Şeful companiei Deutsche Lufthansa, Carsten Spohr, a declarat la rândul său că zborurile low-cost sunt iresponsabile din punct de vedere ecologic şi fac din aviaţie o ţintă sigură a criticilor.</p>
      <p>„Vorbeşte numai prostii. Modelul companiilor high-cost se bazează pe transportul a cât mai multe persoane la business class, iar prin simplul fapt că transporţi din ce în ce mai mulţi oameni deodată nu poate decât să dăuneze mediului”, a declarat Varandi.</p>
      <p>Wizz Air emite 50 de grame de carbon pentru fiecare pasager, în comparaţie cu 90 de grame, cât emite o companie full-service, după spusele lui Varadi, care a mai spus că vrea să tragă un semnal de alarmă în industria transportului aerian într-un moment în care înclinaţia ţărilor în curs de dezvoltare spre zbururi mai ieftine scoate la iveală „aroganţa Europei de Vest”. Varadi a mai declarat că oamenii din Vest zboară de cel puţin cinci ori mai mult decât cei din Estul continentului.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>