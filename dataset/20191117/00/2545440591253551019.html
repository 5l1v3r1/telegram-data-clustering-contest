<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/bakan-ersoy-yildiz-kenterin-biraktigi-iz-turk-tiyatrosunun-ufkunda-daima-duracak/1648169"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Bakan Ersoy: Yıldız Kenter'in bıraktığı iz Türk tiyatrosunun ufkunda daima duracak"/>
    <meta property="og:description" content="Kültür ve Turizm Bakanı Ersoy, &quot;İnanıyorum ki Yıldız Kenter'in bıraktığı iz Türk tiyatrosunun ufkunda daima duracak&quot; dedi."/>
  </head>
  <body>
    <article>
      <h1>Bakan Ersoy: Yıldız Kenter'in bıraktığı iz Türk tiyatrosunun ufkunda daima duracak</h1>
      <h2>Kültür ve Turizm Bakanı Ersoy, "İnanıyorum ki Yıldız Kenter'in bıraktığı iz Türk tiyatrosunun ufkunda daima duracak" dedi.</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">Muhammed Ali Toruntay  </a></address>
      <h4>Ankara</h4>
      <p><b>Kültür ve Turizm Bakanı Mehmet Nuri Ersoy</b>, Türk tiyatrosunun emsalsiz değeri, büyük usta <b>Yıldız Kenter</b>'in vefatını derin bir üzüntüyle öğrendiğini belirtti.</p>
      <p>Bakan Ersoy, açıklamasında şunları kaydetti:</p>
      <p>"Henüz dün hastanede ziyaret ettiğim sanatçımızın sağlığına dair beslediğimiz umutlar, maalesef yerini kaybından doğan acıya bırakmıştır. Merhumeye Allah'tan rahmet, ailesine ve sanat camiamıza başsağlığı diliyorum.</p>
      <p>Tiyatro perdesi, onun seviyesinde bir sanatçıyı çok ender barındırmıştır ardında. O sahneler çok nadir şahit olmuştur, canlandırmadan öte karakterin kendisinin sayfalardan çıkıp bir ses, bir beden, bir gerçek oluşuna... İnanıyorum ki Yıldız Kenter'in bıraktığı iz Türk tiyatrosunun ufkunda daima duracak ve yeni yetişen sanatçılarımız ona doğru ilerledikçe sanatlarında daha da büyüyüp olgunlaşacaktır. Hepimizin başı sağ olsun."</p>
      <p>Öte yandan, <b>Sağlık Bakanı Fahrettin Koca</b> da sosyal paylaşım sitesi Twitter hesabından yaptığı paylaşımda, Kenter'e Allah'tan rahmet, ailesine, sevenlerine ve sanat camiasına başsağlığı diledi.</p>
      <related>
        <a href="https://www.aa.com.tr/tr/turkiye/bakan-ersoy-yildiz-kenterin-biraktigi-iz-turk-tiyatrosunun-ufkunda-daima-duracak/1648169"/>
        <a href="https://www.aa.com.tr/tr/kultur-sanat/kultur-ve-turizm-bakani-ersoy-istanbulun-tarihi-mekanlarini-gezdi/1648034"/>
        <a href="https://www.aa.com.tr/tr/politika/saglik-bakani-koca-aciklamalarimizin-istismar-edilmesini-hayretle-karsiliyorum/1647493"/>
        <a href="https://www.aa.com.tr/tr/saglik/kocadan-loseve-hastane-ruhsati-yaniti/1645585"/>
        <a href="https://www.aa.com.tr/tr/saglik/saglik-bakani-kocadan-diyabet-uyarisi/1645408"/>
        <a href="https://www.aa.com.tr/tr/politika/milli-saraylar-muzekart-kapsamina-aliniyor/1645029"/>
      </related>
    </article>
  </body>
</html>