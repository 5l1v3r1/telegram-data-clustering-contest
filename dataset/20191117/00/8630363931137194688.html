<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/svjatkovi-podii/na-iavorivshini-vidznachili-den-pracivnikiv-silskogo-gospodarstva.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="На Яворівщині відзначили День працівників сільського господарства"/>
    <meta property="og:description" content="Щорічно у третю неділю листопада в Україні відзначається День працівників сільського господарства. С..."/>
  </head>
  <body>
    <article>
      <h1>На Яворівщині відзначили День працівників сільського господарства</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Щорічно у третю неділю листопада в Україні відзначається День працівників сільського господарства. Сьогодні, 15 листопада 2019 року у м. Яворові відбулися урочисті заходи з нагоди відзначення професійного свята.</p>
      <p>Привітати учасників прибули заступник голови Яворівської районної державної адміністрації Назар Сойко та голова Яворівської районної ради Володимир Сичак.</p>
      <p>Керівники району щиросердно привітали присутніх зі святом, висловили вдячність аграріям за високі врожаї зернових культур, за їх нелегкий повсякденний труд, побажали усім міцного здоров’я, щастя, успіхів, рясних сходів та щедрих ужинків.</p>
      <p>«Дозвольте сьогодні привітати вас зі святом. Адже, завдяки вашій хазяйновитості, зусиллям, знанням і наполегливості живе село, розвивається сільське господарство, яке є визначною складовою розвитку держави, запорукою її процвітання. Ваші працьовиті руки, природна мудрість, ваше серце і багатий досвід живлять українську ниву», – підкреслив Назар Сойко.</p>
      <p>За досягнення високих показників у роботі, за вагомий особистий внесок у розвиток агропромислового комплексу Яворівського району кращі трударі були нагородженні Почесними грамотами та цінними подарунками районної державної адміністрації та районної ради.</p>
      <related>
        <h4>Публікації по темі</h4>
        <a href="https://golossokal.com.ua/svjatkovi-podii/golova-sokalskoi-raionnoi-radi-privitav-logopediv-raiony-iz-profesiinim-sviatom.html"/>
        <a href="https://golossokal.com.ua/svjatkovi-podii/ygnivskii-agrarno-bydivelnii-licei-zaproshyie-na-sviatkyvannia-65-richchia-z-chasy-zasnyvannia.html"/>
        <a href="https://golossokal.com.ua/svjatkovi-podii/v-sokalskomy-raionnomy-narodnomy-domi-proishli-yrochistosti-z-nagodi-dnia-zahisnika-ykraini.html"/>
      </related>
    </article>
  </body>
</html>