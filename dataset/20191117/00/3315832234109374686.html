<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ed742534be1b581a/ariana-grande-si-ar-putea-anula-urmatoarele-concerte-din-turneul-mondial.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Ariana Grande şi-ar putea anula următoarele concerte din turneul mondial"/>
    <meta property="og:description" content="Cântăreaţa Ariana Grande a transmis fanilor săi că suferă de o problemă la sinusuri din cauza căreia este"/>
  </head>
  <body>
    <article>
      <h1>Ariana Grande şi-ar putea anula următoarele concerte din turneul mondial</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">Jurnal.md</a></address>
      <p>
        <b>Cântăreaţa Ariana Grande a transmis fanilor săi că suferă de o problemă la sinusuri din cauza căreia este "foarte bolnavă" şi ar putea fi nevoită să anuleze următoarele concerte incluse în turneul mondial.</b>
      </p>
      <p>Ariana Grande, în vârstă de 26 de ani, a declarat în mesaje video publicate pe Instagram că "gâtul şi capul mă dor încă foarte tare".</p>
      <p>"Par a fi în regulă, doar că am dureri mari şi îmi este greu să respir în timpul concertului", a spus ea. "Chiar nu ştiu ce se întâmplă cu corpul meu acum şi trebuie să aflu", a adăugat artista.</p>
      <p>Grande a precizat că intenţionează să se adreseze în curând unui specialist adăugând că suferă de mai multe săptămâni. "Sunt dezamăgită şi speriată, nu ştiu de ce nu mă fac bine pentru că au trecut peste trei săptămâni", a declarat ea.</p>
      <p>"Îmi e teamă că s-ar putea să fiu nevoită să anulez unele lucruri", a mai spus artista.</p>
    </article>
  </body>
</html>