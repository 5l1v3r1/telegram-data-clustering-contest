<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/probudene-lale-dolaze-u-pendik/342625"/>
    <meta property="og:site_name" content="MozzartSport"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Probuđene Lale dolaze u Pendik"/>
    <meta property="og:description" content="Novi Pazar želi da pobedom prebrodi iznenađujući poraz u Pančevu"/>
  </head>
  <body>
    <article>
      <h1>Probuđene Lale dolaze u Pendik</h1>
      <h2>Novi Pazar želi da pobedom prebrodi iznenađujući poraz u Pančevu</h2>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <p>Dominantno je Novi Pazar sredinom tekuće nedelje došao do pobede protiv Lovćena u ABA 2 ligi. Ekipa iz Pendika trijumfovala je ubacivši čak 104 poena rivalu, tako da je faktički „istresla“ svu negativnu energiju koju je imala nakon zaista nezgodnog poraza od Tamiša u Košarkaškoj ligi Srbije prethodnog vikenda. Večeras ih čeka meč protiv Vojvodine, koja je tek u prethodnom kolu u derbiju začelja protiv OKK Beorada došla do prve pobede (18.00).</p>
      <p>Kao što smo rekli, u prethodnom kolu domaćeg šampionata, Novi Pazar je poklekao tek u uzbudljivoj završnici, iako je tokom najvećeg dela meča imao poveliki rezultatski zaostatak. Mogli su tada vrlo lako da odvedu susret u produžetak, ali je u ključnom momentu na sekund pred kraj, <b>Aleksa</b> <b>Novaković</b> promašio drugo slobodno bacanje, pa vremena za popravni nije bilo.</p>
      <p>Sa druge strane, Vojvodina je takođe odigrala prilično interesantan meč protiv OKK Beograda. Vodile su Lale u prvom kvartalu dvocifrenom razlikom, Klonferi su to stigli i sustigli, ali u ključnim minutima u završnici nisu imali snage, a ni sreće. Tek, Beograđani su za poslednjih šest minuta postigli svega tri poena, što je kumovalo njihovom novom porazu.</p>
      <p>Igrač koji se ubedljivo najviše istakao kod Novosađana u ovih prvih nekoliko kola je definitivno <b>Pavel</b> <b>Lobarev</b>, koji je trenutno najefikasniji igrač u domaćem šampionatu. Sa druge strane, u sastavu Novog Pazara trenutno se najviše ističe Aleksandar Todorović, mada bi Lale svakako dosta pažnje morale da obrate i na već pomenutog <b>Aleksu</b> <b>Novakovića</b>.</p>
      <p>Ono što je karakteristika igre Novosađana jeste veoma brza igra na veliki broj poseda, što generalno odgovara i Novopazarcima, pa bismo u Pendiku mogli da vidimo susret na veliki broj poena. To sugerišu i dva njihova susreta odigrana prethodne sezone, a treba podvući da je večerašnji domaćin slavio u oba navrata.</p>
      <p>Naravno, Pazarci su favoriti tim pre što imaju ambicije da se na Jadranu takmiče i u predstojećoj sezoni. Podsećamo, prva dva mesta po propozicijama garantuju mesto u ABA 2 ligi (<i>jedan klub po pravilu dobija specijalnu pozivnicu</i>), a moglo bi se desiti da i četvrtoplasirani klub obezbedi boravak u regionalnoj ligi ukoliko se Borac, Novi Pazar ili Dinamik plasiraju u prvi rang.</p>
      <p>
        <b>KOŠARKAŠKA LIGA SRBIJE - 7. KOLO</b>
      </p>
      <p><b>Subota</b><br/>Vršac - Sloboda 75:92<br/>OKK Beograd - Metalac 76:71<br/>Napredak - Mladost 79:84<br/>Kolubara - Dinamik 70:109<br/>Dunav - Tamiš 76:68</p>
      <p>
        <b>Nedelja</b>
        <br/>
        <b>
          <a href="https://www.mozzartbet.com/sr#/match/4529290">18.00: (2,30) Zlatibor (14,50) Borac (1,70)</a>
        </b>
        <br/>
        <b>
          <a href="https://www.mozzartbet.com/sr#/match/4529289">18.00: OKK Novi Pazar - Vojvodina</a>
        </b>
      </p>
      <figure>
        <img src="https://mozzartsport.com/upload/CKEditor/16.11.2019/555555555555.jpg"/>
      </figure>
      <p> </p>
      <figure>
        <img src="https://mozzartsport.com/upload/CKEditor/01.05.2019/2.Predstava%20Idealna%20Polovina%201080x1080.jpg"/>
      </figure>
      <p><b>Foto</b>: <i>Shutterstock</i></p>
    </article>
  </body>
</html>