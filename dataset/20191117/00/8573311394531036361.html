<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/17/pink-marito-carey-hart-carriera-musica-pausa-gossip-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Pink, che si prende una pausa per permettere al marito Carey Hart di fare carriera: «È il suo turno»"/>
    <meta property="og:description" content="Dopo una tournée mondiale che l'ha portata in giro per il mondo, la popstar spiega di volersi prendere una pausa per permettere al marito di dedicarsi a sé stesso e alla sua carriera: «Carey è di grande supporto, mi segue in giro per il mondo ma, ora, è arrivato il suo turno»"/>
  </head>
  <body>
    <article>
      <h1>Pink, che si prende una pausa per permettere al marito Carey Hart di fare carriera: «È il suo turno»</h1>
      <address><time datetime="2019-11-17T00:00:00+00:00">17 Nov 2019</time> by <a rel="author" href="https://www.vanityfair.it/author/mmanca" target="_blank">Mario Manca</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/17093911/za60-950x684.jpg"/>
        </figure>
        <figure>
          <img src="https://images.vanityfair.it/gallery/116705/Big/b0da3f71-6914-4025-aad2-56b17cf79fb9.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116705/Big/041b16d9-f5e5-45c1-abc4-6cea7645208f.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116705/Big/b9c0d46c-8de2-487c-a3d5-7a0c245c1b10.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116705/Big/ff4f491d-d399-4185-87d6-2fce0640c79a.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116705/Big/e7e84fb8-bb3d-488a-b4da-c8f838363242.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116705/Big/bdeea273-dfe8-47e4-9e4f-b87224a25e03.jpg"/>
          <figcaption>
            <b>Pink e Carey Hart</b>
            <cite>Getty Images</cite>
          </figcaption>
        </figure>
        <figcaption>Pink e Carey Hart</figcaption>
      </slideshow>
      <p>
        <b>Dopo una tournée mondiale che l'ha portata in giro per il mondo, la popstar spiega di volersi prendere una pausa per permettere al marito di dedicarsi a sé stesso e alla sua carriera: «Carey è di grande supporto, mi segue in giro per il mondo ma, ora, è arrivato il suo turno»</b>
      </p>
      <p>Dopo più di due anni di tournée in giro per il mondo, <b>Pink si prende una pausa.</b> <a href="https://www.vanityfair.it/people/mondo/2019/04/30/pink-dolore-aborto-corpo-marito-foto-gossip">Lo farà nel 2020, quando potrà finalmente dedicarsi ai suoi due figli, Willow, di 8 anni, e Jameson, di 2, ma anche al marito <b>Carey Hart</b> che, forse per la prima volta, potrà concentrarsi sulla sua carriera.</a> Ospite di <i>Entertainment Tonight</i>, la popstar dichiara, infatti, che questo <b>«è un po’ l’anno della famiglia. Carey è di grande supporto, mi segue in giro per il mondo ma, ora, è arrivato il suo turno».</b> L’intenzione, quindi, è quella di mettere in stand-by il suo percorso per permettere alla sua dolce metà, quella che l’ha sempre sostenuta e aiutata nella cura della casa, di avere il suo momento.</p>
      <figure>
        <embed-post data-src="https://www.instagram.com/p/B42quqdgHi6" data-service="Instagram"/>
      </figure>
      <p>Carey, che una volta era un pilota di successo, adesso gestisce l’organizzazione benefica per le corse motociclistiche <i>Good Ride</i>:<b> è sposato con Pink nel 2006</b> e, nonostante una breve pausa di riflessione, sono tornati insieme più forti che mai. A gennaio del 2020 festeggeranno il loro quattordicesimo anniversario (<a href="https://www.vanityfair.it/beauty/beauty-star/2018/05/17/pink-no-ai-ritocchi-star-senza-ritocchi-rughe-foto">«Meriterebbe un trofeo per essere stato con me tutto questo tempo»</a>), anche se sembra che la cantante gli abbia consegnato il suo regalo in anticipo: farsi da parte e lasciare, anche solo per un momento, che sia lui brillare. <b>«Siamo molto fortunati a stare insieme. Combattiamo l’uno per l’altra… ci sono stati così tanti momenti da ricordare. Non so nemmeno».</b></p>
      <figure>
        <embed-post data-src="https://www.instagram.com/p/B4bWSnig3v8" data-service="Instagram"/>
      </figure>
      <p><b>«Penso che sia stato probabilmente grazie a Carey che sono rimasta in piedi per tutto questo tempo.</b> Sto diventando una donna. Passare da una bambina abbandonata a diventare una donna e capire chi sono e trovare il mio villaggio»: è questa la cosa che più conta per lei. E così, mentre Willow torna a scuola e Jameson si prepara a iniziare la scuola materna, è proprio arrivato il momento di fermarsi e dare il benvenuto all’«anno della famiglia».</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/04/30/pink-dolore-aborto-corpo-marito-foto-gossip"/>
        <a href="https://www.vanityfair.it/beauty/beauty-star/2018/05/17/pink-no-ai-ritocchi-star-senza-ritocchi-rughe-foto"/>
      </related>
    </article>
  </body>
</html>