<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773873,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="פייסבוק מעתיקה את אינסטגרם לניוז פיד"/>
    <meta property="og:description" content="הרשת החברתית בוחנת שילוב של תמונות משתמשים שנבחרות אקראית על ידי אלגוריתם; אלה מוצגות תחת ערוץ בשם &quot;תמונות פופולריות&quot; ושנגלל באופן אינסופי"/>
  </head>
  <body>
    <article>
      <h1>פייסבוק מעתיקה את אינסטגרם לניוז פיד</h1>
      <h2>הרשת החברתית בוחנת שילוב של תמונות משתמשים שנבחרות אקראית על ידי אלגוריתם; אלה מוצגות תחת ערוץ בשם "תמונות פופולריות" ושנגלל באופן אינסופי</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">שירות כלכליסט</a></address>
      <p>פייסבוק בוחנת פיצ'ר חדש המזכיר מאוד את פיד התמונות של אינסטגרם. על פי הדיווח של TechCrunch, הפיצ'ר שנקרא "תמונות פופולריות" (Popular Photos), מאפשר גלילה אינסופית של תמונות חברים הנבחרות על ידי אלגוריתם.</p>
      <p>התוצאה היא חוויה שמרגישה כמו הפיד של אינסטגרם, אבל בתוך פייסבוק. "תמונות פופולריות" מציע למשתמשים חוויה יותר רגועה, נטולת קישורים להקליק עליהם, עדכוני סטטוסים לקריאה וסוגי תוכן אחרים כמו בניוז פיד. במקום זה המשתמשים יכולים לצפות בצורה פאסיבית בתמונות מתחלפות.</p>
      <p>לא ברור מה הסיבה שהביאה את פייסבוק, לבדוק את הפיתוח הזה. אולי זה קשור לכך שהניוז פיד הפך לעמוס בטקסטים וקישורים, ונראה יותר ויותר חד גוני ומתיש בהשוואה לרשתות חברתיות המבוססות על מרכיבים חזותיים כמו אינסטגרם, סנאפצט וטיקטוק. יכול להיות שהחווייה של לחפור במשמעות של כל פוסט שהם קוראים אינה תואמת לכניסות קצרות לשירות במהלך היום או כאשר המשתמשים כבר עייפים מהעבודה, בית הספר או המשפחה.</p>
      <figure>
        <img src="https://images1.calcalist.co.il/PicServer3/2018/07/18/833761/1NL.jpg"/>
        <figcaption>פייסבוק מטמיעה את אינסטגרם לתוך הפיד שלה <br/>איור: אסיה איזנשטיין</figcaption>
      </figure>
      <p>בעבר הייתה לפייסבוק לשונית תמונות ייעודית על שולחן העבודה שאפשרה למשתמשים לדפדף בסוג כזה של תוכן, אך בשלב מסוים היא נעלמה. דובר פייסבוק אישר שהחברה הריצה פיילוט קטן במהלך אוקטובר. הפיילוט הזה הסתיים, הסביר, וכעת מכינים את השלב הבא, עדכון של הפיצ'ר ותקופת הרצה נוספת בעתיד. החברה סירבה לספק עוד פרטים או את המוטיבציה שלה מאחורי הפיצ'ר החדש.</p>
      <p>מאחר ובפייסבוק כבר יש סטוריז, הודעות, פרופיל, ואת פורטל הוידיאו IGTV, רק לשונית ה-Explore ופיד המדיה חסרים בכדי שהיא תהיה העתק של אינסטגרם. השירות מאפשר למשתמשים שמגלים תמונה בניוז פיד או בפרופיל, לראותה במסך מלא על רקע שחור. בדרך כלל - אם משתמשים גוללים או מדפדפים בתמונה הם נשלחים חזרה להיכן שהיו - אך עם "תמונות פופולריות" פייסבוק מציעה למשתמשים עוד תמונות לדפדף ביניהן אחרי התמונה הראשונית.</p>
      <p>על ידי גלילה למטה יוצגו עוד תמונות כמו גם כפתור "הצג תמונות נוספות" המציע להם להמשיך לצפות בתמונות אשר פורסמו על ידי חברים ועוקבים. כמו באינסטגרם, פייסבוק קיצרה את אפשרות להוסיף מלל לעד 65 תווים. הרקע השחור מעניק מראה יותר קולנועי ונותן דגש על התמונות.</p>
      <p>בעבר, ניסתה אינסטגרם להציג התראות מפייסבוק בלשונית ההודעות שלה במטרה להחזיר טראפיק לאפליקציית פייסבוק. זו הציעה גם למשתמשים לעשות לייק לעמודים של העוקבים באינסטגרם. ועכשיו מופיעה הכותרת "מבית פייסבוק" והלוגו החדש של החברה נראים במסך הטעינה של אינסטגרם.</p>
    </article>
  </body>
</html>