<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773824,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="בורסת ת&quot;א: טבע טיפסה ב-6%; פוקס ריכזה מחזור חריג לאחר הדוחות"/>
    <meta property="og:description" content="נעילה ירוקה בבורסה - ת&quot;א 35 טיפס ב-0.6%, ת&quot;א 125 התחזק ב-0.8%; הדיווח על הפחתת הקנס בפרשת משככי הכאבים הקפיץ את טבע ב-8.9% בשישי בוול סטריט; ארביטראז' חיובי דחף את לייבפרסון ב-6.7%; פוקס התחזקה ב-5.9% במחזור הגבוה בבורסה"/>
  </head>
  <body>
    <article>
      <h1>בורסת ת"א: טבע טיפסה ב-6%; פוקס ריכזה מחזור חריג לאחר הדוחות</h1>
      <h2>נעילה ירוקה בבורסה - ת"א 35 טיפס ב-0.6%, ת"א 125 התחזק ב-0.8%; הדיווח על הפחתת הקנס בפרשת משככי הכאבים הקפיץ את טבע ב-8.9% בשישי בוול סטריט; ארביטראז' חיובי דחף את לייבפרסון ב-6.7%; פוקס התחזקה ב-5.9% במחזור הגבוה בבורסה</h2>
      <address><time datetime="2019-11-17T00:00:00+00:00">17 Nov 2019</time> by <a rel="author">נועם לנדמן</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p><b>16:25 - </b>הבורסה בתל אביב נעלה את יומו הראשון של שבוע המסחר במגמה חיובית - ת"א 35 התחזק ב-0.6%, ת"א 125 עלה ב-0.8%. טבע קפצה ב-5.7% על רקע הדיווח על הפחתת הקנס בפרשת משככי הכאבים שהקפיץ את המניה ב-8.9% ביום שישי בוול סטריט. ארביטראז' חיובי דחף את לייבפרסון ב-6.7%. פוקס התחזקה ב-5.9% במחזור הגבוה בבורסה לאחר שפירסמה דוחות עם זינוק ברווח ובהכנסות (ראו עדכון מוקדם) - קבוצת האופנה ריכזה מחזור של 31.7 מיליון שקל לעומת ממוצע של 2.9 מיליון שקל במניה זו בשנה האחרונה. </p>
      <p><b>15:00 - </b><a href="https://www.calcalist.co.il/stocks/home/0,7340,L-3959-720011,00.html?quote=%D7%90%D7%A0%D7%9C%D7%99%D7%99%D7%98%20%D7%90%D7%A0%D7%A8%D7%92%D7%99%D7%94">אנלייט אנרגיה</a> מטפסת ב-2.7% אחרי שחברת האנרגיה המתחדשת הודיעה שתרכוש מקבץ פרויקטים של אנרגיה סולארית באיטליה, שנמצאים בשלבי פיתוח. להערכת אנלייט, ההספק הפוטנציאלי הכולל של הפרויקטים עשוי להגיע ל-200 מגה-וואט.</p>
      <p>הפרויקטים נמצאים בשלבי פיתוח ראשוניים, כך שאין ודאות לגבי היקף מימושים. אנלייט מעריכה שהפרויקטים שיתממשו יבשילו בהדרגה באופן חלקי או מלא בשנתיים עד שלוש שנים הקרובות.</p>
      <p><b>13:25 -</b> <a href="https://www.calcalist.co.il/internet/articles/0,7340,L-3773848,00.html">ההסתדרות הודיעה על חתימת הסכם קיבוצי חדש בחברת yes</a> שבבעלת קבוצת <a href="https://www.calcalist.co.il/stocks/home/0,7340,L-3959-230011,00.html?quote=%D7%91%D7%96%D7%A7">בזק</a>, שיחול עד סוף 2021. זאת, בהמשך להסכם שנחתם בתחילת השנה, הנוגע לתהליכי הסינרגיה וההתייעלות בחברות הבנות בבזק. החידושים העיקריים בהסכם: תוספות שכר בגובה 3% לשנים 2020-2021; מענק שנתי בגובה 1% לעובדים בוותק מעל שנה וחצי בשנת 2021 ומענקים חד פעמיים בגובה 14.5 מיליון שקל שיחולקו לעובדים. בין המענקים יינתן ביגוד על סך 2,000 שקל לעובד לתקופת ההסכם, ומענק קייטנות מוגדל. מניית בזק עולה היום ב-2%.</p>
      <figure>
        <img src="https://images1.calcalist.co.il/PicServer3/2017/06/20/736052/1NL.jpg"/>
        <figcaption>משרדי yes בכפ"ס <br/>צילום: עמית שעל</figcaption>
      </figure>
      <p><b>12:50 -</b> שינויים בהרכב הדירקטוריון ב<a href="https://www.calcalist.co.il/stocks/home/0,7340,L-3959-1083484,00.html?quote=%D7%A4%D7%A8%D7%98%D7%A0%D7%A8">פרטנר</a>: ש<a href="https://www.calcalist.co.il/markets/articles/0,7340,L-3773851,00.html">בעה דירקטורים הודיעו היום על התפטרותם</a>, כשמנגד שניים חדשים נכנסו. לעת עתה נשארו שבעה - המינימום ההכרחי לתפקוד דירקטוריון על-פי תקנון החברה. <a href="https://www.calcalist.co.il/markets/articles/0,7340,L-3773633,00.html">ברביעי שעבר אושר במחוזי מינויו של עו"ד אהוד סול</a>, לכונס הנכסים של פרטנר, עד להחלטה האם לאשר להאצ'יסון הסינית, שקיבלה מחיים סבן את מניות השליטה בחברה, לקבל היתר שליטה.</p>
      <p><b>11:55 - </b><a href="https://www.calcalist.co.il/stocks/home/0,7340,L-3959-1106376,00.html?quote=%D7%90%D7%99%D7%A0%D7%98%D7%A8%D7%A7%D7%99%D7%95%D7%A8">אינטרקיור</a>, חברת החזקות בתחום הביומד שבראשה עומד רה"מ לשעבר אהוד ברק, הודיעה כי חברת הבת שלה קנדוק התקשרה בהסכם עם קרן המחקר והפיתוח של המרכז הרפואי שמיר בביה"ח אסף הרופא, לבחינת השפעת מוצרי הקנאביס לשימוש רפואי של קנדוק על הפרעת ספקטרום אוטיסטית בילדים. מניית אינטרקיור מטפסת ב-8.8%.</p>
      <figure>
        <img src="https://images1.calcalist.co.il/PicServer3/2018/09/25/848194/2L.jpg"/>
        <figcaption>רה"מ לשעבר אהוד ברק, יו"ר אינטרקיור <br/>צילום: עמית שעל</figcaption>
      </figure>
      <p><b>11:30 -</b> <a href="https://www.calcalist.co.il/stocks/home/0,7340,L-3959-5010129,00.html?quote=%D7%90%D7%9C%D7%A7%D7%98%D7%A8%D7%94%20%D7%A6%D7%A8%D7%99%D7%9B%D7%94">אלקטרה צריכה</a>, בעלת השליטה בגולן טלקום, פרסמה דוח רבעוני ועולה ב-3%: מספר המנויים בגולן, נכון לתום הרבעון, עמד על 923 אלף, לעומת 905 אלף בתום הרבעון המקביל אשתקד. ההכנסה החודשית הממוצעת למנוי עלתה ל-49.5 שקלים, בהשוואה ל-47.7 שקלים ברבעון המקביל. שיעור הנטישה עמד על 7%, מול 8.4% ברבעון המקביל. חברת הסלולר רשמה שיפור של 5.7% בהכנסות.</p>
      <p><b>10:50 - </b>שעה של מסחר מאחורינו, מדדי ת"א 35 ות"א 125 מטפסים ב-0.8%, ת"א בנקים עולה בשיעור דומה - בינלאומי מתחזק ב-1.2% ומזרחי טפחות ב-1.1% בפסגת המדד. פוקס מרכזת את המחזור הגבוה בבורסה לאחר הדוחות (ראו עדכון מוקדם) - 27.5 מיליון שקל, כמעט פי 7 מהממוצע היומי בשלושת החודשים האחרונים, 4 מיליון שקל.</p>
      <figure>
        <img src="https://images1.calcalist.co.il/PicServer3/2018/03/19/804196/17_l.jpg"/>
      </figure>
      <p><b>10:10 - </b>פרשן כלכליסט אורי טל טנא על תמונת המצב לקראת עדכון המדדים הבא: "עדכון הרכב המדדים של חודש פברואר נמצא מעבר לפינה - בעדכון זה מניית מבני תעשיה תעבור ממדד ת"א 90 למדד ת"א 35, מניית אופקו תעשה את הדרך ההפוכה ותעבור מת"א 35 לת"א 90. בעקבות ההחלפה צפויה מניית מבני תעשיה לזכות בביקוש של כ 55 מיליון קל, ומניית אופקו צפויה לזכות בביקוש של כ 10 מיליון שקל. במדדים הסקטוריאליים, קבוצת דלק תכנס בחודש פברואר למדד נפט וגז בעקבות שינוי הסיווג של המניה מתחום השקעות לתחום נפט וגז. קבוצת דלק תזכה לביקוש של 21 מיליון שקל, מנגד יהיה היצע מצרפי בהיקף זהה למניות הקטנות במדד (המשקל של כל מניה שאין לה פקטור משקל במדד יצטמצם בשיעור של 37.5%. כלומר, יהיה היצע של כ-4.5 מיליון שקל למניית נפטא, 3.2 מיליון שקל לתמר פטרוליום, 2.1 מיליון שקל לנאוויטס, 1.6 מיליון שקל לכהן פיתוח, 1.3 מיליון שקל לרציו פטרוליום, והיצעים קטנים יותר למניות הקטנות יותר במדד).</p>
      <p>מדד ת"א 90 מכיל כעת 93 מניות. מניית מוניציפל צפויה להימחק מהמסחר בתחילת דצמבר ומניית רדהיל צפויה לצאת מהמדד בעדכון הרכב המדדים של פברואר, לקראת הפסקת המסחר במניה בתל אביב. עם יציאת מניית רדהיל מהמדדים היא תספוג היצע של כ 34 מיליון שקל. מניית מוניציפל תצא מהמדדים לאחר מחיקת המניה מהמסחר, ולכן לא יהיה היצע למניה, אך עם מחיקתה מהמדדים, הצפויה בתחילת דצמבר, יזרום ביקוש מצרפי של 19 מיליון שקל למניות מדד ת"א 90, ביקוש מצרפי של 18.5 מיליון שקל למניות מדד ת"א 125 וביקוש מצרפי של 3.5 מיליון שקל למניות מדד פיננסים. </p>
      <p>למדד ת"א 90 צפויות להיכנס המניות: ערד (55), קופיוג'ן (55) ונטו מלינדה (24), כאשר גם לויתניה (15) סיכוי טוב להיכנס למדד (הנתון בסוגריים הוא הביקוש הצפוי למניה, במיליוני שקלים, אם אכן תכנס למדד). מהמדד צפויות לצאת חמש המניות עם ערך השוק הנמוך במדד (בסוגריים ההיצע שהמניה תספוג במיליוני שקלים אם תצא מהמדד). לכן אנלייבקס (4), מבטח שמיר (12), קליל (4) וויקטורי (8) יצאו מהמדד בסבירות גבוהה, וגם נאוי (28) או תמר פטרוליום (28) עלולות לצאת מהמדד. מניית יוחננוף צפויה להכנס למדד ת"א 90 בחודש פברואר במסגרת המסלול המהיר, ולכן היא לא תיכלל בחישוב הרכב המדד, ותהיה המניה ה 91 במדד".</p>
      <p><b>9:50 - </b>המסחר נפתח: מדד ת"א 35 עולה ב-0.9%, ת"א 125 מתחזק ב-0.8%; פערי ארביטראז' מקפיצים את לייבפרסון  ב-6.2% ואת טבע ב-5.8% בפסגת ת"א 35, טאואר יורדת ב-1.3% בתחתית המדד; את ת"א 90 מובילה אודיוקודס עם זינוק של 7.7%. פוקס עולה ב-2.6% לאחר הדוחות,</p>
      <p><b>9:30 - </b>קרן פימי מאמינה ב<a href="https://www.calcalist.co.il/stocks/home/0,7340,L-3959-265017,00.html?quote=%D7%90%D7%95%D7%A8%D7%91%D7%99%D7%98">אורביט</a>: הקרן מימשה את מלוא האופציות שהיו לה לרכישת 2.4 מיליון מניות של החברה, נתח של 12.92%, במחיר של 7.5 שקלים למניה (שער הבסיס של המניה עומד הבוקר בבורסה על 8.139 שקלים), ובסך הכול 17,892,491 שקל. האופציות הוקצו לפימי על פי כתב אופציות מיום 21 בנובמבר 2017, כחלק מעסקת ההשקעה של הקרן באורביט. לאחר המימוש מחזיקה הקרן ב-41.86% ממניות אורביט.</p>
      <figure>
        <img src="https://images1.calcalist.co.il/PicServer3/2017/05/01/721998/19_l.jpg"/>
        <figcaption>ישי דוידי מנכ"ל שותף קרן פימי <br/>צילום: אוראל כהן</figcaption>
      </figure>
      <p><b>9:20 -</b> <a href="https://www.calcalist.co.il/stocks/home/0,7340,L-3959-1087022,00.html?quote=%D7%A4%D7%95%D7%A7%D7%A1">פוקס</a>פרסמה תוצאות<a href="https://www.calcalist.co.il/markets/articles/0,7340,L-3773834,00.html">: הקבוצה רשמה ברבעון השלישי הכנסות של 754.6 מיליון שקל</a>, לעומת 547.1 מיליון שקל ברבעון המקביל ב-2018. פוקס מייחסת את העלייה לתוספת המכירות מהחברות  בילי האוס, יאנגה ו-FWS שתוצאותיהן אוחדו לראשונה בדוחות הכספיים ברבעון המדווח, וכן מהצמיחה בפעילות במותגים החדשים, בהם פוט לוקר ונייקי בקנדה, לצד התרחבות הפעילות באתר הסחר טרמיטנל איקס. עלות המכירות טיפסה ל-324.1 מיליון שקל, לעומת 233.2 מיליון שקל ברבעון המקביל - הרווח הגולמי עמד על 421.4 מיליון שקל, בהשוואה ל-323.9 מיליון שקל ברבעון המקיבל. הרווח התפעולי זינק ל-143.6 מיליון שקל, בהשוואה ל-44.8 מיליון שקל ברבעון המקביל, הרווח הנקי טיפס ל-113.2 מיליון שקל, מול 35 מיליון שקל ברבעון המקביל.</p>
      <p><b>8:10 -</b> בין החברות שפרסמו דוחות מהנעילה של חמישי ועד הבוקר: <a href="https://www.calcalist.co.il/stocks/home/0,7340,L-3959-1131556,00.html?quote=%D7%A1%D7%A7%D7%99%D7%99%D7%9C%D7%99%D7%99%D7%9F">סקייליין</a>, <a href="https://www.calcalist.co.il/stocks/home/0,7340,L-3959-238014,00.html?quote=%D7%9E%D7%9E%D7%9F">ממן</a>, ו<a href="https://www.calcalist.co.il/stocks/home/0,7340,L-3959-576017,00.html?quote=%D7%97%D7%91%D7%A8%D7%94%20%D7%9C%D7%99%D7%A9%D7%A8%D7%90%D7%9C">החברה לישראל</a>.</p>
      <p><b>8:00 - </b>כלכליסט מדווח הבוקר שחברת הפניקס <a href="https://www.calcalist.co.il/markets/articles/0,7340,L-3773813,00.html">מנהלת מגעים עם בעלי השליטה בבית ההשקעות הלמן־אלדובי</a>, לרכישת הפעילות המרכזית שלהם - חברת הגמל והפנסיה המנהלת נכסים בהיקף של 20 מיליארד שקל (מתוכם 17.5 מיליארד שקל בגמל והיתרה בפנסיה). זאת, בתמורה ל־210 מיליון שקל, סכום גבוה ב־29% משווי שוק של 163 מיליון שקל שבו נסחר בית ההשקעות כולו (המנהל גם פעילויות נוספות בתחום ההשקעות האלטרנטיביות).</p>
      <p>מה דעתך על מניית הפניקס:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-767012,00.html?quote=%D7%94%D7%A4%D7%A0%D7%99%D7%A7%D7%A1">לדף מניית הפניקס</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p><b>7:40 -</b> בורסת תל אביב פותחת הבוקר שבוע מסחר חדש, ונכנסת למחצית השנייה והעמוסה של עונת הדוחות, בשבועיים האחרונים של נובמבר. את השבוע שעבר חתמו המדדים ת"א 35 ו-125 בירידות של 0.3% ו-0.4% בהתאמה. טבע רשמה עלייה שבועית של 7%, לייבפרסון נפלה ב-15.2%.</p>
      <p>מדד ת"א 35 צפוי לקבל דחיפה חזקה מפערי הארביטראז' של המניות הדואליות הבכירות, לאחר סוף השבוע <a href="https://www.calcalist.co.il/markets/articles/0,7340,L-3773785,00.html%20">האופטימי והשיאים החדשים שנרשמו בשישי בניו יורק</a>. מדד דאו ג'ונס עלה ב-0.8% וחצה את סף ה-28 אלף נק', נאסד"ק עלה ב-0.7% ו-S&amp;P 500 התחזק ב-0.8%.</p>
      <p><a href="https://www.calcalist.co.il/stocks/home/0,7340,L-3959-629014,00.html?quote=%D7%98%D7%91%D7%A2">טבע</a>חוזרת הבוקר לבורסה בארביטראז' חיובי של 5.9% לאחר שזינקה ב-8.7% בשישי בוול סטריט - בעקבות הדיווח על <a href="https://www.calcalist.co.il/markets/articles/0,7340,L-3773820,00.html">ההפחתה הצפויה של הקנס בפרשת משככי הכאבים.</a> <a href="https://www.calcalist.co.il/stocks/home/0,7340,L-3959-1123017,00.html?quote=%D7%9C%D7%99%D7%99%D7%91%D7%A4%D7%A8%D7%A1%D7%95%D7%9F">לייבפרסון</a>גם היא עם פער "ירוק" חד של 6.8%, בהמשך לטיפוס של 5% בנאסד"ק. אלה הפערים הנוספים: <b>חיובי</b> - פריגו 2.9%, כילן 0.3%, אלביט מערכות 0.6%, אופקו 4.1%, איי.אפ.אפ 1.1%; <b>שלילי</b> - נייס 1%-, טאואר 1.3%-, אורמת טכנ' 0.8%-.</p>
      <figure>
        <img src="https://images1.calcalist.co.il/PicServer3/2018/04/10/809044/9_l.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>