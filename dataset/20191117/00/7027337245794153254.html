<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698740/%D8%A8%D8%B1%D8%AA%D8%B1%DB%8C-%D8%AF%D9%82%DB%8C%D9%82%D9%87-%D9%86%D9%88%D8%AF%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%82%D8%A7%D8%A8%D9%84-%D8%B3%D8%B1%D8%AE%D9%BE%D9%88%D8%B4%D8%A7%D9%86-%D9%BE%D8%A7%DA%A9%D8%AF%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="برتری دقیقه نودی استقلال مقابل سرخپوشان پاکدشت"/>
    <meta property="og:description" content="همچنین سرمربی ایتالیایی استقلال در نیمه دوم، روزبه چشمی، محمد دانشگر، میلیچ، وریا غفوری، علی کریمی، مسعود ریگی، علی دشتی، فرشید اسماعیلی و دیاباته را به میدان فرستاد. این دیدار در نهایت با پیروزی ۳ بر ۲ استقلال به پایان رسید."/>
  </head>
  <body>
    <article>
      <h1>برتری دقیقه نودی استقلال مقابل سرخپوشان پاکدشت</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>
        <b>همچنین سرمربی ایتالیایی استقلال در نیمه دوم، روزبه چشمی، محمد دانشگر، میلیچ، وریا غفوری، علی کریمی، مسعود ریگی، علی دشتی، فرشید اسماعیلی و دیاباته را به میدان فرستاد. این دیدار در نهایت با پیروزی ۳ بر ۲ استقلال به پایان رسید.</b>
      </p>
      <figure>
        <img src="https://cdn.asriran.com/files/fa/news/1398/8/26/1037940_703.jpg"/>
      </figure>
      <p>استقلال در دیداری دوستانه مقابل سرخ‌پوشان پاکدشت به برتری رسید.</p>
      <p>به گزارش ایسنا، تیم فوتبال استقلال امروز (یکشنبه) در چارچوب دیداری دوستانه به مصاف سرخ‌پوشان پاکدشت رفت. آندره‌آ استراماچونی، سرمربی استقلال در این دیدار که در ورزشگاه غدیر و پشت درهای بسته برگزار شد، تیمش را با ترکیب حسین پورحمیدی، سیاوش یزدانی، میلاد باقری، شاهین طاهرخانی، رضا آذری، محمد بلبلی، سجاد آقایی، آرش رضاوند، امیرحسین کارگر، سینا خادم‌پور و مرتضی تبریزی به میدان فرستاد.</p>
      <p>همچنین سرمربی ایتالیایی استقلال در نیمه دوم، روزبه چشمی، محمد دانشگر، میلیچ، وریا غفوری، علی کریمی، مسعود ریگی، علی دشتی، فرشید اسماعیلی و دیاباته را به میدان فرستاد. این دیدار در نهایت با پیروزی ۳ بر ۲ استقلال به پایان رسید.</p>
      <p>گل نخست استقلال در دقیقه ۳۵ روی نفوذ خوب رضاوند از جناح راست توسط سینا خادمپور به ثمر رسید. در نیمه دوم هم ارسال وریا غفوری در دقیقه ۶۵ با شوت علی دشتی به تیر افقی دروازه برخورد کرد و توپ برگشتی با ضربه سر فرشید اسماعیلی به گل تبدیل شد. در آن طرف میدان هم امیرحسین فشنگچی در دقیقه ۸۲ تک گل سرخ‌پوشان را از روی نقطه پنالتی به ثمر رساند و در ادامه هم حامد شعبانی در دقیقه ۹۰ بازی را به تساوی کشاند. البته این پایان کار نبود و استقلال در دقیقه ۹۲ با گل فرشید اسماعیلی به پیروزی رسید.</p>
      <p>از نکات جالب دیدار استقلال و سرخ‌پوشان پاکدشت، سه پنالتی‌ای بود که برای رقیب لیگ یکی استقلال گرفته شد. سرخ‌پوشان در این دیدار دو پنالتی در نیمه نخست به دست آوردند که یکی از آن‌ها را به بیرون زدند و دیگر هم توسط پورحمیدی، دروازه‌بان استقلال مهار شد. نماینده پاکدشت در نیمه دوم هم صاحب یک ضربه پنالتی دیگر شد که این بار، فشنگچی آن را تبدیل به گل کرد.</p>
    </article>
  </body>
</html>