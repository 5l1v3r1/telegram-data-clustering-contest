<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698760/%D8%B1%DB%8C%DB%8C%D8%B3-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D9%85%D8%B1%D8%AF%D9%85-%D9%87%D8%B1-%DA%86%D9%82%D8%AF%D8%B1-%D8%A7%D8%B1%D8%B2-%D8%A8%D8%AE%D9%88%D8%A7%D9%87%D9%86%D8%AF-%D8%AF%D8%B1-%D8%A7%D8%AE%D8%AA%DB%8C%D8%A7%D8%B1%D8%B4%D8%A7%D9%86-%D8%AE%D9%88%D8%A7%D9%87%DB%8C%D9%85-%DA%AF%D8%B0%D8%A7%D8%B4%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="رییس بانک مرکزی: مردم هر چقدر ارز بخواهند در اختیارشان خواهیم گذاشت"/>
    <meta property="og:description" content="رییس کل بانک مرکزی اظهار داشت: از مردم خواهشمندم گرفتار سودجویی و سودجویان نشوند تا خسارت نبینند چرا که بازار ارز دوباره به حالت قبل باز خواهد گشت و قیمت‌ها تعدیل خواهد شد و ما مشکلی برای تامین ارز نداریم."/>
  </head>
  <body>
    <article>
      <h1>رییس بانک مرکزی: مردم هر چقدر ارز بخواهند در اختیارشان خواهیم گذاشت</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/26/1037968_909.jpg"/>
      </figure>
      <p>رییس کل بانک مرکزی اظهار داشت: از مردم خواهشمندم گرفتار سودجویی و سودجویان نشوند تا خسارت نبینند چرا که بازار ارز دوباره به حالت قبل باز خواهد گشت و قیمت‌ها تعدیل خواهد شد و ما مشکلی برای تامین ارز نداریم.</p>
      <p>به گزارش ایلنا، عبدالناصر همتی در حاشیه بازدید از بازار ارز میدان فرودسی تهران گفت: عده‌ای سعی دارند تا از شرایط فعلی کشور سودجویی کنند و نرخ ارز را بالا ببرند، اما ما امروز در بازار حضور پیدا کردیم تا اعلام کنیم محکم ایستاده‌ایم و مردم هر چقدر ارز بخواهند به نرخ روز در اختیارشان خواهیم گذاشت.</p>
      <p>وی افزود: از مردم خواهشمندم گرفتار سودجویی و سودجویان نشوند تا خسارت نبینند چرا که بازار ارز دوباره به حالت قبل باز خواهد گشت و قیمت‌ها تعدیل خواهد شد و ما مشکلی برای تامین ارز نداریم.</p>
      <p>همتی گفت: افزایش مختصر قیمت ارز به دلیل انتظاراتی است که به وجود آمده، اما به زودی رفع خواهد شد و ما مثل گذشته ارز را کنترل می‌کنیم و به قیمت پیشین باز می‌گردانیم.</p>
    </article>
  </body>
</html>