<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698672/%D9%81%D8%AA%D8%AD-%D8%A7%D9%84%D9%87-%D8%B2%D8%A7%D8%AF%D9%87-%D8%AC%D8%A7%DB%8C-%D8%A7%D8%B3%D8%AA%D9%82%D9%84%D8%A7%D9%84%DB%8C%E2%80%8C%D9%87%D8%A7-%D8%AF%D8%B1-%D8%AA%DB%8C%D9%85-%D9%85%D9%84%DB%8C-%D8%AE%D8%A7%D9%84%DB%8C-%D8%A7%D8%B3%D8%AA-%D8%A7%D9%85%DB%8C%D8%AF%D9%88%D8%A7%D8%B1%D9%85-%D8%AA%DB%8C%D9%85-%D9%85%D9%84%DB%8C-%D8%AF%D8%B1-%D8%AF%D9%88%D8%B1-%D8%A8%D8%B1%DA%AF%D8%B4%D8%AA-%D8%B4%D8%B1%D8%A7%DB%8C%D8%B7%D8%B4-%D8%AA%D8%BA%DB%8C%DB%8C%D8%B1-%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="فتح اله زاده: جای استقلالی‌ها در تیم ملی خالی است / امیدوارم تیم ملی در دور برگشت شرایطش تغییر کند"/>
    <meta property="og:description" content="واقعا یادش به خیر آن موقع که در جام جهانی بودیم در گروه مرگ مقابل تیم‌های مراکش اسپانیا و پرتغال نتایج قابل قبولی کسب کرده بود حالا بعد از دو باخت متوالی هیچ کس هیچ حرفی نمی‌زند امیدوارم تیم ملی در دور برگشت شرایطش تغییر کند."/>
  </head>
  <body>
    <article>
      <h1>فتح اله زاده: جای استقلالی‌ها در تیم ملی خالی است / امیدوارم تیم ملی در دور برگشت شرایطش تغییر کند</h1>
      <address><time datetime="2019-11-17T00:00:00+00:00">17 Nov 2019</time> by <a rel="author">عصر ايران</a></address>
      <p>
        <b>واقعا یادش به خیر آن موقع که در جام جهانی بودیم در گروه مرگ مقابل تیم‌های مراکش اسپانیا و پرتغال نتایج قابل قبولی کسب کرده بود حالا بعد از دو باخت متوالی هیچ کس هیچ حرفی نمی‌زند امیدوارم تیم ملی در دور برگشت شرایطش تغییر کند.</b>
      </p>
      <figure>
        <img src="https://cdn.asriran.com/files/fa/news/1398/8/26/1037831_587.jpg"/>
      </figure>
      <p>مدیرعامل سابق آبی‌ها معتقد است جای استقلالی‌ها در ترکیب تیم ملی خالی است.</p>
      <p>به گزارش ایلنا، علی فتح اله زاده مدیرعامل سابق آبی‌ها از شرایط تیم ملی نگران است و معتقد است باید یک بازنگری در ترکیب تیم ملی به وجود بیاید تا آ‌نها بتوانند در دور برگشت مقدماتی جام جهانی شرایط بهتری داشته باشند. مدیرعامل سابق آبی‌ها معتقد است جای استقلالی‌ها در ترکیب تیم ملی خالی است.</p>
      <p>
        <b>تیم ملی باخت بدی را مقابل عراق تجربه کرد.</b>
      </p>
      <p>به نظرم تیم ملی اصلا شرایط خوبی را در دیدار مقابل عراق تجربه نکرد بازیکنان در این بازی سردرگم بودند و نتوانستند بازی همیشگی خود را ارائه دهند. مهمترین چیزی که در این بازی بیشتر به چشم می‌آمد افت بدنی بازیکنان بود.</p>
      <p>
        <b>خیلی معتقدند ترکیب اولیه تیم اشتباه بود.</b>
      </p>
      <p>این موضوع درست است مارک ویلموتس در ارنج تیمش مشکل دارد و هنوز نتوانسته ترکیب اصلی دلخواهش را به دست آورد همان طور که دیدید بازیکنان در این بازی خیلی سردرگم ظاهر شدند.</p>
      <p>
        <b>بیشتر انتقادها به مسعود شجاعی شده است.</b>
      </p>
      <p>به هر حال باید قبول کنیم شجاعی بازیکن باتجربه‌ای است و تجربه‌اش می‌تواند به تیم ملی کمک کند اما من اگر جای کادر فنی تیم بودم از شجاعی در ترکیب اصلی استفاده نمی‌کردم با توجه به حضور بازیکنان جوان در ترکیب عراق ما باید از بازیکنی استفاده می‌کردیم که بتواند بیشتر دوندگی داشته باشد البته که در لیست تیم ملی جای خیلی‌ها خالی بود.</p>
      <p>
        <b>جای چه کسانی خالی بود؟</b>
      </p>
      <p>به نظر من فرشید اسماعیلی باید به تیم ملی دعوت می‌شد یا علی کریمی باید در ترکیب ثابت تیم ملی به میدان می‌رفت زیرا او می‌توانست با پاس‌هایش موقعیت بیشتری را برای تیم ملی خلق کند البته که وریا باید در بازی تیم ملی به میدان می‌رفت زیرا او در حال حاضر آماده‌ترین دفاع راست ایران است.</p>
      <p>
        <b>آیا با این شکست شانس صعودمان کمتر شد؟</b>
      </p>
      <p>بله همین طور است ما خیلی باید در دور برگشت با تمرکز بیشتری بازی کنیم زیرا باید هر چهار دیدار دور برگشتمان را پیروز شویم و دعا کنیم عراق مقابل بحرین نتیجه لازم را نگیرد که این دور از انتظار است قطعا تیم‌های عربی هوای همدیگر را خواهند داشت.</p>
      <p>
        <b>بعد از این بازی خیلی‌ها یاد کارلوس کی‌روش افتادند که با تیم ملی نتایج خوبی کسب کرده بود.</b>
      </p>
      <p>واقعا یادش به خیر آن موقع که در جام جهانی بودیم در گروه مرگ مقابل تیم‌های مراکش اسپانیا و پرتغال نتایج قابل قبولی کسب کرده بود حالا بعد از دو باخت متوالی هیچ کس هیچ حرفی نمی‌زند امیدوارم تیم ملی در دور برگشت شرایطش تغییر کند.</p>
    </article>
  </body>
</html>