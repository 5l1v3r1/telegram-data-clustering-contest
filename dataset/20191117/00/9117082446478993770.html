<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/ranieri-ha-blindato-la-difesa-ma-ora-deve-rivitalizzare-l-attacco-della-sampdoria-213356.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-17T00:00:00+00:00"/>
    <meta property="og:title" content="Ranieri ha blindato la difesa, ma ora deve rivitalizzare l'attacco della Sampdoria"/>
    <meta property="og:description" content="GENOVA - Una vittoria, tre pareggi e una sconfitta. Il cammino di Claudio Ranieri sulla panchina della Sampdoria, complice anche un calendario meno impegnativo rispetto al suo predecessore Eusebio Di Franvcesco, ha riportato un po’ di serenità e fiducia all’ambiente blucerchiato. L’allenatore romano ha blindato soprattutto la difesa, che sotto la sua gestione risulta la meno perforata della serie A insieme con quella della Juventus. Un dato sicuramente importante, considerato che prima la retroguardia della Samp era un vero e proprio colobrado."/>
  </head>
  <body>
    <article>
      <h6 class="kicker">Blucerchiati ultimi per gol segnati ma anche i numeri di tiri e cross risultano impietosi</h6>
      <h1>Ranieri ha blindato la difesa, ma ora deve rivitalizzare l'attacco della Sampdoria</h1>
      <address>
        <time datetime="2019-11-17T00:00:00+00:00">17 Nov 2019</time>
      </address>
      <figure>
        <img src="https://www.primocanale.it/immagininews/thumbs/213356-420x236.jpg"/>
      </figure>
      <p><b>GENOVA - </b>Una vittoria, tre pareggi e una sconfitta. Il cammino di Claudio <b>Ranieri </b>sulla panchina della <b>Sampdoria</b>, complice anche un calendario meno impegnativo rispetto al suo predecessore Eusebio Di Franvcesco, ha riportato un po’ di serenità e fiducia all’ambiente blucerchiato. L’allenatore romano ha blindato soprattutto la difesa, che sotto la sua gestione risulta la meno perforata della serie A insieme con quella della Juventus. Un dato sicuramente importante, considerato che prima la retroguardia della <b>Samp</b> era un vero e proprio colobrado.</p>
      <p>La classifica, tuttavia resta impietosa e se il campionato finisse oggi la <b>Sampdoria</b> sarebbe comunque retrocessa in serie B. Ecco perché adesso occorre rivitalizzare l’attacco: per vincere e dunque accumulare punti pesanti in chiave salvezza servono i gol, a cominciare dalla sfida di domenica prossima alle 18 con l’Udinese. I numeri, infatti, sono impietosi: la Sampdoria ha il peggior attacco del campionato, con solo sette reti realizzate al pari della Spal. Poco sopra c’è l’Udinese con otto gol fatti. la Samp si trova<b> anche </b>al 15° posto per<b> tiri totali, appena </b>108, di cui 47 nello specchio e 61 fuori. Peggio della <b>squadra blucerchiata </b>a livello di costruzione e freddezza sotto porta hanno fatto fortunatamente proprio l'<b>Udinese</b>, il <b>Torino, il</b> <b>Verona</b>, la <b>Spal </b>e il <b>Brescia</b>.</p>
      <p>Analizzando i <b>cross</b>, la <b>Samp </b>si piazza al 14° posto con 63 cross utili e 54 sbagliati. Di certo i blucerchiati non hanno nemmeno nei colpi di testa il punto di forza: sono soltanto due le <b>reti segnate </b>quest'anno attraverso tale modalità e collocano la Samp al terzultimo posto in questa speciale.</p>
      <p>Infine, un dato relativo ai <b>calci d’angolo</b>: la <b>Samp </b>è tredicesima per numero di corner, 63, in una classifica che vede in testa l<b>'Inter</b> con 83 e ultimo il <b>Lecce. </b>Insomma, dopo l’ottimo lavoro svolto sulla difesa ora Ranieri deve concentrare gli sforzi nel reparto offensivo, peraltro orfano di Bonazzoli sino a gennaio, quando almeno dovrebbe arrivare un rinforzo dal mercato.  </p>
    </article>
  </body>
</html>