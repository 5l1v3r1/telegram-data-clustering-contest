<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/bollywood/tabu-will-be-seen-bhool-bhulayya-movie-kartik-aryan-she-will-started-shooting-january/"/>
    <meta property="og:site_name" content="Lokmat"/>
    <meta property="article:published_time" content="2019-11-17T00:30:00+00:00"/>
    <meta property="og:title" content="कार्तिक आर्यनच्या या चित्रपटात तब्बूची एन्ट्री, जानेवारीत करणार शूटिंगला सुरूवात"/>
    <meta property="og:description" content="कार्तिक आर्यन व तब्बू पहिल्यांदाच रुपेरी पडद्यावर काम करताना दिसणार आहेत."/>
  </head>
  <body>
    <article>
      <h1>कार्तिक आर्यनच्या या चित्रपटात तब्बूची एन्ट्री, जानेवारीत करणार शूटिंगला सुरूवात</h1>
      <h2>कार्तिक आर्यन व तब्बू पहिल्यांदाच रुपेरी पडद्यावर काम करताना दिसणार आहेत.</h2>
      <address><time datetime="2019-11-17T00:30:00+00:00">17 Nov 2019, 00:30</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <figure>
        <img src="https://d3pc1xvrcw35tl.cloudfront.net/images/686x514/tttyk_201911324795.jpg"/>
        <figcaption>कार्तिक आर्यनच्या या चित्रपटात तब्बूची एन्ट्री, जानेवारीत करणार शूटिंगला सुरूवात</figcaption>
      </figure>
      <p>बॉलिवूडचा हॅण्डसम हंक <a href="https://www.lokmat.com/topics/kartik-aaryan/">कार्तिक आर्यन</a> लवकरच भूल भुलैया २मध्ये काम करताना दिसणार आहे. या चित्रपटात त्याच्यासोबत <a href="https://www.lokmat.com/topics/kiara-advani/">कियारा अडवाणी</a> मुख्य भूमिकेत दिसणार आहे. ते दोघे या चित्रपटाच्या निमित्ताने एकत्र काम करताना दिसणार आहे. आता सूत्रांकडून मिळालेल्या माहितीनुसार, अभिनेत्री <a href="https://www.lokmat.com/topics/tabu/">तब्बूदेखील</a> या चित्रपटात दिसणार आहे.</p>
      <p>मुंबई मिररच्या रिपोर्टनुसार, <a href="https://www.lokmat.com/topics/tabu/">तब्बूने</a> भूल भूलैयाच्या सीक्वलमध्ये काम करण्यास होकार दिला आहे. चित्रपटाच्या निर्मात्यांचं म्हणणं आहे की तिला या चित्रपटातील भूमिका व स्क्रीप्ट खूप आवडली आहे. तब्बू जानेवारी महिन्यात या चित्रपटाच्या शूटिंगला सुरूवात करणार आहे. हे चित्रपटाचे दुसऱ्या शेड्युलचं शूटिंग असणार आहे जे तीन महिने चालणार आहे. या सिनेमाचं शूटिंग लंडन व राजस्थानमध्ये होणार आहे. सूत्रांच्या माहितीनुसार, तब्बू चित्रपटाचा युएसपी आहे.</p>
      <figure>
        <embed-post data-src="https://www.instagram.com/p/B1_FGehFduP" data-service="Instagram"/>
      </figure>
      <p>काही दिवसांपूर्वी <a href="https://www.lokmat.com/topics/kartik-aaryan/">कार्तिक आर्यनने</a> भूल भुलैया २मधील फर्स्ट लूक सोशल मीडियावर शेअर केला होता. या कार्तिक भूल भुलैयामधील अक्षय कुमारच्या लूकमध्ये दिसला.</p>
      <figure>
        <embed-post data-src="https://www.instagram.com/p/B1VOnqIlgzx" data-service="Instagram"/>
      </figure>
      <p>केशरी रंगाचा कुर्ता-पायजमा, हातात त्रिशूळ, कपाळावर टिळक, गळ्यात रुद्राक्षांच्या माळांमध्ये कार्तिक दिसला.</p>
      <figure>
        <embed-post data-src="https://www.instagram.com/p/B41oQWZJB0t" data-service="Instagram"/>
      </figure>
      <p>या चित्रपटाबद्दल <a href="https://www.lokmat.com/topics/kiara-advani/">कियारा अडवाणी</a> म्हणाली की भूल भुलैया हा मी पाहिलेला पहिला हॉरर सिनेमा आहे आणि या चित्रपटाच्या सीक्वलमध्ये मला काम करण्याची संधी मिळाली.</p>
      <figure>
        <embed-post data-src="https://www.instagram.com/p/B1rITwAlrPJ" data-service="Instagram"/>
      </figure>
      <p>शेवटची तब्बू दे दे प्यार दे चित्रपटात झळकली होती. या चित्रपटात तिच्यासोबत अजय देवगण व रकुल प्रीत मुख्य भूमिकेत होते. </p>
    </article>
  </body>
</html>