<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376211/eytye-nokta"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T00:30:00+00:00"/>
    <meta property="og:title" content="EYT’ye nokta"/>
    <meta property="og:description" content="Cumhurbaşkanı Erdoğan Emeklilikte Yaşa Takılanlar’la ilgili son sözü söyledi: İskandinav ülkelerini de bu sistem batırdı."/>
  </head>
  <body>
    <article>
      <h1>EYT’ye nokta</h1>
      <h2>Cumhurbaşkanı Erdoğan Emeklilikte Yaşa Takılanlar’la ilgili son sözü söyledi: İskandinav ülkelerini de bu sistem batırdı.</h2>
      <address>
        <time datetime="2019-11-17T00:30:00+00:00">17 Nov 2019, 00:30</time>
      </address>
      <p>Milyonlarca EYT’linin umudu yine bir başka bahara kaldı. Cumhurbaşkanı ve AKP Genel Başkanı Recep Tayyip Erdoğan, Emeklilikte Yaşa Takılanlar (EYT) ile ilgili yaptığı açıklamada, “Tutturmuşlar erken emeklilik. İskandinav ülkelerinin hepsi bu sistemle battı. Arkadaşlarıma söylüyorum; beni bu yola asla teşvik etmeyin. Seçim kaybetsek de yokum” şeklinde konuştu.</p>
      <h3>“SİYASİ RANT İÇİN EYT’Yİ İSTİYORLAR”</h3>
      <p>“Bizim başımıza bu erken emekliği dolayanlar bunun bedelini ödediler” diyen Erdoğan, “Bırakalım ne zaman emekli olması gerekiyorsa o zaman emekli olsun ve parasını alsın. Hem erken emeklilikle ideal olan ücreti alamayacak, ikinci bir iş aramak suretiyle işsizliğe öncü olacak. Sosyal güvenlik sistemimizin çökmesini istemelerinin tek sebebi böylece oluşan kaos ortamında siyasi rant hesabıdır” şeklinde konuştu.</p>
      <h3>“Bu hesap kötü, şer, zararlı bir hesaptır beni bu yola asla teşvik etmeyin”</h3>
      <p>EYT’ye ilişkin, “Bu hesap kötü, şer, zararlı bir hesaptır. Biz bunu politik hesaplarla yapmayacağız” diyen Erdoğan, “Arkadaşlarıma söylüyorum beni bu yola asla teşvik etmeyin. Seçim kaybetsek de yokum. Bütün dünya bizim sistemimizi kendine uygulamaya çalışıyor, bizdeki bazı köhne kişiler sistemi çökertmek için koşuyor” açıklamasında bulundu. Erdoğan ayrıca, şehir hastanelerinin zarar ettiği eleştirilerine de, “Şehir hastaneleri neymiş zarar ediyormuş... Halka hizmet için zarar edelim be” şeklinde yanıt verdi.</p>
    </article>
  </body>
</html>