<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-game-pass-titoli-lasceranno/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T13:30:00+00:00"/>
    <meta property="og:title" content="Xbox Game Pass: Strange Brigade e altri titoli lasceranno a breve il servizio | Game Division"/>
    <meta property="og:description" content="Non solo aggiunte purtroppo: a breve diversi titoli, tra cui Below e Strange Brigade, lasceranno Xbox Game Pass, il servizio in abbonamento di Microsoft."/>
  </head>
  <body>
    <article>
      <h1>Xbox Game Pass: Strange Brigade e altri titoli lasceranno a breve il servizio | Game Division</h1>
      <address>
        <time datetime="2019-11-17T13:30:00+00:00">17 Nov 2019, 13:30</time>
      </address>
      <p>Durante lo scoppiettante<b> X019</b> tenutosi lo scorso giovedì sera sono stati annunciati diversi titoli di grandissimo rilievo in arrivo su<b> Xbox Game Pass</b>, il servizio in abbonamento di <b>Microsoft</b> disponibile su <b>PC</b> e <b>Xbox One</b>. Tra le aggiunte più importanti possiamo annoverare giochi del calibro di <b>The Witcher 3, Rage 2, Yakuza</b> e molto altro ancora.</p>
      <p>Purtroppo mentre questi titoli arrivano o stanno per arrivare nel servizio ce ne sono altri che invece a breve lo abbandoneranno e non saranno quindi più giocabili gratuitamente da tutti gli abbonati a <b>Xbox Game Pass.</b></p>
      <p>Leggi anche: <a href="https://www.tomshw.it/videogioco/star-wars-jedi-fallen-order-differenze-evidenti/">Star Wars Jedi Fallen Order, le differenze tra Xbox One e Xbox One x sono decisamente evidenti</a></p>
      <figure>
        <img src="https://www.tomshw.it/images/images/2019/04/xbox-game-pass-ultimate-29245.jpg"/>
      </figure>
      <p>Il prossimo 30 novembre a lasciare il servizio saranno quindi:</p>
      <ul>
        <li><b>Abzu</b> – PC e Xbox One</li>
        <li><b>Football Manager 19</b> – PC</li>
        <li><b>Below</b> – Xbox One</li>
        <li><b>Strange Brigade</b> – Xbox One</li>
        <li><b>GRID 2</b> – Xbox One</li>
        <li><b>Kingdom Two Crowns</b> – Xbox One</li>
      </ul>
      <p>A essere elencato tra i titoli che abbandoneranno a breve <b>Xbox Game Pass</b>, ma senza una data ben definita, c’è inoltre anche <b>LEGO Batman 3: Beyond Gotham.</b></p>
      <p>Chiunque è interessato ad uno dei titoli precedentemente elencati ha quindi ancora circa due settimane per approfittare dell’abbonamento e giocarci gratuitamente. Dopo il 30 novembre, infatti, per continuare la propria esperienza sul titolo in questione sarà necessario comprarlo, non essendo più incluso nel catalogo di <b>Xbox Game Pass.</b></p>
      <p>Che ne pensate di questa notizia, tra i titoli di prossima rimozione c’è qualcosa di interessante che non avete ancora giocato? Che ne pensate del servizio in abbonamento di <b>Microsoft</b>, lo state utilizzando o ad oggi non avete ancora avuto modo di iscrivervi? Fateci sapere che ne pensate direttamente nei commenti qui sotto!</p>
      <blockquote><b>Xbox Game Pass</b> è sicuramente un ottimo servizio che, nonostante queste defezioni, si fa sempre più interessante ogni giorno che passa. Potete acquistare un abbonamento comodamente <a href="https://toms.it/J37BK">a questo indirizzo</a></blockquote>
    </article>
  </body>
</html>