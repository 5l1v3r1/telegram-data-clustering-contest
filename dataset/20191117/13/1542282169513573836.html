<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/17/paremvasi-rouvikwna-spiti-adwni-gewrgiadi"/>
    <meta property="og:site_name" content="euronews"/>
    <meta property="article:published_time" content="2019-11-17T13:20:15+00:00"/>
    <meta property="og:title" content="Παρέμβαση Ρουβίκωνα στο σπίτι του Άδωνι Γεωργιάδη"/>
    <meta property="og:description" content="Μέλη της αναρχικής συλλογικότητας έριξαν φέιγ βολάν έξω από το σπίτι του υπουργού"/>
  </head>
  <body>
    <article>
      <h1>Παρέμβαση Ρουβίκωνα στο σπίτι του Άδωνι Γεωργιάδη</h1>
      <address><time datetime="2019-11-17T13:20:15+00:00">17 Nov 2019, 13:20</time> by <a rel="author">euronews </a></address>
      <p>Μέλη της αναρχικής συλλογικότητας "Ρουβίκωνας" έριξαν λίγο μετά τις 12:30 φέιγ βολάν έξω από το σπίτι του υπουργού Ανάπτυξης και Επενδύσεων Άδωνι Γεωργιάδη. Αμέσως μετά τράπηκαν σε φυγή ενώ πριν από λίγο ανέβασαν ανάρτηση σε ιστοσελίδα του αντιεξουσιαστικού χώρου σχετικά με την ενέργειά τους.</p>
      <h3>Στέλιος Πέτσας: Φασιστικές επιθέσεις δεν μας πτοούν</h3>
      <p>«Το σπίτι του Υπουργού Ανάπτυξης Άδωνι Γεωργιάδη δεχθηκε σήμερα, ανήμερα μιας σημαντικής ημέρας για τη Δημοκρατία μας, αντιδημοκρατική επίθεση από τους τραμπούκους του Ρουβικωνα. Τέτοιου τύπου φασιστικές επιθέσεις δεν πτοούν κανέναν στην κυβέρνηση. Οι μεταρρυθμίσεις προχωρούν και η έννομη τάξη αποκαθίσταται. Είναι υποχρέωση όλων των δυνάμεων που πιστεύουν στη Δημοκρατία, να το δείξουν εμπράκτως καταδικάζοντας τέτοιες επιθέσεις που στρέφονται εναντίον της» αναφέρει σε ανακοίνωσή του για το συμβάν ο υφυπουργός παρά τω πρωθυπουργώ και κυβερνητικός εκπρόσωπος Στέλιος Πέτσας.</p>
    </article>
  </body>
</html>