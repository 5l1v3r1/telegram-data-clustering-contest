<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/avstralijskyj-litak-zdijsnyv-najdovshyj-bezposadkovyj-perelit-v-istoriyi/"/>
    <meta property="og:site_name" content="Рубрика"/>
    <meta property="article:published_time" content="2019-11-17T13:01:58+00:00"/>
    <meta property="og:title" content="Австралійський літак здійснив найдовший безпосадковий переліт в історії"/>
    <meta property="og:description" content="Літак австралійської авіакомпанії Qantas Airways здійснив рейс Лондон – Сідней, який став найдовшим безпосадковим перельотом в історії. Про це повідомляє РБК-Україна з посиланням на Twitter авіаперевізника. “Рейс QF7879 приземлився у Сіднею після перельоту без зупинки з лондонського Гітроу, який тривав 19 годин і 19 хвилин”, – повідомили у Qantas Airways. Як повідомляє CNN, австралійська компанія […]"/>
  </head>
  <body>
    <article>
      <h1>Австралійський літак здійснив найдовший безпосадковий переліт в історії</h1>
      <address><time datetime="2019-11-17T13:01:58+00:00">17 Nov 2019, 13:01</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/2-31-860x580-c-1.jpg"/>
      </figure>
      <p>
        <b>
          <b>Літак австралійської авіакомпанії Qantas Airways здійснив рейс Лондон – Сідней, який став найдовшим безпосадковим перельотом в історії.</b>
        </b>
      </p>
      <p>Про це повідомляє <a href="https://www.rbc.ua/ukr/news/samyy-dlinnyy-samyy-prodolzhitelnyy-polet-1573863774.html">РБК-Україна</a> з посиланням на Twitter авіаперевізника.</p>
      <p>“Рейс QF7879 приземлився у Сіднею після перельоту без зупинки з лондонського Гітроу, який тривав 19 годин і 19 хвилин”, – повідомили у Qantas Airways.</p>
      <p>Як повідомляє CNN, австралійська компанія побила одразу два рекорди – за довжиною польоту в 17800 км та за тривалістю – 19 годин та 19 хвилин.</p>
      <p>На борту були 50 людей. В літаку не було звичайних пасажирів, летіли лише співробітники Qantas, фахівці, які займалися дослідницькою роботою і кілька журналістів.</p>
      <p>Це другий з трьох експериментальних перельотів, під час яких авіакомпанія має намір вивчити можливий вплив на пасажирів та екіпаж такого тривалого перебування в повітрі.</p>
      <p>Учасники перельоту розповіли про те, що в дорозі застали два світанки: один відразу після зльоту, а другий – над Індонезією.</p>
    </article>
  </body>
</html>