<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/schuettler-je-novym-kapitanem-fedcupoveho-vyberu-nemecka-27381/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-17T13:02:00+00:00"/>
    <meta property="og:title" content="Schüttler je novým kapitánem fedcupového výběru Německa"/>
    <meta property="og:description" content="Bývalý pátý tenista světového žebříčku Rainer Schüttler bude od nové sezony kapitánem německého fedcupového týmu. Finalista Australian Open 2003 podepsal smlouvu na příští ročník a ve funkci nahradí Jense Gerlacha, jenž se stal trenérem jedné z německých fedcupových hráček Julie Görgesové."/>
  </head>
  <body>
    <article>
      <h1>Schüttler je novým kapitánem fedcupového výběru Německa</h1>
      <address><time datetime="2019-11-17T13:02:00+00:00">17 Nov 2019, 13:02</time> by <a rel="author">Luboš Zabloudil, TenisPortal.cz, ČTK</a></address>
      <p>
        <b>Bývalý pátý tenista světového žebříčku Rainer Schüttler bude od nové sezony kapitánem německého fedcupového týmu. Finalista Australian Open 2003 podepsal smlouvu na příští ročník a ve funkci nahradí Jense Gerlacha, jenž se stal trenérem jedné z německých fedcupových hráček Julie Görgesové.</b>
      </p>
      <p>Třiačtyřicetiletý Schüttler ukončil kariéru v roce 2012, ale u <i>tenisu</i> zůstal. Je ředitelem turnaje v Ženevě a trénoval například Vaska Pospisila, Sergeje Stachovského a naposledy krajanku Angelique Kerberovou, s níž se zhruba po osmi měsících rozešel letos v červenci.</p>
      <p>Německé tenistky Schüttler poprvé povede v únorovém kvalifikačním souboji v Brazílii o postup na dubnový finálový turnaj v Budapešti.</p>
    </article>
  </body>
</html>