<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/17/marota-krece-u-akciju-ovih-6-fantasticnih-igraca-stize-na-meacu-potpuno-besplatno/"/>
    <meta property="og:site_name" content="Sportska centrala"/>
    <meta property="article:published_time" content="2019-11-17T13:05:00+00:00"/>
    <meta property="og:title" content="MAROTA KREĆE U AKCIJU: Ovih 6 fantastičnih igrača stiže na Meacu potpuno besplatno!"/>
    <meta property="og:description" content="I vrapci na grani znaju da je Đuzepe Marota verovatno najbolji sportski direktor na svetu kada je dovođenje igrača bez obeštećenja u pitanju, uz sve ostale kvalitete koje ima. Kako prenose italijanski mediji Inter je odredio šest igrača kojima ugovor ističe narednog leta, a koji su po ukusu Marote i koji bi trebalo od naredne […]"/>
  </head>
  <body>
    <article>
      <h1>MAROTA KREĆE U AKCIJU: Ovih 6 fantastičnih igrača stiže na Meacu potpuno besplatno!</h1>
      <address><time datetime="2019-11-17T13:05:00+00:00">17 Nov 2019, 13:05</time> by <a rel="author">Marko</a></address>
      <p>I vrapci na grani znaju da je Đuzepe Marota verovatno najbolji sportski direktor na svetu kada je dovođenje igrača bez obeštećenja u pitanju, uz sve ostale kvalitete koje ima.</p>
      <p>Kako prenose italijanski mediji Inter je odredio šest igrača kojima ugovor ističe narednog leta, a koji su po ukusu Marote i koji bi trebalo od naredne sezone da nose dres „neroazura“.</p>
      <p>Prvi na listi je Dris Mertens koji se već dogovorio sa Interom. Dobijaće šest miliona evropskih novčanica po sezoni. Potom, obezbeđen je i potpis Žirua, ali, iako Marota ne želi da plati niti jedan evro za njegovo obeštećenje, postoji opcija da ukoliko Konte bude hteo da ga već u januaru vidi na stadionu „Đuzepe Meaca“ Inter i Čelsi se dogovore oko visine transfera koja neće prelaziti pet miliona evra.</p>
      <p>U notesu nekadašnjeg direktora Juventusa su i bekovi Pari Sen-Žermena sa kojima „sveci“ ne žele da produže saradnju, te su Menije i Kurzava slobodni u izboru nove sredine. Obojica su velika želja Marote.</p>
      <p>I za kraj- dvojac iz Totenhema. Kristijan Eriksen i Jan Vertongen su na izlaznim vratima Londona. Obojia bi došla u redove Intera narednog leta kad im istekne ugovor. Biće veoma zanimljiv duel Marote i njegovog nekadašnjeg „učenika“ Paratićija iz Juventusa, jer i „stara dama“ želi danskog reprezentativca u svojim redovima.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/totalna-euforija-na-cizmi-jedan-od-najbogatijih-ljudi-na-svetu-kupuje-italijanskog-giganta-za-1-000-000-000-evra/"/>
        <a href="https://www.sportskacentrala.com/2019/11/16/novi-udarac-za-renome-milana-donedavni-drugoligas-rossonerima-krade-zlatana/"/>
        <a href="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
        <a href="https://www.sportskacentrala.com/2019/11/15/eurosport-nema-dilemu-ako-sari-ne-osvoji-ligu-sampiona-juve-ce-naredne-sezone-voditi-jedan-od-najboljih-trenera-danasnjice/"/>
        <a href="https://www.sportskacentrala.com/2019/11/15/senzacionalna-1-stranica-gazete-delo-sport-donaruma-napusta-milan-i-potpisuje-za-velikog-rivala/"/>
        <a href="https://www.sportskacentrala.com/2019/11/14/u-dinamu-zadovoljno-trljaju-ruke-dani-olmo-pred-transferom-u-seriju-a/"/>
        <a href="https://www.sportskacentrala.com/2019/11/14/gotovo-inter-obezbedio-prvo-pojacanje-za-januarski-prelazni-rok/"/>
        <a href="https://www.sportskacentrala.com/2019/11/13/bomba-sa-apenina-anceloti-odlazi-iz-napolija-ali-ostaje-u-seriji-a/"/>
      </related>
    </article>
  </body>
</html>