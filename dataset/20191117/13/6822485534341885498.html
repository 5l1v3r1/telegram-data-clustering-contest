<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826091.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T13:07:00+00:00"/>
    <meta property="og:title" content="هشدار همتی به مردم برای حفظ سرمایه‌های خود"/>
    <meta property="og:description" content="به گزارش ایسنا، عبدالناصر همتی طی پست اینستاگرامی اعلام کرد: طی روزهای گذشته و امروز همچنان بانک مرکزی در بازار ارز حضور فعال دارد چرا که مدیریت بازار ایجاب می‌کند که به عنوان بازارساز اصلی نیازهای واقعی را تامین کرده و مازاد عرضه ارز را نیز را مطابق ماه‌های گذشته جمع آوری و به ذخایر کشور اضافه کند."/>
  </head>
  <body>
    <article>
      <h1>هشدار همتی به مردم برای حفظ سرمایه‌های خود</h1>
      <address>
        <time datetime="2019-11-17T13:07:00+00:00">17 Nov 2019, 13:07</time>
      </address>
      <p>رئیس کل بانک مرکزی هشدار داد: مردم مراقب سرمایه‌های خود باشند تا از ناحیه سودجویان و سفته بازان آسیب نبینند.</p>
      <p>به گزارش ایسنا، عبدالناصر همتی طی پست اینستاگرامی اعلام کرد: طی روزهای گذشته و امروز همچنان بانک مرکزی در بازار ارز حضور فعال دارد چرا که مدیریت بازار ایجاب می‌کند که به عنوان بازارساز اصلی نیازهای واقعی را تامین کرده و مازاد عرضه ارز را نیز را مطابق ماه‌های گذشته جمع آوری و به ذخایر کشور اضافه کند.</p>
      <p>وی افزود: مجموعه ذخایر بانک مرکزی از محل خرید ارز صادرات غیرنفتی و بازار ارز این اجازه را می‌دهد که با رصد تحرکات بازار ارز هرگونه تلاش برای سفته‌بازی را خنثی کند و هم زمان اجازه دهد روند عادی عرضه و تقاضای ارز نرخ آن را تعیین کند.</p>
      <p>به گفته رئیس کل بانک مرکزی تجربه بیش از یک سال و اندی گذشته این بانک در مدیریت علمی بازار ارز همچنان ادامه پیدا کرده و اطمینان است که شکل‌گیری انتظارات این چند روز تاثیر چندانی بر بازار ارز نخواهد داشت و همان روند گذشته و منطقی در بازار ادامه خواهد داشت.</p>
    </article>
  </body>
</html>