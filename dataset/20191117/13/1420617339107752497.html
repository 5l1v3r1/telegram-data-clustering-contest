<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-fiumicino/fiumicino-allagamenti-e-alberi-caduti-almeno-20-interventi-di-soccorso-in-poche-ore.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-17T13:45:56+00:00"/>
    <meta property="og:title" content="Fiumicino, allagamenti e alberi caduti: almeno 20 interventi di soccorso in poche ore"/>
    <meta property="og:description" content="Sono stati numerosi, circa una ventina, gli interventi di Polizia locale e Protezione civile effettuati tra le 22 di ieri sera e le ore 11 di stamattina a causa del maltempo e del forte vento che ha interessato il territorio del Comune di Fiumicino. In particolare per caduta di alberi, di rami, di cartelloni stradali […]"/>
  </head>
  <body>
    <article>
      <h1>Fiumicino, allagamenti e alberi caduti: almeno 20 interventi di soccorso in poche ore</h1>
      <address><time datetime="2019-11-17T13:45:56+00:00">17 Nov 2019, 13:45</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1944-80x60.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Sono stati numerosi, circa una ventina, gli interventi di Polizia locale e Protezione civile effettuati tra le 22 di ieri sera e le ore 11 di stamattina a causa del maltempo e del forte vento che ha interessato il territorio del Comune di Fiumicino. In particolare per caduta di alberi, di rami, di cartelloni stradali e altri oggetti.<br/>Alberi e rami caduti per il vento sono stati rimossi dalla Polizia locale e dalla Protezione civile in via del Fontanile di Mezzaluna, in via Portuense all’altezza di QC Terme, in via Coni Zugna, in via Casale Sant’Angelo, in via Castel San Giorgio, dove un albero è caduto su una abitazione, in via di Tragliata, in via Marotta a Fregene.<br/>Per un albero caduto nel canale di via Doberdò a Isola sacra è stato necessario richiedere l’intervento del Consorzio di Bonifica, poiché stava creando problemi al deflusso delle acque.<br/>Cartelloni pubblicitari o stradali divelti, calcinacci, new jersey in plastica volati via sono stati rimossi o spostati invece in via di Torre Clementina, in via della Scafa, in via Ladispoli, in Largo Locatelli, in via dell’aeroporto.<br/>Infine altri interventi su semafori, buche o centraline elettriche saltate sono stati effettuati in via Michele Rosi ad Aranova, in viale Danubio e in via Valderoa.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-720x565.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/IMG_1943-511x400.jpg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/news-fiumicino/fiumicino-allagamenti-e-alberi-caduti-almeno-20-interventi-di-soccorso-in-poche-ore.html"/>
        <a href="https://www.ilcorrieredellacitta.com/news/spettacolo/fabio-volo-chi-e-eta-carriera-curiosita-e-vita-privata-dello-scrittore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/cesare-bocci-chi-e-eta-carriera-curiosita-e-vita-privata-dellattore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/stash-e-i-the-kolors-chi-sono-eta-carriera-curiosita-e-vita-privata-del-trio-ospite-a-domenica-in.html"/>
        <a href="https://www.ilcorrieredellacitta.com/news/spettacolo/gigliola-cinquetti-chi-e-eta-carriera-e-vita-privata-della-cantante-ospite-a-domenica-in.html"/>
        <a href="https://www.ilcorrieredellacitta.com/news/giorgio-panariello-chi-e-eta-fidanzata-vita-privata-carriera-dellospite-di-domenica-in.html"/>
      </related>
    </article>
  </body>
</html>