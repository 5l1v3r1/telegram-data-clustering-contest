<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597778/afiste-me-na-paikso-se-alli-ethniki-omada"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T13:06:00+00:00"/>
    <meta property="og:title" content="«Αφήστε με να παίξω σε άλλη εθνική ομάδα»!"/>
    <meta property="og:description" content="Ο Καρίμ Μπενζεμά απάντησε στον πρόεδρο της γαλλικής ποδοσφαιρικής ομοσπονδίας και δήλωσε πως θέλει να παίξει σε άλλη εθνική ομάδα, από τη στιγμή που του..."/>
  </head>
  <body>
    <article>
      <h1>«Αφήστε με να παίξω σε άλλη εθνική ομάδα»!</h1>
      <address><time datetime="2019-11-17T13:06:00+00:00">17 Nov 2019, 13:06</time> by <a rel="author">Sigmalivesports</a></address>
      <p>Ο Καρίμ Μπενζεμά απάντησε στον πρόεδρο της γαλλικής ποδοσφαιρικής ομοσπονδίας και δήλωσε πως θέλει να παίξει σε άλλη εθνική ομάδα, από τη στιγμή που του κλείνουν οριστικά την πόρτα στους «τρικολόρ»! <br/> <br/>Ο διεθνής επιθετικός της Ρεάλ Μαδρίτης, τελευταία φορά αγωνίστηκε με τη φανέλα με το γαλλικό εθνόσημο το 2015 και η εμπλοκή του στην υπόθεση εκβιασμού του Ματιέ Βαλμπουενά με ροζ βίντεο του νυν παίκτη του Ολυμπιακού, τον έθεσε στο περιθώριο.<br/> <br/>Ο πρόεδρος της Ποδοσφαιρικής Ομοσπονδίας της Γαλλίας, Νοέλ λε Γκρετ, του έκλεισε οριστικά την πόρτα για το αντιπροσωπευτικό συγκρότημα και η απάντηση του Μπενζεμά ήταν η εξής:<br/> <br/>«Πίστευα ότι δεν εμπλέκεσαι στις αποφάσεις του προπονητή... Να ξέρεις όμως πως εγώ και μόνο εγώ θα αποφασίσω το τέλος μου στις εθνικές ομάδες. Άφησέ με να παίξω για άλλη εθνική ομάδα στην οποία θα έχω το δικαίωμα βάσει κανονισμών και εκεί θα δούμε...»!<br/> <br/>Πηγή: gazzetta.gr</p>
    </article>
  </body>
</html>