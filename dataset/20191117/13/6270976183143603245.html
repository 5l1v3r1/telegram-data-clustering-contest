<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/zerkal-rozpovila-koly-ochikuyetsya-rishennya-sudu-oon-shhodo-rf/"/>
    <meta property="og:site_name" content="Рубрика"/>
    <meta property="article:published_time" content="2019-11-17T13:27:44+00:00"/>
    <meta property="og:title" content="Зеркаль розповіла, коли очікується рішення суду ООН щодо РФ"/>
    <meta property="og:description" content="Міжнародний суд ООН має винести рішення по позову України проти Росії про порушення двох конвенцій – про боротьбу з фінансуванням тероризму і про ліквідацію всіх форм расової дискримінації у кінці 2022 – на початку 2023 року Про це повідомила заступник міністра закордонних справ з питань європейської інтеграції Олена Зеркаль, передає УНІАН. За її словами, на грудень […]"/>
  </head>
  <body>
    <article>
      <h1>Зеркаль розповіла, коли очікується рішення суду ООН щодо РФ</h1>
      <address><time datetime="2019-11-17T13:27:44+00:00">17 Nov 2019, 13:27</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/Olena-Zerkal-860x580-c-1.jpg"/>
      </figure>
      <p>
        <b>
          <b>Міжнародний суд ООН має винести рішення по позову України проти Росії про порушення двох конвенцій – про боротьбу з фінансуванням тероризму і про ліквідацію всіх форм расової дискримінації у кінці 2022 – на початку 2023 року</b>
        </b>
      </p>
      <p>Про це повідомила заступник міністра закордонних справ з питань європейської інтеграції Олена Зеркаль, передає <a href="https://www.unian.ua/politics/10752108-sud-oon-rozglyane-po-suti-pozov-ukrajini-proti-rosiji-u-2020-roci.html">УНІАН</a>.</p>
      <p>За її словами, на грудень наступного року Росія має подати великий обсяг документів в суд.</p>
      <p>“Після того суд має надати нам право на вивчення, на реакцію на ці документи. Зазвичай, це три-чотири місяці”, – сказала Зеркаль.</p>
      <p>Вона зазначила, що справа по суті буде слухатись у 2022 році.</p>
      <related>
        <h4>Читайте також</h4>
        <a href="https://rubryka.com/2019/11/08/shho-oznachaye-peremoga-ukrayiny-nad-rosiyeyu-u-sudi-oon-poyasnyuyemo/"/>
      </related>
      <p>“Після нашої реакції дадуть якийсь термін для реакції Російської Федерації на нашу реакцію, і вже після цього будуть призначені слухання. Дійсно, рішення очікується не раніше 2022 року, а можливо, і початку 2023 року”, – наголосила заступниця міністра.</p>
      <p>8 листопада <a href="https://rubryka.com/2019/11/08/teroryzm-na-donbasi-sud-oon-pidtrymav-ukrayinu-u-spravi-proty-rf/">Міжнародний суд ООН в Гаазі визнав свою юрисдикцію для розгляду позову України проти Росії.</a></p>
    </article>
  </body>
</html>