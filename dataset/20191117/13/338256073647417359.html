<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58405-na-volovechchin-vody-opel-nayihav-na-priparkovane-avto-travmuvav-pshohoda.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T13:31:00+00:00"/>
    <meta property="og:title" content="На Воловеччині водій &quot;Opel&quot; наїхав на припарковане авто і травмував пішохода"/>
    <meta property="og:description" content="Про це інформує відділ комунікації поліції Закарпатської області."/>
  </head>
  <body>
    <article>
      <h1>На Воловеччині водій "Opel" наїхав на припарковане авто і травмував пішохода</h1>
      <address>
        <time datetime="2019-11-17T13:31:00+00:00">17 Nov 2019, 13:31</time>
      </address>
      <p>
        <b>Про це інформує відділ комунікації поліції Закарпатської області.</b>
      </p>
      <figure>
        <img src="https://zak-kor.net/uploads/posts/2019-11/1573990372_75196406_992253294484347_6553680138721034240_n.jpg"/>
      </figure>
      <p>У селі Верхні Ворота Воловецького району водій автомобіля «Opel» не впорався з керуванням і зіткнувся з припаркованим автомобілем, позаду якого перебував чоловік. Травмованого пішохода та пасажирів «Opel» доставлено до місцевої лікарні. За фактом автопригоди розпочато слідство<br/><br/>Сьогодні, 17 листопада, близько 7:00 год, до поліції надійшло повідомлення про аварію з потерпілими у селі Верхні Ворота Воловецького району.<br/><br/>На місці події працівники слідчо-оперативної групи з’ясували, що 40-річний водій автомобіля «Opel», мешканець Львівщини, рухаючись правою стороною дороги, не врахував дорожньої обстановки і зіткнувся з припаркованим автомобілем «MERCEDES Sprinter».<br/><br/>Внаслідок удару, постраждав мешканець Міжгірського району, який у той момент перебував позаду припаркованого автомобіля. 41-річного потерпілого госпіталізовано у реанімаційне відділення місцевої лікарні. Шестеро пасажирів «Opel», серед яких чотири дитини віком від 7 до 15 років, також доставлені до місцевої медустанови. Загрози їхньому життю нема.<br/><br/>Водія, який допустив зіткнення, освідчено. За висновками лікарів чоловік за кермом був тверезий.<br/><br/>Зараз правоохоронці з’ясовують усі обставини автопригоди. Попередня правова кваліфікація - стаття 286 Кримінального кодексу України (Порушення правил безпеки дорожнього руху з потерпілими).</p>
      <figure>
        <img src="https://zak-kor.net/uploads/posts/2019-11/1573990353_74388436_992252864484390_2939788900886904832_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1573990372_75196406_992253294484347_6553680138721034240_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1573990367_76686429_992244531151890_5742302031289253888_n.jpg"/>
      </figure>
      <figure>
        <img src="https://zak-kor.net/uploads/posts/2019-11/1573990321_76918972_992244514485225_9164182276504813568_n.jpg"/>
      </figure>
      <p>Відділ комунікації поліції в Закарпатській області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>