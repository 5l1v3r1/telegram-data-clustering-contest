<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376536/polis-memurunu-okla-vurdular"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T13:06:00+00:00"/>
    <meta property="og:title" content="Polis memurunu okla vurdular"/>
    <meta property="og:description" content="Hong Kong'da protestolar hız kesmeden sürerken, gösterilerde bir polis memuru atılan okla vuruldu. Polis memurunun hastaneye kaldırıldığı bildirildi."/>
  </head>
  <body>
    <article>
      <h1>Polis memurunu okla vurdular</h1>
      <h2>Hong Kong'da protestolar hız kesmeden sürerken, gösterilerde bir polis memuru atılan okla vuruldu. Polis memurunun hastaneye kaldırıldığı bildirildi.</h2>
      <address>
        <time datetime="2019-11-17T13:06:00+00:00">17 Nov 2019, 13:06</time>
      </address>
      <p>Hong Kong'da yaklaşık altı aydır süren protestolarda bir polis memuru bugün okla vuruldu.</p>
      <p>CNN International'ın haberine göre çevik kuvvetin şehrin Hum Hom bölgesindeki bir üniversite kampüsüne girmesini engellemek isteyen protestocular ellerinde petrol bombaları ve tuğlalarla kampüse giden yolları kapattı ve barikatlar kurdu. Güvenlik güçleri protestoculara tazyikli su ve biber gazıyla karşılık verdi.</p>
      <p>Geçtiğimiz günlerde Hong Kong'da şiddet artarken, bazı protestocuların ok ve yay kullanmaya başladığı gözlemlenmişti.Bugünkü eylemlerde polis güçlerinden bir medya irtibat memurunun bacağından ok ile vurulduğu açıklandı.</p>
      <p>Polisin yaptığı açıklamada memurun bilincinin açık olduğu ve hastaneye kaldırıldığı bildirildi.</p>
      <p>Olayın meydana geldiği Hong Kong Politeknik Üniversitesi son haftalarda protestocuların toplanma noktalarından biri haline gelmişti.</p>
      <figure>
        <img src="https://www.milligazete.com.tr/sites/71/uploads/2019/11/17/large/ok-honkong-1573985426.jpg?r=e96e2b09d803b32c09741082a93fa3b1"/>
      </figure>
    </article>
  </body>
</html>