<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/saglik/saglik-genel/manisada-olen-lise-ogrencisinin-organlari-5-kisiye-umut-oldu/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T13:26:00+00:00"/>
    <meta property="og:title" content="Manisa’da ölen lise öğrencisinin organları 5 kişiye umut oldu"/>
    <meta property="og:description" content="Manisa’nın Soma ilçesinde geçirdiği kafa travması sonucu beyin ölümü gerçekleşen 17 yaşındaki Ali E.’nin bağışlanan organları, Denizli ve İzmir’de 5 hastaya umut oldu."/>
  </head>
  <body>
    <article>
      <h1>Manisa’da ölen lise öğrencisinin organları 5 kişiye umut oldu</h1>
      <h2>Manisa’nın Soma ilçesinde geçirdiği kafa travması sonucu beyin ölümü gerçekleşen 17 yaşındaki Ali E.’nin bağışlanan organları, Denizli ve İzmir’de 5 hastaya umut oldu.</h2>
      <address><time datetime="2019-11-17T13:26:00+00:00">17 Nov 2019, 13:26</time> by <a rel="author">Haber Merkezi</a></address>
      <p>(A.A.)<br/>Soma Devlet Hastanesi’ne 5 gün önce kafa travması şikayetiyle gelen, burada geçirdiği operasyon sonrası yoğun bakım servisinde yaşam mücadelesi veren Ali E’nin beyin ölümü gerçekleşti.</p>
      <p>Hastane Organ Nakil Koordinatörü Dr. Feray Baş’ın yaptığı görüşmeler sonucunda Ali E’nin anne ve babası oğullarının organlarını bağışlama kararı aldı.</p>
      <p>İzmir Doku ve Organ Nakli Bölge Koordinasyon Merkezi koordinasyonunda yapılan operasyonla Ali’nin kalp, karaciğer ile böbrekleri alınarak İzmir ve Denizli’deki hastanelere gönderildi.</p>
      <figure>
        <img src="https://www.denizlihaber.com/medya/2019/11/denizli-organ-bagisi-1.jpg"/>
      </figure>
      <p>Hastane Başhekimi Uzm. Dr. Ali Osman Çağlayan, Ali’nin organlarının başka hastalara umut ve hayat olması için ailesince bağışladığını belirterek, “Ailesi için büyük bir üzüntü ama organ bekleyen 5 hasta ve aileleri için büyük bir umut bu. Sabahın ilk ışıklarına kadar nakiller için çalıştık” dedi.</p>
      <p>Çağlayan, Ali E’nin kalbinin Katip Çelebi Üniversitesi Tıp Fakültesi Hastanesindeki bir kişiye, karaciğerinin Ege Üniversitesi Tıp Fakültesi Hastanesindeki 2 hastaya, böbreklerinin de S.B.Ü Bozyaka Eğitim ve Araştırma Hastanesi ile Pamukkale Üniversitesi Hastanesindeki hastalara gönderildiğini ifade etti.</p>
    </article>
  </body>
</html>