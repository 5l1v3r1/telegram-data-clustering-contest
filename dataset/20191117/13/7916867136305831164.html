<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134723-atamanas-uzstojo-obradoviciu-ji-ir-zaidejus-sieja-teviskas-rysys.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-17T13:53:00+00:00"/>
    <meta property="og:title" content="Atamanas užstojo Obradovičių: „Jį ir žaidėjus sieja tėviškas ryšys“"/>
    <meta property="og:description" content="Erginas Atamanas išreiškė palaikymą kolegai Željko Obradovičiui, kurio emocijų protrūkis minutės pertraukėlės metu itin skambiai nuaidėjo sporto pasaulyje. Stambulo „Fenerbahče“ ekipai aštuntojo turo rungtynėse Maskvoje vis klimpstant gilyn, Obradovičius be gailesčio apšaukė savo auklėtinius, kurie vienu atsilikinėjo 21 deficitu, o pralaimėjo 18 taškų atsilikimu (70:88) ir patyrė šeštąjį pralaimėjimą. Atamano teigimu, krepšinio aistruoliams nederėtų ..."/>
  </head>
  <body>
    <article>
      <h1>Atamanas užstojo Obradovičių: „Jį ir žaidėjus sieja tėviškas ryšys“</h1>
      <address>
        <time datetime="2019-11-17T13:53:00+00:00">17 Nov 2019, 13:53</time>
      </address>
      <p>Nuotr.: AFP –  Scanpix</p>
      <figure>
        <a href="https://www.basketnews.lt/paveikslelis-195940-any1000x1000.jpg">
          <img src="https://www.basketnews.lt/paveikslelis-195940-any630x500.jpg"/>
        </a>
      </figure>
      <p>Nuotr. AFP –  Scanpix</p>
      <p>Erginas Atamanas išreiškė palaikymą kolegai Željko Obradovičiui, kurio emocijų protrūkis minutės pertraukėlės metu itin skambiai nuaidėjo sporto pasaulyje.</p>
      <p>Stambulo „Fenerbahče“ ekipai aštuntojo turo rungtynėse Maskvoje vis klimpstant gilyn, Obradovičius be gailesčio apšaukė savo auklėtinius, kurie vienu atsilikinėjo 21 deficitu, o pralaimėjo 18 taškų atsilikimu (70:88) ir patyrė šeštąjį pralaimėjimą. </p>
      <p>Atamano teigimu, krepšinio aistruoliams nederėtų pasikliauti tik tuo, ką mato rungtynėse. </p>
      <p>„Nederėtų painioti rungtynių metu užvaldomo adrenalino su tuo, kas vyksta už aikštelės ribų, – pabrėžė Stambulo „Anadolu Efes“ vairininkas. – Esu vienas iš tų žmonių, kurie labai žino, jog Obradovičius su savo žaidėjais palaiko tėvišką ryšį. </p>
      <p>Mes, treneriai, nesijaučiame patogiai, kai viskas, ką pasakome minutės pertraukėlės metu, yra ištransliuojama tiesiogiai. Nėra malonu, kai vaizdo kameros priartina vaizdą ir taip parodo mūsų taktinius sprendimus. Tai yra ypatinga, kas nutinka tarp žaidėjų ir trenerių per minutės pertraukėlę.“</p>
      <p>„Fenerbahče“ su pergalių ir pralaimėjimų santykiu 2-6 Eurolygoje rikiuojasi 15-oje vietoje.</p>
      <p>Savaitės pabaigoje Turkijos žiniasklaidoje buvo pasklidęs gandas, jog neva Obradovičius po tokio starto ketina atsistatydinti, bet „Fenerbahče“ kategoriškai paneigė kalbas ir išreiškė paramą savo vedliui.</p>
      <p>
        <b>Obradovičiaus įtūžis:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F2624096684485054%2F&amp;show_text=0&amp;width=630" width="630" height="356" data-service="Facebook" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201257-crop100x150.jpg"/>
      </figure>
      <p><a href="https://www.basketnews.lt/zaidejai/17917-mike-james.html">Mike James</a> Taškai: 31 Naudingumas: 38 Baudų metimai: 100% 9/9 Tritaškiai: 75% 6/8</p>
    </article>
  </body>
</html>