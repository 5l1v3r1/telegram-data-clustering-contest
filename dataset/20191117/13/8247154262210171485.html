<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/mer-kremenchuka-maleckiy-pogrozhuie-privatniy-kompaniyi-zabrati-yiyi-biznes"/>
    <meta property="og:site_name" content="Кременчугская газета"/>
    <meta property="article:published_time" content="2019-11-17T13:00:00+00:00"/>
    <meta property="og:title" content="Мер Кременчука Малецький погрожує приватній компанії забрати її бізнес"/>
    <meta property="og:description" content="Справа стосується котельні, яка опалює Другу міськлікарню та ліцей №6.  "/>
  </head>
  <body>
    <article>
      <h1>Мер Кременчука Малецький погрожує приватній компанії забрати її бізнес</h1>
      <address>
        <time datetime="2019-11-17T13:00:00+00:00">17 Nov 2019, 13:00</time>
      </address>
      <p>
        <b>Справа стосується котельні, яка опалює Другу міськлікарню та ліцей №6.</b>
      </p>
      <p> </p>
      <p>Минулої п’ятниці члени міськвиконкому прийняли рішення «Про встановлення товариству з обмеженою відповідальністю Генеруюча  компанія «Укрспецтепло» тарифу на теплову енергію з використанням альтернативних джерел енергії для потреб бюджетних установ».</p>
      <p>Цим документом компаніі «Укрспецтепло» встановлено тариф на теплову енергію з використанням альтернативних джерел енергії для потреб бюджетних установ міста Кременчука, що знаходяться за адресами:</p>
      <p>вул. Олександра Білаша, 32 та вул. Генерала Манагарова, 7, у розмірі 1 265,50 грн  за Гкал (без ПДВ), в тому числі:</p>
      <p>- тариф на виробництво теплової енергії – 1 255,93 грн за Гкал (без ПДВ);</p>
      <p>          - тариф на постачання теплової енергії – 9,57 грн  за Гкал (без ПДВ).</p>
      <p>Коментуючи це рішення міський голова Віталій Малецький заявив, що цей тариф на 16% нижчий, ніж тариф «Теплоенерго».</p>
      <p>А ось віце-мер Руслан Проценко повідомив, що мешканці, які живуть поруч з котельнею лікарні №2 мають скарги на чорний дим з труби котельні та неприємний запах.</p>
      <p>«Туди, навіть, наша еколабораторія виїзджала»,- сказав Р.Проценко.</p>
      <p>Міський голова також заявив, що огорожа котельні дуже неприваблива, а на самій території дуже брудно.</p>
      <p>«Нехай наведуть порядок, а інакше там може прийти та працювати «Теплоенерго»,-заявив мер.</p>
      <p>Нагадаємо, <b><a href="https://kg.ua/news/mnogo-let-prostoyal-teper-stal-opasen-kak-maleckiy-i-ko-rubyat-chastnyy-biznes">багато років простояв, а тепер став небезпечний: як Малецький і Ко рубають приватний бізнес</a></b></p>
      <p> </p>
      <p>Олег Булашев</p>
    </article>
  </body>
</html>