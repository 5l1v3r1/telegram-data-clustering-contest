<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/17/terry-oneill-fotografo-morto/"/>
    <meta property="og:site_name" content="Il Post"/>
    <meta property="article:published_time" content="2019-11-17T13:47:55+00:00"/>
    <meta property="og:title" content="È morto il fotografo Terry O’Neill, famoso per i ritratti di celebrità e per le foto alla Londra degli anni Sessanta"/>
    <meta property="og:description" content="È morto sabato sera a Londra il famoso fotografo britannico Terry O’Neill, noto soprattutto per come raccontò l'ambiente culturale della Londra degli anni Sessanta e per i suoi ritratti di celebrità come Frank Sinatra, David Bowie ed Elizabeth Taylor. Aveva 81 anni e da tempo aveva un tumore alla prostata. La notizia"/>
  </head>
  <body>
    <article>
      <h1>È morto il fotografo Terry O’Neill, famoso per i ritratti di celebrità e per le foto alla Londra degli anni Sessanta</h1>
      <address>
        <time datetime="2019-11-17T13:47:55+00:00">17 Nov 2019, 13:47</time>
      </address>
      <p>È morto sabato sera a Londra il famoso fotografo britannico <a href="https://www.theguardian.com/artanddesign/2019/nov/17/photographer-of-swinging-60s-terry-oneill-dies-aged-81">Terry O’Neill</a>, noto soprattutto per come raccontò l’ambiente culturale della Londra degli anni Sessanta e per i suoi ritratti di celebrità come Frank Sinatra, David Bowie ed Elizabeth Taylor. Aveva 81 anni e da tempo aveva un tumore alla prostata. La notizia è stata data dall’agenzia fotografica Iconic Images, che lo rappresentava. Era comparso in pubblico per l’ultima volta a ottobre per ricevere dal principe William del Regno Unito l’ordine dell’Impero britannico per i servizi resi alla fotografia.</p>
      <slideshow>
        <figure>
          <img src="https://www.ilpost.it/wp-content/uploads/2019/11/Terry-ONeill_00.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_04.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_07.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_03.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_06.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_02.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_01.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_05.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Terry-ONeill_08.jpg"/>
        </figure>
      </slideshow>
      <p>O’Neill era nato a Romford, a est di Londra, il 30 luglio del 1938. Fu tra i primi a fotografare i Beatles: «Avevo solo 20 anni ed ero il fotografo più giovane di Fleet Street», raccontò. Poi continuò con i Rolling Stones, Brigitte Bardot, Sean Connery, Nelson Mandela e la regina Elisabetta II, l’unica persona che si sentì agitato a ritrarre: «Cercai un po’ di battute sulle corse di cavalli per rompere il ghiaccio e grazie a dio rise», spiegò al giornale <i><i>Observer</i></i> nel 2018. Nel 1963 sposò la modella Vera Day, con cui ebbe due figli e dal 1983 al 1987 fu sposato con l’attrice Faye Dunaway con cui ebbe un figlio, Liam, nato nel 1980; si sposò una terza volta.</p>
      <figure>
        <embed-post data-src="https://www.instagram.com/p/B49pE77Adab" data-service="Instagram"/>
      </figure>
      <figure>
        <embed-post data-src="https://www.instagram.com/p/B2RPIzMgFxX" data-service="Instagram"/>
      </figure>
      <figure>
        <embed-post data-src="https://www.instagram.com/p/B0vY3Ozg0D0" data-service="Instagram"/>
      </figure>
      <figure>
        <embed-post data-src="https://www.instagram.com/p/Br9mX49gsui" data-service="Instagram"/>
      </figure>
    </article>
  </body>
</html>