<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/bez-kamioni-po-magistralite-prez-lyatoto-i-po-praznitsite-prez-2020-g.html"/>
    <meta property="og:site_name" content="News.bg"/>
    <meta property="article:published_time" content="2019-11-17T13:51:46+00:00"/>
    <meta property="og:title" content="Без камиони по магистралите през лятото и по празниците през 2020 г."/>
    <meta property="og:description" content="За първи път спирането им ще е само в посоката с очакван засилен трафик"/>
  </head>
  <body>
    <article>
      <h1>Без камиони по магистралите през лятото и по празниците през 2020 г.</h1>
      <address>
        <time datetime="2019-11-17T13:51:46+00:00">17 Nov 2019, 13:51</time>
      </address>
      <p><b>През 2020 г. при официални празници и в определени дни през лятото ще се спира движението на камионите над 12 т по автомагистралите и най-натоваренитe пътища</b>, съобщават от Агенция "Пътна инфраструктура". Това предвижда проект на заповед за временна организация на движението на моторните превозни средства над 12 тона по участъци от републиканската пътна мрежа, която влиза в сила от 1 януари догодина.</p>
      <p>Както и досега през 2020 г. при повече от два почивни дни трафикът на тежкотоварните автомобили ще се ограничава <b>в последния работен ден от 16 ч. до 20 ч. и в последния почивен ден - от 14 ч. до 20 ч</b>. Целта е да се осигури безопасността на движение, когато много хора тръгват на път.</p>
      <p>
        <b>За първи път спирането на тежкотоварните автомобили ще е само в посоката с очакван засилен трафик за следните участъци:</b>
      </p>
      <p> АМ "Тракия" - в последния работен ден в участъка от София до Пловдив за пътуващите към Пловдив и в последния почивен ден в отсечката Пловдив - София за пътуващите към София;</p>
      <p> АМ "Хемус" - в последния работен и последния почивен ден за участъка от София до пътната връзка при кръстовището с път I-4 (при 87-ми км) в двете посоки;</p>
      <p> АМ "Струма" - в последния работен ден в участъка от София до Симитли за пътуващите към ГКПП "Кулата" и в последния почивен ден за отсечката от Сандански до Кресна за пътуащите към София;</p>
      <p> АМ "Марица" - в последния почивен ден за пътуващите от Харманли до АМ "Тракия";</p>
      <p> път I-1 с. Ребърково - Ботевград;</p>
      <p> път I-1 - от етапна връзка на лот 2 на АМ "Струма" при Благоевград до Кресна;</p>
      <p> път I-4 - от п. в. "Коритна" през Велико Търново до Шумен;</p>
      <p> път I-5 Русе - Бяла;</p>
      <p> път I-8 ГКПП "Калотина" - София;</p>
      <p> път I-9 Варна - Бургас;</p>
      <p> път II-18 Околовръстен път на София;</p>
      <p> път II-99 Бургас - Царево.</p>
      <p>За повишаване на безопасността през летните месеци се предвижда <b>от 15 юни до 15 септември всеки петък от 18 ч. до 20 ч. и всяка неделя от 16 ч. до 20 ч. да се спира движението на тежкотоварните автомобили над 12 тона по най-натоварените автомагистрални отсечки:</b></p>
      <p> АМ "Тракия" - в петък за участъка от София до Пловдив за пътуващите към Пловдив, а в неделя за отсечката Пловдив - София за пътуващите към столицата;</p>
      <p> АМ "Хемус" - в петък и неделя за участъка от София до пътната връзка при кръстовището с път I-4 (при 87-ми км) в двете посоки;</p>
      <p> АМ "Струма" - в петък за участъка от София до Симитли в посока ГКПП "Кулата" и в неделя от Сандански до Кресна за пътуващите към София;</p>
      <p> АМ "Марица" - само в неделя за пътуващите от Харманли до АМ "Тракия".</p>
      <p>
        <b>От 15 юни до 15 септември догодина всеки петък от 17 ч. до 20 ч. и всяка неделя от 14 ч. до 20 ч. в двете посоки ще се ограничава движението на автомобили над 12 тона по следните участъци от републиканската пътна мрежа :</b>
      </p>
      <p> път I-1 с. Ребърково - Ботевград;</p>
      <p> път I-1 - от етапна връзка на лот 2 на АМ "Струма" при Благоевград до Кресна;</p>
      <p> път I-5 Русе - Бяла;</p>
      <p> път I-9 Варна - Бургас;</p>
      <p> път II-99 Бургас - Царево.</p>
      <p>Ограничението няма да важи за товарни автомобили, които превозват бързоразвалящи се хранителни продукти и товари на температурен режим, живи животни и опасни товари (ADR).</p>
    </article>
  </body>
</html>