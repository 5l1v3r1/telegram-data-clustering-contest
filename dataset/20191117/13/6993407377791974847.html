<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-tbilisi-protesty/30276543.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-17T13:18:36+00:00"/>
    <meta property="og:title" content="Тисячі протестувальників вийшли на вулиці Тбілісі після провалу голосування за виборчу реформу"/>
    <meta property="og:description" content="Тисячі людей 17 листопада вийшли на вулиці біля парламенту Грузії в Тбілісі після того, як парламент не зміг ухвалити виборчу реформу. Акція відбувається мирно, люди тримають у руках прапори Грузії,"/>
  </head>
  <body>
    <article>
      <h1>Тисячі протестувальників вийшли на вулиці Тбілісі після провалу голосування за виборчу реформу</h1>
      <address>
        <time datetime="2019-11-17T13:18:36+00:00">17 Nov 2019, 13:18</time>
      </address>
      <p>Тисячі людей 17 листопада вийшли на вулиці біля парламенту Грузії в Тбілісі після того, як парламент не зміг ухвалити виборчу реформу.</p>
      <p>Акція відбувається мирно, люди тримають у руках прапори Грузії, НАТО і Європейського союзу і слухають промови опозиційних політиків. Біля парламенту посилені заходи безпеки.</p>
      <p>14 листопада грузинський парламент <a href="https://www.radiosvoboda.org/a/news-hruzia-zminy-do-konstytutsii-ne-uhvalyly/30271457.html">не схвалив поправку</a> до Конституції щодо переходу на пропорційну електоральну систему.</p>
      <p>Законопроєкт був відхилений у першому читанні 14 листопада. Він не отримав необхідної підтримки у мінімум 113 голосів.</p>
      <p>Зміна виборчої системи зі змішаної на пропорційну починаючи з 2020 року була однією з вимог тисяч демонстрантів, які виходили на <a href="https://www.radiosvoboda.org/a/news-tbilisi-protesty/30011159.html">акції протесту в Грузії </a>в червні та липні 2019 року.​</p>
      <figure>
        <img src="https://gdb.rferl.org/B4830101-8653-46AC-BB73-9F0A4B7B8325_cx0_cy7_cw100_r1.jpg"/>
      </figure>
      <p>Через неухвалення змін 15 листопада на вулиці Тбілісі вийшли протестувальники. Вони зібралися біля парламенту і перекрили рух головною вулицею міста.</p>
      <p>Крім того, рішення грузинського парламенту викликало критику ПАРЄ, а також посольства США в Тбілісі.</p>
      <figure>
        <img src="https://gdb.rferl.org/4B55988D-E66F-4D84-A6C9-515BC30CE9D4.jpg"/>
      </figure>
      <p>Партія «Грузинська мрія», зокрема її лідер і засновник, мільярдер Бідзіна Іванішвілі, підтримала реформу, але рішення все одно ухвалити не вдалося.</p>
      <p>Це спонукало деяких законодавців, зокрема заступницю спікера Тамар Ханґошвілі, вийти зі складу правлячої коаліції «Грузинська мрія».</p>
    </article>
  </body>
</html>