<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39738/%D8%AE%D9%88%D8%AF%D8%B1%D9%88%DB%8C-%D8%A8%D8%B1%D9%82%DB%8C-%D8%A8%D8%A7-%D9%82%D8%AF%D8%B1%D8%AA-%DB%B5%DB%B3%DB%B0-%D8%A7%D8%B3%D8%A8-%D8%A8%D8%AE%D8%A7%D8%B1-%D8%B1%D9%82%DB%8C%D8%A8-%D8%AA%D8%B3%D9%84%D8%A7"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T13:02:00+00:00"/>
    <meta property="og:title" content="خودروی برقی با قدرت ۵۳۰ اسب بخار، رقیب تسلا"/>
    <meta property="og:description" content="شرکت بی ام دبلیو قصد دارد خودروی برقی بسازد که با یکبار شارژ می‌تواند ۳۷۳ مایل را طی کند. قدرت این خودرو ۵۳۰ اسب بخار است و سرعت آن در ۴ ثانیه از صفر به ۱۰۰ کیلومتر برساعت می‌رسد."/>
  </head>
  <body>
    <article>
      <h1>خودروی برقی با قدرت ۵۳۰ اسب بخار، رقیب تسلا</h1>
      <address><time datetime="2019-11-17T13:02:00+00:00">17 Nov 2019, 13:02</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>شرکت بی ام دبلیو قصد دارد خودروی برقی بسازد که با یکبار شارژ می‌تواند ۳۷۳ مایل را طی کند. قدرت این خودرو ۵۳۰ اسب بخار است و سرعت آن در ۴ ثانیه از صفر به ۱۰۰ کیلومتر برساعت می‌رسد.</i>
      </p>
      <figure>
        <img src="https://barghnews.com/files/fa/news/1398/8/26/83870_946.jpg"/>
      </figure>
      <p>به گزارش <a href="https://barghnews.com/">برق نیوز</a>، از آنجایی که بسیاری از شرکت‌های بزرگ خودروسازی در جهان به سمت و سوی توسعه و تولید خودرو‌های پاک، دوستدار محیط زیست و برقی روی آورده اند، شرکت خودروسازی بی ام و آلمان نیز از برنامه‌های خود برای تولید انبوه و عرضه مدل‌های مختلف الکتریکی خبر داده است.<br/>حالا به تازگی تصاویر و مشخصاتی از خودروی الکتریکی بی‌ام‌و آی۴ که قرار است در سال ۲۰۲۱ میلادی وارد خط تولید این خودروساز آلمانی شود، منتشر شده است که نشان می‌دهد به یک باتری ۸۰ کیلووات ساعتی مجهز شده که به همراه موتور و پیشرانه با قدرت ۵۳۰ اسب بخار، به آن اجازه می‌دهد تا ۳۷۳ مایل مسافت را طی کند.<br/><br/>بر اساس گزارش وب سایت اتوبلاگ، تولید این خودروی جدید و برقی بخشی از برنامه بلندمدت شرکت بی ام و برای توسعه وسائل نقلیه پاک و دوستدار محیط زیست به شمار می‌رود که بدون شک رقیب بزرگ و سرسختی برای تسلا مدل ۳ محسوب خواهد شد. <br/><br/>مدت زمانی که طول می‌کشد تا سرعت این خودرو از صفر به ۶۲ مایل بر ساعت برسد، تنها چهار ثانیه است. گفته می‌شود نهایت سرعت این خودرو نیز ۱۲۰ مایل بر ساعت است.<br/><br/>این خودروی جدید از نسل پنجم پک‌های باتری توسعه داده شده توسط شرکت بی‌ام‌و بهره خواهد برد. گزارش‌های منتشر شده نشان می‌دهد که نسل جدید باتری‌های توسعه داده شده توسط این شرکت از ظرفیت و قدرت بسیار بالاتری برخوردارند و قادر خواهند بود در مدت زمان کمتری شارژ شوند. این بدان معناست که باتری این خودرو می‌تواند تنها ظرف مدت ۳۵ دقیقه، ۸۰ درصد شارژ شود.<br/><br/>بسیاری از کشور‌های جهان قصد دارند با هدف مقابله با آلودگی هوا و کاهش میزان انتشار آلاینده‌ها و گاز‌های گلخانه‌ای و حفظ بیشتر محیط زیست، خودرو‌های تمام الکتریکی و برقی را به تولید انبوه برسانند.<br/><br/>افزایش روزافزون خودرو‌های برقی و محبوبیت استفاده بیش‌تر از این خودرو‌های پاک، موجب شده است شرکت‌های خودروسازی در سراسر جهان به رقابتی تنگاتنگ پرداخته و هر یک از برنامه‌های خود برای طراحی و تولید خودرو‌هایی بهتر و با توان پیمایش بیشتر رونمایی کنند. بدین ترتیب شرکت‌های خودروسازی بزرگی تصمیم گرفته‌اند که تغییر رویکرد داده و به سمت و سوی ساخت و طراحی خودرو‌های برقی و الکتریکی و هیبریدی بپردازند تا در سال‌های آینده، مشتریان خودرو بیشتر به خرید این محصولات روی بیاورند. منبع: <a href="http://www.powernews.ir/">ایسنا</a></p>
    </article>
  </body>
</html>