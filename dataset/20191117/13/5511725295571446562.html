<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/other/vainodes-handbolisti-svin-uzvaru-virsligas-spele.d?id=51646987"/>
    <meta property="og:site_name" content="DELFI"/>
    <meta property="article:published_time" content="2019-11-17T13:18:54+00:00"/>
    <meta property="og:title" content="'Vaiņodes' handbolisti svin uzvaru virslīgas spēlē "/>
    <meta property="og:description" content="&quot;Vaiņodes&quot; komanda svētdien svinēja uzvaru &quot;SynotTip&quot; Latvijas handbola virslīgas mačā."/>
  </head>
  <body>
    <article>
      <h1>'Vaiņodes' handbolisti svin uzvaru virslīgas spēlē </h1>
      <address><time datetime="2019-11-17T13:18:54+00:00">17 Nov 2019, 13:18</time> by <a rel="author">LETA</a></address>
      <p>
        <b>"Vaiņodes" komanda svētdien svinēja uzvaru "SynotTip" Latvijas handbola virslīgas mačā.</b>
      </p>
      <p>Vaiņodes vienība savā laukumā ar rezultātu 30:24 (16:13) pārspēja Latvijas junioru izlases bāzes komandu MSĢ/LAT 2000.</p>
      <p>Mājinieki vadībā nostiprinājās pirmā puslaika pēdējās piecās minūtēs, kad ar četriem bezatbildes vārtiem panāca 16:12 un turpmākajā mača gaitā neatdeva vadības grožus.</p>
      <p>Uzvarētājiem rezultatīvākie bija brāļi Pāvili, Oskaram un Aināram gūstot attiecīgi deviņus un septiņus vārtus. Viesiem pa pieciem vārtiem guva Jurģis Strēlis un Gints Greikšs.</p>
      <p>Pa 16 punktiem valsts čempionātā iekrājušas "Celtnieks" un "Ogre", taču pirmā vienība aizvadījusi deviņas spēles, kamēr ogrēnieši laukumā devušies desmit mačos. Trešā ar 14 punktiem septiņās spēlēs ir Dobeles "Tenax", tālāk ar desmit punktiem deviņos un 11 dueļos seko "Latgols" un "Vaiņode".</p>
      <p>MSĢ/LAT 2000 12 spēlēs ir seši punkti, "Jūrmalas Sports" iekrājuši četrus punktus, aizvadot par divām cīņām mazāk, bet ASK/LSPA 11 dueļos tikuši vien pie diviem punktiem.</p>
      <p>Janvāra beigās Latvijas vīriešu handbola izlase pirmo reizi vēsturē spēlēs Eiropas čempionāta finālturnīrā. Pastāv iespēja, ka šajā laikā nespēlēs tikai vadošās komandas "Tenax" un "Celtnieks", bet citām vienībām mači varētu notikt.</p>
      <p>Izspēles formāts virslīgā vīriešiem paliks nemainīgs. No sākuma visas astoņas komandas aizvadīs divas spēles katra ar katru, pēc kā dalīsies divos četriniekos - 1.-4.vieta un 5.-8.vieta. Izslēgšanas spēlēs piedalīsies sešas spēcīgākās komandas, pirmo divu ieguvējām uzreiz sev garantējot vietu pusfinālā, bet vēl četrām komandām cīnoties ceturtdaļfinālos. MSĢ/LAT 2000 arī šogad startēs ārpus konkurences un par medaļām necīnīsies.</p>
      <p>Iepriekšējā sezonā otro gadu pēc kārtas par Latvijas čempioniem kļuva Dobeles "Tenax" handbolisti, kuri finālsērijā ar 3-0 pārspēja Rīgas "Celtnieks" vienību.</p>
    </article>
  </body>
</html>