<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/antoine-griezmann-confieu-en-mi-i-tot-sortira-sol/noticia/2964015/"/>
    <meta property="og:site_name" content="CCMA"/>
    <meta property="article:published_time" content="2019-11-17T13:17:17+00:00"/>
    <meta property="og:title" content="Antoine Griezmann: &quot;Confieu en mi i tot sortirà sol&quot;"/>
    <meta property="og:description" content="El francès ha enviat un missatge tranquil·litat a l'afició del Barça i admet que adaptar-se a un equip com l'equip blaugrana no és gens fàcil"/>
  </head>
  <body>
    <article>
      <h1>Antoine Griezmann: "Confieu en mi i tot sortirà sol"</h1>
      <h2>El francès ha enviat un missatge tranquil·litat a l'afició del Barça i admet que adaptar-se a un equip com l'equip blaugrana no és gens fàcil</h2>
      <address><time datetime="2019-11-17T13:17:17+00:00">17 Nov 2019, 13:17</time> by <a rel="author">esport3</a></address>
      <p><b>Antoine Griezmann</b> ha explicat en una entrevista a la televisió francesa Téléfoot que no es penedeix de la decisió d'haver fitxat pel Barça aquest estiu passat, i ha enviat un missatge de confiança a l'afició blaugrana:</p>
      <blockquote>"Estic orgullós de la decisió de ser on soc i serà el treball que ho marcarà tot.<b> Confieu en mi i tot sortirà sol</b>. He de guanyar-me la confiança de l'equip i estaré a punt."</blockquote>
      <p>El francès, que està concentrat amb la seva selecció, confessa que <b>l'adaptació al Barça no és senzilla</b>, perquè tot és diferent, i que toca treballar.</p>
      <blockquote>"El <b>Barcelona no és el lloc més fàcil</b>. És una plantilla nova, un club diferent, una nova tàctica, un nou posicionament i rol per a mi. Però és el que hi ha i toca treballar."</blockquote>
      <p>Finalment, Griezmann s'ha definit com un jugador d'equip, i que encara que pugui marcar molts gols, el seu objectiu principal és ajudar l'equip amb tot el que pugui.</p>
    </article>
  </body>
</html>