<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904079/opvallend-gerucht-ajax-heeft-40-miljoen-over-voor-braziliaans-talent-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T13:05:00+00:00"/>
    <meta property="og:title" content="Opvallend gerucht: 'Ajax heeft 40(!) miljoen over voor Braziliaans talent'"/>
    <meta property="og:description" content="Ajax lijkt vol te gaan voor de handtekening van Flamengo-talent Reinier Jesus Carvalho, kortweg Reinier. De pas zeventienjarige Braziliaan heeft zich in korte tijd in de kijker gespeeld van meerdere topclubs en de Amsterdammers zouden maar liefst 40 miljoen euro over hebben voor het talent."/>
  </head>
  <body>
    <article>
      <h1>Opvallend gerucht: 'Ajax heeft 40(!) miljoen over voor Braziliaans talent'</h1>
      <address>
        <time datetime="2019-11-17T13:05:00+00:00">17 Nov 2019, 13:05</time>
      </address>
      <p>
        <b>Ajax lijkt vol te gaan voor de handtekening van Flamengo-talent Reinier Jesus Carvalho, kortweg Reinier. De pas zeventienjarige Braziliaan heeft zich in korte tijd in de kijker gespeeld van meerdere topclubs en de Amsterdammers zouden maar liefst 40 miljoen euro over hebben voor het talent.</b>
      </p>
      <p>Dat meldt <i>La Gazzetta dello Sport</i>-journalist Nicol√≤ Schira via Twitter. De pas zeventienjarige Braziliaanse middenvelder geldt als een van de grootste talenten in zijn land en staat op de radar van meerdere Europese topclubs, waaronder Paris Saint-Germain, Borussia Dortmund en FC Barcelona. Ajax wil deze clubs volgens Schira voor zijn en heeft 40 miljoen euro over voor 70 procent van de eigendomsrechten van de jongeling.</p>
      <p>Dit houdt in - mocht de transfer op deze manier doorgaan - dat Reinier naar Ajax verhuist maar dat de Amsterdammers bij een eventuele doorverkoop een gedeelte van het verkoopbedrag over moeten maken aan Flamengo.</p>
      <p>Reinier staat tot medio 2024 onder contract bij de Braziliaanse club, waardoor Flamengo een sterke onderhandelingspositie heeft in de gesprekken rondom het talent. <i>Transfermarkt</i> schat de waarde van de speler op dit moment in op vijftien miljoen euro.</p>
      <figure>
        <iframe data-src="https://twitter.com/NicoSchira/status/1195825898307629056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>