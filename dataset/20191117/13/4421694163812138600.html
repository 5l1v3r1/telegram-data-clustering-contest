<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-likarni-pomer-vijskovyj-yakyj-postrazhdav-v-naslidok-vybuhiv-u-balakliyi/"/>
    <meta property="og:site_name" content="VARTA1"/>
    <meta property="article:published_time" content="2019-11-17T13:00:44+00:00"/>
    <meta property="og:title" content="У лікарні помер військовий, який постраждав внаслідок вибухів у Балаклії"/>
    <meta property="og:description" content="У лікарні помер військовий, який постраждав в наслідок вибухів у Балаклії"/>
  </head>
  <body>
    <article>
      <h1>У лікарні помер військовий, який постраждав внаслідок вибухів у Балаклії</h1>
      <address>
        <time datetime="2019-11-17T13:00:44+00:00">17 Nov 2019, 13:00</time>
      </address>
      <p>Post Views: 219</p>
      <p>
        <b>У лікарні помер один з військовослужбовців, котрі постраждали внаслідок вибуху на складі боєприпасів Міністерства оборони в Балаклії, Харківської області. Четверо військових ще перебувають у медзакладі. Про це інформувало <a href="https://hromadske.ua/posts/vibuhi-u-balakliyi-u-likarni-pomer-poranenij-vijskovij?tg-group">“Громадське”</a>, з посиланням на пресслужбу Генштабу Збройних сил України.</b>
      </p>
      <p>Військовий помер 17 листопада, у Харківській міській клінічній лікарні швидкої та невідкладної медичної допомоги. </p>
      <p>«Решта військовослужбовців, які також постраждали внаслідок події, знаходяться на лікуванні, загроза їхньому життю відсутня», — додали у штабі.</p>
      <p>У Міноборони розповіли, що помер 43-річний водій, старший солдат, який отримав термічні опіки, політравму та чисельні осколкові ураження.</p>
      <p>Нагадаємо, 15 листопада у Балаклії місцеві почули вибухи. У ЗСУ заявили, що ситуація планова — військовослужбовці проводили утилізацію залишків боєприпасів, які не можна транспортувати.</p>
      <p>У той же день стало відомо, що внаслідок вибуху на складі боєприпасів двоє військовослужбовців загинули, ще п’ятеро постраждали. </p>
      <p>У Генштабі ЗСУ заявили, що ймовірною причиною вибухів боєприпасів у Балаклії є загоряння твердопаливного двигуна до ракети.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>