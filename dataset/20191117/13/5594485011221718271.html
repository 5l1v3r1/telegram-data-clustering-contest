<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/zdrave/koshchunstvo-angliyski-ucheni-posegnakha-na-blgarskite-kiselo-zele-i-mlyako-bili-mnogo-vredni_news709724.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-17T13:30:00+00:00"/>
    <meta property="og:title" content="Кощунство: Английски учени посегнаха на българските кисело зеле и мляко - били много вредни"/>
    <meta property="og:description" content="Проучването е направено основно от британския микробиолог г-жа Манал Мохамед от Уестминистърския университет"/>
  </head>
  <body>
    <article>
      <h1>Кощунство: Английски учени посегнаха на българските кисело зеле и мляко - били много вредни</h1>
      <h2>Проучването е направено основно от британския микробиолог г-жа Манал Мохамед от Уестминистърския университет</h2>
      <address>
        <time datetime="2019-11-17T13:30:00+00:00">17 Nov 2019, 13:30</time>
      </address>
      <p>https://blitz.bg/zdrave/koshchunstvo-angliyski-ucheni-posegnakha-na-blgarskite-kiselo-zele-i-mlyako-bili-mnogo-vredni_news709724.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573935181-zele.jpg"/>
      </figure>
      <p><b>Английскит учени посегнаха и на българското кисело зеле. Според тях то е вредно, както и киселото мляко, квасеният хляб и други типични български продукти, съобщава <a href="https://bg-voice.com/%d0%b0%d0%bd%d0%b3%d0%bb%d0%b8%d0%b9%d1%81%d0%ba%d0%b8%d1%82%d0%b5-%d1%83%d1%87%d0%b5%d0%bd%d0%b8-%d0%bf%d0%be%d1%81%d0%b5%d0%b3%d0%bd%d0%b0%d1%85%d0%b0-%d0%bd%d0%b0-%d0%ba%d0%b8%d1%81%d0%b5%d0%bb/">bg-voice.com</a>.</b><br/><br/>Проучването е направено основно от британския микробиолог г-жа Манал Мохамед от Уестминистърския университет.<br/><br/>Според нея ферментиралите храни и напитки могат да предизвикат неприятни странични ефекти и да улеснят размножаването на резистентни на антибиотици бактерии.<br/><br/>„Киселото зеле, йогурта, чаената гъба комбуча, се славят като полезни. Напоследък продажбата им се увеличава заради твърденията, че подобряват храносмилането, намаляват възпаленията, подсилват имунитета, помагат за отслабването. Никой не говори обаче, че те могат да предизвикат алергия“, каза г-жа Манал Мохамед.<br/><br/>Според нея неприятните странични ефекти се дължат на съдържащите се в богатите на пробиотици храни хистамини. Някои хора не произвеждат достатъчно от разграждащите ги ензими и хистамините преминават в кръвта, където предизвикват реакции.<br/><br/>Ферментиралите храни могат да предизвикат и сърбеж, умора, обриви, диария, гадене, повръщане, в редки случаи дори ниско кръвно налягане, сърдечна аритмия, проблеми със съня.<br/><br/>Манал Мохамед предупреди също, че възрастните хора или тези с отслабена имунна система могат да получат сериозни инфекции от такива храни заради съдържащите се в тях живи бактерии.<br/><br/>Такива случаи, макар и редки, са известни на медицината. В някои от тях има и резистентни бактерии.<br/><br/>Известно е, че витамините от ферментиралите храни се усвояват по-лесно, както и съдържащите се в тях минерали. На това се дължи и голямата им популярност.</p>
    </article>
  </body>
</html>