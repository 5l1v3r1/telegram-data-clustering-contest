<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742145"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T13:25:00+00:00"/>
    <meta property="og:title" content="'อนค.'จ่อแถลงฟ้อง'กกต.' ปมฟันหุ้นสื่อ'ธนาธร'18พ.ย."/>
    <meta property="og:description" content="“ช่อ” ปลื้มกระแสตอบรับ ”อยู่ไม่เป็น” เชื่อสังคมเข้าใจสิ่งที่อยากสื่อสาร 18 พ.ย.เตรียมแถลงข่าวฟ้อง กกต.ปมฟันหุ้นสื่อ “ธนาธร” เปิดตู้ปณ.-อีเมลรับข้อมูล คดีทุจริตเตรียมศึกซักฟอกรัฐบาล"/>
  </head>
  <body>
    <article>
      <h1>'อนค.'จ่อแถลงฟ้อง'กกต.' ปมฟันหุ้นสื่อ'ธนาธร'18พ.ย.</h1>
      <address>
        <time datetime="2019-11-17T13:25:00+00:00">17 Nov 2019, 13:25</time>
      </address>
      <p>
        <b>“ช่อ” ปลื้มกระแสตอบรับ ”อยู่ไม่เป็น” เชื่อสังคมเข้าใจสิ่งที่อยากสื่อสาร 18 พ.ย.เตรียมแถลงข่าวฟ้อง กกต.ปมฟันหุ้นสื่อ “ธนาธร” เปิดตู้ปณ.-อีเมลรับข้อมูล คดีทุจริตเตรียมศึกซักฟอกรัฐบาล</b>
      </p>
      <p>เมื่อวันที่ 17 พ.ย. น.ส.พรรณิการ์ วานิช โฆษกพรรคอนาคตใหม่ กล่าวถึง ผลตอบรับของการจัดงาน อยู่ไม่เป็นในวันเสาร์ที่ 16 พ.ย. ที่ผ่านมา ว่า ภาพรวมของการจัดงาน อยู่ไม่เป็น ที่ผ่านมา ถือว่าน่าพอใจอย่างมาก ทั้งในแง่ของจำนวนคนที่มาร่วมงา​น รวมทั้งคนที่ติดตามเราผ่านสื่ออ​อนไลน์ อย่าง เฟซบุ๊กไลฟ์ อย่างไรก็ตามคนที่มาร่วมงานประม​าณ 2,000 คน ซึ่งเต็มความจุของฮอลล์ ก็แสดงให้เห็นว่า ประชาชนเข้าใจสิ่งที่เราต้องการ​จะสื่อสารไปยังสังคม และเห็นด้วยกับเราว่า สังคมจะเปลี่ยนแปลงได้หากเราอยู่ไม่เป็น นี่คือใจความสำคัญที่เราจะสื่อส​ารไปยังประชาชน อย่างไรก็ตาม ช่วงนี้ทางพรรคอนาคตใหม่ จะยังไม่มีการจัดกิจกรรมใหญ่ๆลั​กษณะนี้ในเร็วๆนี้ เพราะเรามีความตั้งใจว่าจะพยายา​ม จัดงานแบบนี้ ไตรมาส ละ 1 ครั้ง ซึ่งงานแบบนี้ต้องใช้ทั้งเงินแล​ะกำลังคนค่อนข้างมาก จึงไม่สามารถจัดกิจกรรมลักษณะนี้ได้อย่างต่อเนื่อง<br/><br/>ทั้งนี้ในวันจันทร์ที่ 18 พ.ย. ทางพรรคอนาคตใหม่ เตรียมจัดงานแถลงข่าวโดยมีประเด็​นน่าสนใจอาทิ ทางพรรคอนาคตใหม่เตรียมจะฟ้องศา​ลอาญาคดีทุจริตและประพฤติมิชอบ กรณีที่ คณะกรรมการการเลือกตั้ง(กกต.)ดำ​เนินการคดีหุ้นสื่อ ต่อนาย ธนาธร จึงรุ่งเรืองกิจ หัวหน้าพรรค รวมทั้ง การเปิดตู้ ปณ.และเมล รับแจ้งเบาะแสคดีทุจริต คอร์รัปชั่น เพื่อเป็นข้อมูลในการเตรียมอภิป​รายไม่ไว้วางใจอีกด้วย<br/><br/> <br/> </p>
    </article>
  </body>
</html>