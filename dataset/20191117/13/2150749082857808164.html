<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
    <meta property="og:site_name" content="Прямий"/>
    <meta property="article:published_time" content="2019-11-17T13:54:00+00:00"/>
    <meta property="og:title" content="Хапають банкірів, замість того, щоб розбиратися з ПриватБанком — Лень про затримання Гриценка"/>
    <meta property="og:description" content="Затримання Олександра Гриценка може бути пов'язане з &quot;ПриватБанком&quot;. Таку думку в ефірі &quot;Прямого&quot; озвучила журналістка Ольга Лень. &quot;Те, що там пролунало"/>
  </head>
  <body>
    <article>
      <h1>Хапають банкірів, замість того, щоб розбиратися з ПриватБанком — Лень про затримання Гриценка</h1>
      <address>
        <time datetime="2019-11-17T13:54:00+00:00">17 Nov 2019, 13:54</time>
      </address>
      <p>
        <b>Затримання Олександра Гриценка може бути пов'язане з "ПриватБанком".</b>
      </p>
      <p>Таку думку в ефірі "Прямого" озвучила журналістка Ольга Лень.</p>
      <p>"Те, що там пролунало ім'я прокурора Кулика, який на днях не пройшов кваліфікаційне оцінювання в прокуратурі. Взагалі його шеф — генпрокурор Рябошапка сказав, що його треба звільнити. Те, що це все відбулося у такий спосіб, трошки не дивно. Якщо людина не пройшла кваліфікаційне оцінювання, то можливо вона і не знає як треба затримувати", - вважає Лень.</p>
      <p>Вона зазначила, що влада хоче показати МВФ, що "Україна карає банкірів, які вивели з банків рефінансування".</p>
      <p>"Головне, чому ведеться ця мова? Вона все таки ведеться у зв'язку з ПриватБанком. Я думаю, що спроба показати, що от ми хапаємо інших банкірів замість того, щоб розбиратися з ПриватБанком, ну це спроба показати, що замість груші у нас є яблоко, їх і їжте. Не думаю, що це спрацює", - додала Лень.</p>
      <figure>
        <iframe src="https://www.youtube.com/embed/PnDmT4ZJzTs" width="640" height="480" data-service="Youtube" scrolling="no"/>
      </figure>
      <p>Раніше народний депутат з фракції "Європейська Солідарність" Ростислав Павленко заявив, що акт проти Гриценка <a href="https://prm.ua/sogodnishniy-akt-povertaye-do-pam-yati-chasi-nkvs-pavlenko-pro-zatrimannya-gritsenka/">повертає до пам’яті якісь часи НКВС</a> чи ті країни, в яких право людини і належність процедур – це лише загальні фрази.</p>
      <p>Політолог Андрій Смолій заявив, що затримання голови АТ "Укрексімбанк" Олександра Гриценка -<a href="https://prm.ua/yde-zamah-kolomoyskogo-na-bankivsku-reformu-2014-2016-rokiv-ekspert-pro-zatrimannya-gritsenka/"> це замах олігарха Ігоря Коломойського на ту банківську реформу</a>, яка відбулася в нас у 2014-2016 роках.</p>
      <p>Нагадаємо, очільника АТ "Укрексімбанк" Олександра Гриценка сьогодні, 16 листопада,<a href="https://prm.ua/golovu-ukreksimbanku-gritsenka-vikrali-siloviki/"> забрали силовики в автобус на очах у дитини, з якою він гуляв.</a></p>
      <related>
        <h4>Схожі новини</h4>
        <a href="https://prm.ua/gritsenka-zatrimali-za-te-shho-vin-zabrav-koshti-yanukovicha-na-korist-derzhavi/"/>
        <a href="https://prm.ua/pidozra-gritsenku-tse-proekt-prokurora-kulika-advokat/"/>
        <a href="https://prm.ua/zatrimannya-gritsenka-maye-oznaki-psihologichnogo-nasilstva-i-katuvannya-advokat/"/>
      </related>
    </article>
  </body>
</html>