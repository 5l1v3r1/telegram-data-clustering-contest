<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/17/teilyr-suift-kym-fenovete-pomognete-mi-da-peia-otnovo.429799"/>
    <meta property="og:site_name" content="Dnes.bg"/>
    <meta property="article:published_time" content="2019-11-17T13:14:00+00:00"/>
    <meta property="og:title" content="Тейлър Суифт към феновете: Помогнете ми да пея отново"/>
    <meta property="og:description" content="Изпълнителката твърди, че бъдещето й е заложено на карта | Dnes.bg"/>
  </head>
  <body>
    <article>
      <h1>Тейлър Суифт към феновете: Помогнете ми да пея отново</h1>
      <h2>Изпълнителката твърди, че бъдещето й е заложено на карта</h2>
      <address><time datetime="2019-11-17T13:14:00+00:00">17 Nov 2019, 13:14</time> by <a rel="author" href="https://www.dnes.bg/author/297" target="_blank">Дарена Найденова</a></address>
      <p>Войната между Тейлър Суифт, бившата й звукозаписна компания продължава с пълна сила. По-рано през годината стана ясно, че мениджърът на много от известните изпълнители Скутър Браун е придобил правата върху лейбъла Big Machine и с това става собственик на доста от песните на Суифт. Това се случва, тъй като първоначалната сделка на Тейлър е била именно с Big Machine и правата върху албумите принадлежат на компанията.</p>
      <p> <br/>Изпълнителката проговори през юни, когато заяви пред феновете си, че се е опитала да откупи всичките си песни, но молбата й е била отказана. Тогава тя обвини Браун, който е мениджър на Джъстин Бийбър и Ариана Гранде, че е използвал известните си клиенти, за да я тормози. <br/> <br/>Скот Борчета, който е бившият собственик на Big Machine, заяви, че е знаел за скандал между Бийбър и Тейлър, но това не е била причината за сделката. Той подрепи близкия си приятел Браун и призна, че изпълнителката е знаела за неговите отношения с мениджъра. "Скутър винаги е бил и ще продължава да бъде поддръжник и пазител на Тейлър и нейната музика".<br/> <br/>Браун, от своя страна, заяви, че е бил атакуван от човек, който не казва истината. Той добави, че е отворен към комуникация с Тейлър, но изпълнителката не го е помолила за такъв. "Опитвам се да правя всичко по правилния начин", признава той.<br/> <br/>Сега, месеци по-късно, още един епизод от сагата се завъртя в социалните мрежи. По-рано през месеца беше обявено, че Тейлър Суифт ще получи наградата за "Изпълнител на десетилетието" по време на Американските музикални награди. С това се очакваше тя да изпълни няколко хита от различните години, през които е на сцената. <br/> <br/>Още за скандала и какво поиска Тейлър от феновете си четете в <a href="https://www.tialoto.bg/a/7-art/98647-zabraniha-na-teylar-suift-da-pee-sobstvenite-si-pesni">Tialoto.bg</a></p>
    </article>
  </body>
</html>