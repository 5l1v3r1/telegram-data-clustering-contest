<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957379"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T13:43:00+00:00"/>
    <meta property="og:title" content="శబరిమల వివాదంపై సురేశ్ బాబు కామెంట్"/>
    <meta property="og:description" content="ADVT"/>
  </head>
  <body>
    <article>
      <h1>శబరిమల వివాదంపై సురేశ్ బాబు కామెంట్</h1>
      <address>
        <time datetime="2019-11-17T13:43:00+00:00">17 Nov 2019, 13:43</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్:</b> శబరిమల ఆలయంలోకి మహిళల ప్రవేశంపై దేశవ్యాప్తంగా చర్చ జరుగుతున్న విషయం తెలిసిందే. దీనిపై ప్రముఖ సినీ నిర్మాత సురేశ్ బాబు తన అభిప్రాయాలను నిక్కచ్చిగా వెల్లడించారు. అసమానతలు ఉండకూడదంటూనే.. శబరిమల సంప్రదాయాలను గౌరవించాలని తేల్చిచెప్పారు. ఆయన మాటల్లో.. ‘‘మహిళల ప్రవేశం వల్ల శబరిమల పవిత్రత దెబ్బతింటుందన్న అంశాన్ని పక్కన పెడితే.. అక్కడ ముఖ్యంగా భక్తుల మనోభావాలు దెబ్బతింటున్నాయి. ఇది తప్ప దేశంలో మరే సమస్య లేదా అన్న ప్రశ్న వారిలో ఉదయిస్తోంది. ఎందుకు బలవంతంగా తమపై రుద్దుతున్నారన్న భావన భక్తుల్లో నెలకొంది. దేశంలో కొన్ని ఆలయాల్లోకి పురుషులు రాకూడదు.. ఇవి చేయకూడదన్న నిబంధనలు ఉన్నాయి. ఎడ్డెం అంటే తెడ్డం అన్నట్టుగా చాలా మంది మాట్లాడుతున్నారు. మరోవైపు ఇంకెన్నాళ్లీ ఈ అసమానతలు అన్న వాదం పుట్టుకొచ్చింది. కాలంతో పాటు కొన్ని మారాలి కానీ కాసింత ఆలోచనాత్మకంగా ఉండాలి. పురుషాధిక్యతపై జరుగుతున్న ఉద్యమం కాదిది. అంతా రాజకీయం. హిందుత్వాన్ని నిజంగా అనుసరించే స్త్రీలు.. అలా చేయరు. అలా అయితే కార్తీకమాసంలో తెల్లవారుజామునే మూడు గంటలకు నిద్రలేచి స్నానాలు ఎందుకు చేస్తారు? ఇదంతా రాజకీయ రభస. యథాతథ స్థితిని కొనసాగించాలన్నదే నా భావన. శబరిమల సంప్రదాయాలను గౌరవించాలి. ఇది ఇక్కడితో ఆగిపోదు.. రేపు మసీదు, పార్సీల ప్రార్థనా స్థలాలపైనా రకరకాల ప్రశ్నలు లేవనెత్తుతారు’’ అంటూ ఓ యూట్యూబ్ ఛానల్‌కు ఇచ్చిన ఇంటర్వ్యూలో చెప్పుకొచ్చారు.</p>
    </article>
  </body>
</html>