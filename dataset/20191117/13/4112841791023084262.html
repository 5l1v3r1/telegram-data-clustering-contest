<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76665-Mnohe-zeny-nevedia-dosiahnut-orgazmus-kvoli-vlastnemu-mozgu-Stale-premyslaju-a-preto-sa-nevedia-naplno-uvolnit-a-uzivat-si"/>
    <meta property="og:site_name" content="REFRESHER"/>
    <meta property="article:published_time" content="2019-11-17T13:21:00+00:00"/>
    <meta property="og:title" content="Mnohé ženy nevedia dosiahnuť orgazmus kvôli vlastnému mozgu. Stále premýšľajú a preto sa nevedia naplno uvoľniť a užívať si"/>
    <meta property="og:description" content="Len 25% žien uviedlo, že majú z bežného pohlavného styku orgazmus."/>
  </head>
  <body>
    <article>
      <h1>Mnohé ženy nevedia dosiahnuť orgazmus kvôli vlastnému mozgu. Stále premýšľajú a preto sa nevedia naplno uvoľniť a užívať si</h1>
      <address><time datetime="2019-11-17T13:21:00+00:00">17 Nov 2019, 13:21</time> by <a rel="author">Alexandra Murajdová</a></address>
      <p>
        <b>Len 25% žien uviedlo, že majú z bežného pohlavného styku orgazmus.</b>
      </p>
      <p>Vedci v minulosti zistili, že ženský mozog je podstatne aktívnejší, než mužský. Pre mnohých mužov je nepochopiteľné, že žena vie bez problémov robiť viac vecí naraz. <b>Avšak ženský mozog prekáža aj ženám, zasahuje totiž do ich orgazmu,</b> informuje <a href="https://www.insider.com/women-cant-orgasm-because-they-cant-quiet-their-minds-study-2019-11?utm_campaign=sf-bi-ti&amp;utm_source=facebook.com&amp;utm_medium=social">Insider</a>.</p>
      <figure>
        <img src="https://i.refresher.sk/public/alexandra-murajdova/bed_black_and_white_bnw_body_curtains_girl_indoors_model-1552187.jpg"/>
        <figcaption>
          <cite>pxhere</cite>
        </figcaption>
      </figure>
      <p>Keď do úvahy vezmeme počet žien, ktoré majú pravidelný sex, je <b>miera orgazmov, ktoré ženy uvádzajú až šokujúco nízka</b>. Ženský orgazmus je skutočne hlboká a zložitá téma, čo si uvedomila aj Elisabeth A. Lloydová, ktorá o ňom napísala knihu "The Case of the Female Orgasm". Počas jej výskumov len 25% žien uviedlo, že majú z penetračného sexu orgazmus.</p>
      <p>Pred pár dňami však vyšla nová štúdia, ktorá tieto nízke čísla vysvetľuje. Skúmali sa všetky možné príčiny, prečo ženy nezažívajú orgazmus tak často, ako ich mužskí partneri. Prišlo sa na to, že problém je, ako inak, v ženskom mozgu. mnohé ženy majú totiž <b>problém sústrediť sa len na sex a nepremýšľať</b> v danú chvíľu nad ničím iným.</p>
      <related>
        <a href="https://refresher.sk/68005-Mladi-ludia-maju-coraz-menej-sexu-Niektori-radsej-uprednostnia-Netflix"/>
      </related>
      <p>K týmto výsledkom prišla fínska sociologička a sexuologička Osmo Kontula. Jej výskumnú vzorku tvorilo 7 000 žien a 1 000 mužov. Všetkých sa pýtala viac otázok, no nás zaujíma len jedna: čo je podľa nich problémom, ktorý spôsobuje, že nevedia dosiahnuť vrchol. Drvivá väčšina žien sa v odpovedi na otázku zhodla. Nevedia utíšiť svoju myseľ, stále premýšľajú a preto sa<b> nevedia naplno uvoľniť a užívať si.</b></p>
      <p>Sexuologička hovorí, že myšlienky človeka hrajú pri sexe kľúčovú rolu. Ženám preto radí, aby pred sexom <b>venovali chvíľu sebe</b>, bez technológií. Do kritérií spadá napríklad uvoľňujúca sprcha, meditácia, fantazírovanie a podobne.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>