<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/boliviya-viyshla-z-bolivarianskogo-alyansu-narodiv-ameriki-329954_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T05:41:00+00:00"/>
    <meta property="og:title" content="Болівія вийшла з Боліваріанського альянсу народів Америки"/>
    <meta property="og:description" content="Тим часом, протести в Болівії підігріваються прихильниками Моралеса, які закликають до насильства"/>
  </head>
  <body>
    <article>
      <h1>Болівія вийшла з Боліваріанського альянсу народів Америки</h1>
      <h2>Тим часом, протести в Болівії підігріваються прихильниками Моралеса, які закликають до насильства</h2>
      <address>
        <time datetime="2019-11-17T05:41:00+00:00">17 Nov 2019, 05:41</time>
      </address>
      <p>Міністр закордонних справ<a href="https://dt.ua/WORLD/nova-vlada-boliviyi-viznala-huana-guaydo-prezidentom-venesueli-329696_.html"><b> Болівії </b></a>Карен Лонгарік заявила про вихід країни з Боліваріанського альянсу народів Америки (ALBA).</p>
      <p>У п'ятницю, 16 листопада, міністр закордонних справ Болівії Карен Лонгарік повідомила, що країна вийшла з Боліваріанського альянсу народів Америки (АЛБА), і 80% послів, призначених нею в період Ево Моралеса, були звільнені, враховуючи, що вони підбиралися за політичними критеріями.</p>
      <p>Заява Лонгарік прозвучала після того, як відсторонений міністр закордонних справ Болівії Дієго Пері, який виїхав до Нікарагуа, заявив, що має намір продовжувати виконувати обов'язки, і взяв участь у засіданні політради ALBA. Лонгарик в ефірі радіо <a href="https://erbol.com.bo/nacional/gobierno-retira-bolivia-del-alba-y-cesa-un-80-de-los-embajadores-de-evo">"Ерболь"</a> сказала:</p>
      <p>"Ми пішли з ALBA, тому те, про що Пері заявляє з Нікарагуа, нас абсолютно не цікавить"</p>
      <p>Звільнено також представника країни при ООН Сашу Йорентти і посла на Кубі Аріана Камперо, призначених Моралесом. За словами Лонгарік, вони були не стільки послами, скільки політичними агентами впливу Моралеса.</p>
      <p>Крім Болівії в Альянс входять ще дев'ять країн: Венесуела, Куба, Нікарагуа, Домініка, Антигуа і Барбуда, Сент-Вінсент і Гренадіни, Сент-Люсія, Гренада і Сент-Кітс і Невіс. Вони об'єдналися в 2004 році, щоб співпрацювати на основі соціалізму - з метою економічної інтеграції та розвитку учасників і колективного захисту незалежності.</p>
      <p>Між тим, у Болівії протести тривають. Тільки на цей раз протестувальники незадоволені тимчасовим президентом. Новий уряд вважає, що протести спровоковані, а в натовпі є спеціальні провокатори, які підбурюють до насильства. І в результаті зіткнень між виробниками коки, лояльними до екс-президента Болівії Ево Моралеса, і поліцією в департаменті Кочабамба загинули 9 осіб, 115 отримали поранення, понад 200 затримані.</p>
      <p><a href="https://dt.ua/WORLD/vice-spikerka-senatu-boliviyi-poklala-na-sebe-obov-yazki-prezidenta-329446_.html"><b>Тимчасовий президент Болівії Жанін Аньєс</b></a> має намір якомога швидше провести в країні вибори.</p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>