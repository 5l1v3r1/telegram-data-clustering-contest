<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrzaliznicya-zrobila-poyizd-lviv-peremishl-schodennim-dlya-stikuvannya-z-berlinskim-nichnim-ekspresom-329953_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T05:03:00+00:00"/>
    <meta property="og:title" content="&quot;Укрзалізниця&quot; зробила поїзд Львів-Перемишль щоденним для стикування з берлінським нічним експресом"/>
    <meta property="og:description" content="Починаючи з 15 грудня, поїзд №89 Львів-Перемишль курсуватиме щоденно"/>
  </head>
  <body>
    <article>
      <h1>"Укрзалізниця" зробила поїзд Львів-Перемишль щоденним для стикування з берлінським нічним експресом</h1>
      <h2>Починаючи з 15 грудня, поїзд №89 Львів-Перемишль курсуватиме щоденно</h2>
      <address>
        <time datetime="2019-11-17T05:03:00+00:00">17 Nov 2019, 05:03</time>
      </address>
      <p>Звичні для багатьох <a href="https://dt.ua/ECONOMICS/ukrzaliznicya-zaminit-sklyani-stakani-v-poyizdah-323048_.html"><b>поїздки в європейські країни</b></a> вимагають ще і зручного розкладу поїздів - щоб не втрачати дорогоцінні години поїздки і не проводити виснажливі години очікування на вокзалах. "Укрзалізниця" намагається забезпечити відповідний розклад для стикування українських і європейських поїздів.</p>
      <p>Починаючи з 15 грудня, поїзд №89 Львів-Перемишль буде курсувати щодня, забезпечуючи тим самим щоденну зручну стиковку з нічним поїздом Перемишль-Вроцлав-Берлін.</p>
      <p>Як пише <a href="https://cfts.org.ua/">ЦТС</a>, це випливає з оприлюдненого зимового розкладу польського PKP Intercity.</p>
      <p>Згідно з новим графіком, поїзд УЗ №89 щоденно відправлятиметься зі Львова о 16:20 та прибуватиме до Перемишля у 18:19. Поїзд Перемишль-Вроцлав-Берлін буде відправлятися о 19:57, прибуваючи на центральний ж/д вокзал Берліна в 9:48. Таким чином, час на пересадку з українського поїзда в Перемишлі становитиме 1 годину 9 хвилин.</p>
      <p>У зворотному напрямку поїзд з німецької столиці буде виїжджати в 18:43 і прибувати до Перемишля о 8:38, а поїзд до Львова відправлятиметься з польського міста в 10:18. Тобто час пересадки становитиме 1 годину 40 хвилин.</p>
      <p>Відзначимо, що зараз поїзд №89 курсує тільки по неділях і в деякі додаткові дні.</p>
      <p>Нагадаємо, що в 2020 році УЗ планує відновити ж/д сполучення Київ-Берлін.</p>
      <p>Раніше повідомлялося, що австрійська федеральна ж/д компанія ÖBB з грудня запускає поїзд Грац-Відень-Краків-Перемишль. У Перемишлі можна буде пересісти на поїзд №36 "Укрзалізниці", які слідують в Одесу через Львів, Тернопіль, Хмельницький.</p>
      <p>На Крюківському вагонобудівному заводі (КВБЗ) завершили складання нового дизель-поїзда ДПКр-3. Кілька днів тому поїзд покинув територію підприємства і зараз проходить випробування на мережі "Укрзалізниці".</p>
      <p>Очікується, що вже днями дизель-поїзд вийде в пробіг на відрізку Новомосковськ-Баловка. Випробування будуть проходити за спеціальною програмою і триватимуть більше місяця. Пізніше поїзд буде експлуатуватися на маршруті Центральний ж/д вокзал Києва - аеропорт Бориспіль. Заявлялося, що поїзд почне працювати на лінії Kyiv Boryspil Express вже до кінця поточного року.</p>
      <footer>За матеріалами: <a href="https://dt.ua/go/aHR0cHM6Ly9jZnRzLm9yZy51YQ==">ЦТС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>