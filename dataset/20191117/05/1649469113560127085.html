<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/nekilnojamas-turtas/urm-planuoja-kapitalini-pastatu-remonta-uz-95-mln-euru/"/>
    <meta property="og:site_name" content="Made in vilnius"/>
    <meta property="article:published_time" content="2019-11-17T05:08:43+00:00"/>
    <meta property="og:title" content="URM planuoja kapitalinį pastatų remontą už 9,5 mln. eurų"/>
    <meta property="og:description" content="Užsienio reikalų ministerija 2022-aisiais planuoja atlikti kapitalinį pastatų remontą. J. Tumo-Vaižganto gatvėje esančių ministerijos administracinių pastatų remontui lėšas ketinama skirti pardavus Lietuvos ambasadai priklausantį sklypą Berlyne. Ministerija BNS nurodė, kad dabartinės ambasados Vokietijoje patalpos visiškai atitinka diplomatinės tarnybos poreikius ir 1550 kv. metrų ploto sklypo atsisakoma, nes būtinybės statyti papildomus pastatus nėra. „Rekonstrukciją numatoma..."/>
  </head>
  <body>
    <article>
      <h1>URM planuoja kapitalinį pastatų remontą už 9,5 mln. eurų</h1>
      <address><time datetime="2019-11-17T05:08:43+00:00">17 Nov 2019, 05:08</time> by <a rel="author">BNS</a></address>
      <p>Užsienio reikalų ministerija 2022-aisiais planuoja atlikti kapitalinį pastatų remontą.</p>
      <p>J. Tumo-Vaižganto gatvėje esančių ministerijos administracinių pastatų remontui lėšas ketinama skirti pardavus Lietuvos ambasadai priklausantį sklypą Berlyne.</p>
      <p>Ministerija BNS nurodė, kad dabartinės ambasados Vokietijoje patalpos visiškai atitinka diplomatinės tarnybos poreikius ir 1550 kv. metrų ploto sklypo atsisakoma, nes būtinybės statyti papildomus pastatus nėra.</p>
      <p>„Rekonstrukciją numatoma pradėti, kai bus užbaigta rangos darbų viešojo pirkimo procedūra. Pagal minėtą Vyriausybės nutarimą, tam numatyta skirti iki 9,509 mln. eurų“, – BNS nurodė ministerija.</p>
      <p>Vyriausybei pateiktuose ministerijos planuose nurodyta, kad rekonstrukciją ketinama atlikti 2022-aisiais.</p>
      <p>Anksčiau planuota, kad investicijoms reikės panaudoti ir lėšas iš Lietuvos žvalgybos anksčiau slaptųjų bendradarbių eksfiltravimui naudoto pastato Z. Sierakausko gatvėje, taip pat trijų kambarių butą Taline. Tačiau atlikus sklypo Berlyne vertinimą, paaiškėjo, kad planuotos šio turto pardavimo pajamos, t.y. 2,3 mln. eurų po vertinimo viršijo 7 mln. eurų.</p>
      <p>„Todėl Užsienio reikalų ministerijos administraciniams pastatams atnaujinti pakaktų lėšų ir be pastatų Vilniuje, Z. Sierakausko gatvėje, pardavimo pajamų, kurios reikalingos konsulatui Gardine atnaujinti“, – teigiama Vyriausybės šią savaitę patvirtintame nutarime.</p>
      <p>Konsulato Gardine atnaujinimui numatoma 4,2 mln. eurų. Pinigus planuojama gauti pardavus minėtą pastatą Vilniuje, taip pat pastatus Varšuvoje, Briuselyje, Rygoje.</p>
      <p>
        <i>Autorius: Ignas Jačauskas</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/nekilnojamas-turtas/vilniuje-biuro-patalpu-isnuomota-tiek-pat-kaip-ir-pries-metus/"/>
        <a href="https://madeinvilnius.lt/verslas/nekilnojamas-turtas/turto-bankas-rengs-kurybines-dirbtuves-nebeveikiancio-lukiskiu-kalejimo-teritorijai/"/>
        <a href="https://madeinvilnius.lt/verslas/nekilnojamas-turtas/buvusi-vaiku-ligonine-zveryne-parduota-uz-44-mln-euru/"/>
        <a href="https://madeinvilnius.lt/verslas/nekilnojamas-turtas/beveik-puse-trecia-ketvirti-baigtu-statyti-nauju-gyvenamuju-bustu-buvo-vilniaus-apskrityje/"/>
        <a href="https://madeinvilnius.lt/verslas/nekilnojamas-turtas/lietuvos-pasto-vadove-imone-nera-finansiskai-pajegi-islaikyti-centrinius-pastatus/"/>
        <a href="https://madeinvilnius.lt/verslas/nekilnojamas-turtas/ekspertas-pramonines-teritorijos-varineja-vilniaus-nekilnojamo-turto-rinkos-krauja/"/>
      </related>
    </article>
  </body>
</html>