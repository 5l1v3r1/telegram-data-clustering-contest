<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/staly-vidomi-novi-detali-zagybeli-dvoh-ukrayintsiv-u-holodylnij-kameri-u-polshhi/"/>
    <meta property="og:site_name" content="VARTA1"/>
    <meta property="article:published_time" content="2019-11-17T05:20:27+00:00"/>
    <meta property="og:title" content="Стали відомі нові деталі загибелі двох українців у холодильній камері у Польщі"/>
    <meta property="og:description" content="Стали відомі нові деталі загибелі двох українців у холодильній камері у Польщі"/>
  </head>
  <body>
    <article>
      <h1>Стали відомі нові деталі загибелі двох українців у холодильній камері у Польщі</h1>
      <address>
        <time datetime="2019-11-17T05:20:27+00:00">17 Nov 2019, 05:20</time>
      </address>
      <p>Post Views: 24 923</p>
      <p>
        <b>У вівторок, у Польщі, у Садковіце, у Лодзькому воєводстві, у холодильній камері для фруктів були виявлені тіла двох українців. Чоловіки, 28 і 46 років, виявилися родичами — рідними племінником і дядьком. Про це пише <a href="http://ovid.com.ua/zahybli-ukrajintsi-v-polschi-smert-stalasya-za-den-do-toho-yak-choloviky-maly-povernutysya-v-ukrajinu-foto/">“ОВОД”</a>.</b>
      </p>
      <figure>
        <img src="https://varta1.com.ua/wp-content/uploads/2019/11/14.11-zagynuly.jpg"/>
      </figure>
      <p>За повідомленнями польських ЗМІ, виявив тіла роботодавець і власник аграрного підприємства, на території якого розташовано фруктосховище. Чоловік викликав на місце і поліцію та швидку. Проте, врятувати українців не вдалося. Адже смерть настала миттєво — з фруктового ангара спочатку викачали повітря, а потім запустили спеціальний газ, який дозволяє зберігати фрукти десятки років. Молоді чоловіки просто задихнулися у сховищі.</p>
      <p>Посольство України в Польщі повідомило, що родом заробітчани були з Тернопільської області. На підприємстві працювали легально. А розслідуванням зайнялася районна прокуратура міста Рава Мазовецька.</p>
      <p>Чоловіки родом з села Серетець, Зборівського району. Проте, проживали вони по різну. Старший чоловік, Іван, разом з дружиною і 13-річним сином, жив у селі Чернихів, Зборівського району. У цьому селі його дружина працює завучем у місцевій школі.</p>
      <p>У молодшого загиблого — Ігора, сім’ї поки що не було. Проживав хлопчина в Тернополі. Зустрічався з дівчиною.</p>
      <p>Проте, обох ховатимуть у селі Серетець, Зборівського району, звідки вони родом. Тут у батьківській хаті ще проживає їхня бабуся. І похорони відбуватимуться в одній домівці.</p>
      <p>Ані родичі, ані односельці не вірять у випадкову смерть тернополян. Родина чоловіків підозрює, що поляк, на якого ті працювали, підлаштував спеціально нещасний випадок. Родина розповідає, що Іван і Ігор до Польщі на заробітки поїхали ще 14 серпня. Мали трудові візу і запрошення від того ж агропідприємця. А у консульстві родичам повідомили, що працедавець офіційно загиблих чоловіків працевлаштував лише 8 листопада. Тобто за два дні до того як трапилася трагедія (тернополян в фруктосховищі знайшли 10 листопада).</p>
      <p>Трагедія трапилася за кілька годин до того як Іван та Ігор мали б вже вирушати додому. Зранку за ними приїхав український перевізник, щоб забрати чоловіків та їхні речі. Їх почали шукати і виявилося, що вони обидвоє мертві лежать у фруктосховищі.</p>
      <p>Родичі передають слова водія буса, що поляк почав його переконувати, щоб він тихенько поїхав з місця трагедії — в іншому разі його польська поліція теж буде допитувати, як свідка.</p>
      <p>Односельці чоловіків не вірять у нещасний випадок, і не вірять в те, що знайдуть винних у цій трагедії. Мають і свої версії того, що могло трапитися. Кажуть, що хтось відкрив навмисно в фруктосховищі вікно, через яке і залізли в середину Ігор і Іван. І хтось за ними те вікно і закрив.</p>
      <p>У селі та в навколишніх населених пунктах зараз збирають гроші аби оплатити доправку тіл в Україну. Родичі кажуть, що перевезення одного покійника вартує приблизно 125 тисяч гривень. І кошти на це сім’я має шукати самостійно.</p>
      <p>“Поляк, у якого працювали Іван та Ігор заявив родині, що він може самостійно тіла довести до кордону з Україну, але якщо йому заплатять 40 тисяч злотих”, — розповідає сусідка загиблих пані Наталя.</p>
      <p>І додає, що старший Іван так поспішав приїхати додому, бо мусив йти на похорон рідного тата, який напередодні помер від інсульту. </p>
      <p>Тепер чоловіків і самих будуть хоронити в рідному селі. Похорон має відбутися в неділю.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>