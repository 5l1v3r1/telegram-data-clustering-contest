<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152385-u-kyivskomu-gurtozhytku-stavsia-vybuh-zagynulo-dvoie-cholovikiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T05:35:00+00:00"/>
    <meta property="og:title" content="У київському гуртожитку стався вибух: загинуло двоє чоловіків"/>
    <meta property="og:description" content="Увечері суботи, 16 листопада, у Деснянському районі столиці в одному з гуртожитків стався вибух."/>
  </head>
  <body>
    <article>
      <h1>У київському гуртожитку стався вибух: загинуло двоє чоловіків</h1>
      <address>
        <time datetime="2019-11-17T05:35:00+00:00">17 Nov 2019, 05:35</time>
      </address>
      <p>Увечері суботи, 16 листопада, у Деснянському районі столиці в одному з гуртожитків стався вибух.<br/><br/>Про це повідомили у поліції, - пише <a href="https://tsn.ua/kyiv/u-kiyevi-v-gurtozhitku-stavsya-vibuh-ye-zagibli-1444542.html?g=45114&amp;m=401555436">ТСН</a>.<br/><br/>Як зазначається, повідомлення про вибух екстрені служби отримали близько 21:00. Вибухнуло у гуртожитку по вулиці Карла Маркса.<br/><br/>Уточнюється, що у результаті вибуху загинули двоє чоловіків. Наразі правоохоронці з'ясовують всі деталі трагедії. Що саме вибухнуло поки невідомо.<br/><br/>"Подія належним чином зареєстрована. Вирішується питання щодо відкриття кримінального провадження", - додали у поліції. <br/><br/>За інформацією спільноти dtp.kiev.ua, вибухнула граната. У результаті один чоловік загинув миттєво, інший деякий час був у критичному стані, але незабаром помер.<br/><br/>"Мабуть, кинули і хотіли втекти. Перший встиг тільки повернутися, інший відскочив на три метри і прожив ще 25 хв", - йдеться в повідомленні.</p>
      <figure>
        <img src="http://www.volynpost.com/img/modules/news/1/76/73054046fccd112a0f322e3c4d89e761/cb-6b66baf5197fb062488ed953b3a610c8.jpeg"/>
      </figure>
      <figure>
        <img src="http://www.volynpost.com/img/modules/news/9/66/2a2e3458871d53e8b3e585830591e669/cb-205a43f047560b30dd3d4ddccb292fe7.jpeg"/>
      </figure>
    </article>
  </body>
</html>