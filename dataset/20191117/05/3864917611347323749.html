<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819782-impicment-trampa-u-spravi-zavilisa-se-dva-svidki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T05:26:00+00:00"/>
    <meta property="og:title" content="Імпічмент Трампа: у справі з'явилися ще два свідки"/>
    <meta property="og:description" content="Ще два свідки, які чули телефонну розмову президента США Дональда Трампа та президента України Володимира Зеленського, через яку над американським лідером нависла загроза імпічменту, дали свідчення перед комітетом Палати представників з розвідки."/>
  </head>
  <body>
    <article>
      <h1>Імпічмент Трампа: у справі з'явилися ще два свідки</h1>
      <h2>Ще два свідки, які чули телефонну розмову президента США Дональда Трампа та президента України Володимира Зеленського, через яку над американським лідером нависла загроза імпічменту, дали свідчення перед комітетом Палати представників з розвідки.</h2>
      <address>
        <time datetime="2019-11-17T05:26:00+00:00">17 Nov 2019, 05:26</time>
      </address>
      <p>Про це повідомляє <a href="https://www.dw.com/ru/%D0%B2-%D0%B4%D0%B5%D0%BB%D0%B5-%D0%BE%D0%B1-%D0%B8%D0%BC%D0%BF%D0%B8%D1%87%D0%BC%D0%B5%D0%BD%D1%82%D0%B5-%D1%82%D1%80%D0%B0%D0%BC%D0%BF%D0%B0-%D0%BF%D0%BE%D1%8F%D0%B2%D0%B8%D0%BB%D0%B8%D1%81%D1%8C-%D0%B5%D1%89%D0%B5-%D0%B4%D0%B2%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%8F/a-51281848">DW</a>.</p>
      <p>Йдеться про колишнього співробітника Ради національної безпеки США Тіма Моррісона і співробітницю віцепрезидента США Майка Пенса Дженніфер Вільямс.</p>
      <p>Увечері в суботу були опубліковані розшифровки свідчень Моррісона і Вільямс у скороченому вигляді. Судячи з цих документів, Вільямс назвала звернене до Зеленського прохання Трампа провести антикорупційне розслідування щодо його ймовірного суперника на президентських виборах 2020 року, Джо Байдена і його сина Хантера "незвичайним" і "недоречним". "У моїх очах це (вимога. - Ред.) вказувало на можливу наявність інших мотивів для призупинення військової допомоги", - заявила Вільямс. За її словами, ситуація виглядала так, як ніби йшлося більшою мірою про "особистий політичний порядок денний" президента, ніж про зовнішньополітичні інтереси США.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819428-tramp-zapevnae-so-ne-pogrozuvav-jovanovic-a-skoristavsa-svobodou-slova.html">Трамп запевняє, що не погрожував Йованович, а скористався "свободою слова"</a>
      </blockquote>
      <p>Критики <a href="https://www.ukrinform.ua/tag-tramp">Трампа</a> вважають, що він скористався своїм становищем, щоб натиснути на Зеленського, погрожуючи припинити фінансову допомогу Україні, якщо київська влада не оголосить про проведення розслідування проти його політичного противника.</p>
      <p>Зі свого боку, Тім Моррісон підтвердив, що часткове припинення виплати допомоги Україні було пов'язане з вимогою оголосити про намір провести розслідування стосовно сім'ї Байденів і компанії Burisma. При цьому Моррісон вказав, що він не побачив у розмові Трампа з Зеленським, що відбулася 25 липня, нічого незаконного.</p>
      <p>Фото: The White House</p>
    </article>
  </body>
</html>