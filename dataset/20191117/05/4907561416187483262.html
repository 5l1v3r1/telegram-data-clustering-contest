<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-17-kasim-2019-haber-fotograf-2219949"/>
    <meta property="og:site_name" content="Posta"/>
    <meta property="article:published_time" content="2019-11-17T05:08:00+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (17 Kasım 2019)"/>
    <meta property="og:description" content="Haydar Dümen 17 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (17 Kasım 2019)</h1>
      <address>
        <time datetime="2019-11-17T05:08:00+00:00">17 Nov 2019, 05:08</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 17 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5dd0d49bae298b9e63d22fb2"/>
      </figure>
      <h4>BÖYLE SORU YOK!</h4>
      <p>
        <b>Aslan kediye döner mi?</b>
      </p>
      <p>25 yaşında ve bekarım. Her gün kadınlarla, kızlarla ilişkiye giriyorum ve çok uzun süre birlikte oluyorum. İlerde evlenmek istersem sorunlarım olur mu? Benim aslan ileride kediye döner mi?</p>
      <p>
        <b>CEVAP</b>
      </p>
      <p>Değerli okurum, vallahi bazen ne diyeceğimi şaşırıyor, hangi ülkede yaşıyorum diye düşüncelere dalıyorum. Söyle bana nerede bu bolluk, kızlar, kadınlar? Yoksa hayalperest misin? Kurgu üzerine kendini mi kandırıyorsun? Bu kızlar, kadınlar sonra ne oluyor yani ne yapıyorlar? Öyle çekip gidiyorlar mı?</p>
      <p>Diyelim ki şansın bir seferlik yaver gitti. Ya sonra bir kayaya toslarsan işte o zaman felaketin başlar. Gel benim yiğit okurum, kızlarımızı, kadınlarımızı üzme. Daldan dala atlama, uzun vadeli birliktelikler yaşa. Yaşa ki sorunlar çıkmasın.</p>
      <figure>
        <img src="https://i.pstimaj.com/img/78/700x0/5d86ff32ae298b9fa5803c26"/>
      </figure>
      <h4>GÜNÜN SORULARI</h4>
      <p>
        <b>Kız arkadaşım mutsuz</b>
      </p>
      <p>24 yaşındayım, 1.78 boyundayım, kilom 75. Penisim 13-14 santim. Penisim uzar mı veya kilomdan dolayı kısalır mı? Kız arkadaşım mutsuz oluyor. Ne yapmalıyım?</p>
      <p>
        <b>CEVAP</b>
      </p>
      <p>Okurum, ellerini havaya açıp “Tanrım bana mükemmeli ver” deseydin ancak böylesi olurdu. Ödüllendirilmiş gibisin. Kızın mutsuzluğu kendi açmazlarından kaynaklanıyor. Seninle ilgili bir durum yok, endişeye de gerek yok. Normal ve mükemmel olana ne denir? Kendini yorma ve bozma. Asla da üzme. Mutluluklar senin olsun der Haydar Hocan.</p>
      <figure>
        <img src="https://i.pstimaj.com/img/78/700x0/5da2bf3366a97ccdd97acd0f"/>
      </figure>
      <p>
        <b>Hiç zevk almıyorum</b>
      </p>
      <p>19 yaşında kızım. Sevgilimle 6 aydır cinsel ilişkiye giriyoruz ama ben hiçbir şey anlamıyorum ve zevk almıyorum. Erkek arkadaşım kendini kötü hissetmesin diye sesimi çıkartmıyorum. Böyle zevk almazken benim çocuğum olur mu?</p>
      <p>
        <b>CEVAP</b>
      </p>
      <p>Sevgili okurum, öncelikle zevki senin alman, almaman önemli değil. Soruyu spermlere sormak gerekir. Çünkü çocuk onlarla ilgili. Sağlıklı, zıpkın gibiyseler, yolunu bulur ve yumurtayı deler geçerler. İşte gebelik. Sevgilinle aranızdaki zevk ibresi konusunda karar vermek için daha erken. Çok gençsin, kendini ve bedenini tanımıyorsun. Şimdilik idare et, evlenirseniz düşünelim.</p>
      <figure>
        <img src="https://i.pstimaj.com/img/78/700x0/5d8b283d66a97cf6d4d7b025"/>
      </figure>
      <p>
        <b>Telaşlanıyorum</b>
      </p>
      <p>18 yaşındayım. Günde 2-3 kez mastürbasyon yapıyorum. Zevk alınca heyecanlanıyorum. Kalbim çok hızlı atmaya başlıyor. Böyle olunca telaşlanıyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, sayıyı azalt. Kalp antrenmanlarını hızlı merdiven çıkarak geliştir. Hayatın uzun ve zor yarışına hazırlanıyorsun. Kalbin güçlensin. Ama alt takımlar biraz disiplini öğrensin.</p>
      <figure>
        <img src="https://i.pstimaj.com/img/78/700x0/5d90442bae298b20cdc97a1b"/>
      </figure>
      <p>
        <b>Alışmaktan korkuyorum</b>
      </p>
      <p>18 yaşındayım. Günde 2-3 kez mastürbasyon yapıyorum. Bundan rahatsızlık duyuyorum. Alışkanlık olmasından korkuyorum. Her gün banyo yapmaktan bıktım. Yol gösterin.</p>
      <p>
        <b>CEVAP</b>
      </p>
      <p>Değerli okurum 1-2 yıl içinde düzelecek. Kısa vadede düzelmeyebilir. Sakın pes etme.</p>
      <figure>
        <img src="https://i.pstimaj.com/img/78/700x0/5d997e1966a97c56cb6369f4"/>
      </figure>
      <p>
        <b>Dalga geçer mi?</b>
      </p>
      <p>19 yaşındayım. 1.70 boyundayım, 60 kiloyum. Penisimin boyu 13 santim. Bana küçük geliyor. Kız arkadaşımla ilişkiye girmek istiyorum. Ama dalga geçer diye korkuyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, iyidir. Kız arkadaşının dalga geçip geçmeyeceği senin tedirginliğin. Dereyi görmeden paçaları sıvama. Mutlaka dere geçilecekse her şey orada değerlendir.</p>
      <figure>
        <img src="https://i.pstimaj.com/img/78/700x0/5d997e0966a97c57e7c29f13"/>
      </figure>
      <p>
        <b>Eğrilik etkili mi?</b>
      </p>
      <p>26 yaşındayım, 1 aylık evliyim. Sorunum erken boşalma. Geciktirici prezervatifler bile etkili olmadı. Bir de penisim eğri. Acaba eğrilik erken boşalmada etkili olabilir mi?</p>
      <p>
        <b>CEVAP</b>
      </p>
      <p>Değerli okurum, psikiyatırları tercih edebilirsin. Üroloji uzmanı arkadaşlar da yardım edebilir. Tercih senin, tedavisi var.</p>
      <figure>
        <img src="https://i.pstimaj.com/img/78/700x0/5d90442b66a97cd9f5de3570"/>
      </figure>
      <p>
        <b>Geciktirici kullansam mı?</b>
      </p>
      <p>İlişkiye girdiğimde ya da mastürbasyon yaptığımda erken boşalıyorum. Geciktirici kullansam işe yarar mı?</p>
      <p>
        <b>CEVAP</b>
      </p>
      <p>Değerli okurum, şimdilik geciktiriciye gerek yok. İlişki ortamı uzun süreli olmak koşuluyla hazırlandığında erken boşalma tedavi edilir.</p>
      <figure>
        <img src="https://i.pstimaj.com/img/78/700x0/5dafd68eae298b2bc52cf330"/>
      </figure>
      <p>
        <b>Film yoksa olmuyor</b>
      </p>
      <p>20 yaşındayım. Cinselliği çok seviyorum ama kız arkadaşımla cinsel ilişkiye girdiğim zaman bir türlü boşalamıyorum. Eve gelip film izleyince hemen boşalıyorum. Ne olur bana yardım edin.</p>
      <p>
        <b>CEVAP</b>
      </p>
      <p>Değerli okurum, sende alışkanlık filme endekslenmiş. Şimdilik yardımıma ihtiyacın yok. Filmden uzaklaş ki ruhuna daha da kök salmasın. Günün birinde kendi kendini tedavi etmeye karar verirsen kız arkadaşınla birlikte film seyret. Yapılacak fazla bir şey yok.</p>
      <figure>
        <img src="https://i.pstimaj.com/img/78/700x0/5db12b1966a97c1b32af2110"/>
      </figure>
      <p>
        <b>Yırtılmış mıdır?</b>
      </p>
      <p>18 yaşında kızım. İlk kez erkek arkadaşımla birlikte oldum. Ben kızlık zarımın yırtılmış olmasından çok korkuyorum. İlişki kısa sürdü. Kan yoktu. Neden olmadı?</p>
      <p>
        <b>CEVAP</b>
      </p>
      <p>Sevgili yavrum, kızım niye korkuyorsun ki? Günün birinde kanarsa da şaşırmayasın.</p>
      <figure>
        <img src="https://i.pstimaj.com/img/78/700x0/5dc7b2a4ae298b1cc642f5df"/>
      </figure>
      <p>
        <b>Zevk yok</b>
      </p>
      <p>3 aylık evliyim ve 36 yaşındayım. Şimdiye kadar kocamla 4 kez ilişkiye girdim. Bende korku var, zevk de alamadım. Yardım edin.</p>
      <p>
        <b>CEVAP</b>
      </p>
      <p>Sevgili okurum, sözle yardımcı olamam. Hemen çocuk sahibi olman gerektiğinden dolayı da bu olayın çözümü tıbben mümkün. Tıp bu işi çözer, artık kararı sen vereceksin.</p>
      <figure>
        <img src="https://i.pstimaj.com/img/78/700x0/5dbe506166a97c38cbd83212"/>
      </figure>
      <p>
        <b>Hep istiyorum</b>
      </p>
      <p>45 yaşındayım. Canım her gün ilişkiye girmek istiyor. Haftada 3 kez ilişkiye giriyorum ama doyumsuzluk var. Yol gösterir misiniz?</p>
      <p>
        <b>CEVAP</b>
      </p>
      <p>Değerli okurum, haftada 3’e devam. Yollar düz, viraj yok. İstersen gel bir şarkıyı beraber söyleyelim. Vallahi ben söylemiyorum şarkı söylüyor. “Yollar senin .....”</p>
      <figure>
        <img src="https://i.pstimaj.com/img/78/700x0/5dc4eb2b66a97c44ba2c979a"/>
      </figure>
      <p>
        <b>Boşanmak üzereyiz</b>
      </p>
      <p>26 yaşındayım. Eşim de aynı yaşta. Cinsel organım 16 santim. Eşim benimle birlikte olmak istemiyor, ilişkide çok bağırıyor. Boşanmak üzereyiz. Ne olur yardım edin.</p>
      <p>
        <b>CEVAP</b>
      </p>
      <p>Değerli okurum, bu yüzden ayrılık olmaz. İdareli kullanıver çünkü kadın haklı. Kullanmayı bilmiyorsan da öğren. Hayatın ucuzu varken niye pahalıya yöneliyorsunuz? En fazla bir doktora gidersin.</p>
      <figure>
        <img src="https://i.pstimaj.com/img/78/700x0/5dbe5072ae298b87e6992351"/>
      </figure>
      <p>
        <b>Bozuldu mu?</b>
      </p>
      <p>18 yaşında kızım. Erkek arkadaşımla sürtünme yoluyla ilişkiye giriyoruz. Bundan sonra bende biraz kanama oluyor. Sizce kızlık zarım bozulmuş olabilir mi?</p>
      <p>
        <b>CEVAP</b>
      </p>
      <p>Değerli okurum, zarın bozulmadı, üzülme. Bu tahriş kanamaları yüzünden hepiniz panik halindesiniz. Normal yaşamına devam et.</p>
      <figure>
        <img src="https://i.pstimaj.com/img/78/700x0/5dbe507366a97c39431b0c8f"/>
      </figure>
      <p>
        <b>Uzar mı?</b>
      </p>
      <p>18 yaşındayım. 1.78 boyunda ve 80 kiloyum. Penisim 14 santim. İlişkiye girdiğim kızlar umursamıyor ama biri dalga geçer diye korkuyorum. Cinsel organımı uzatmanın bir yolu var mı?</p>
      <p>
        <b>CEVAP</b>
      </p>
      <p>Değerli okurum, cinsel organının boyu zaten uzun. 3-4 kilo verirsen 1 santim kadar da kasık yağından kurtulursun. Böylece daha büyük gibi gözükür. Hapla falan büyümez.</p>
      <p>Kendiliğinden de büyüme artık sona ermiş. Ama 14 santime daha da büyük penis istemek 1.78 boya 1.84 istemek gibi biraz gereksiz, biraz da duyduklarınızla ilgili komplekslerden kaynaklanıyor. Aslan gibi delikanlısın. Hiç kimse senden kaçmaz. Bulup da bunamasınlar.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc2ce74e4"/>
      </figure>
      <p>
        <b>Kasıklarım ağrıyor</b>
      </p>
      <p>20 yaşındayım. Kız arkadaşımla ilişkiye girmediğimde kasıklarım ağrıyor, normal mi?</p>
      <p>
        <b>CEVAP</b>
      </p>
      <p>Değerli okurum, kasık ağrıların normaldir. Oradaki iç kasların ve dokuların spazmından kaynaklanır. Bu elinde değil. Boşalınca geçer.</p>
      <p>
        <b>GÜNÜN SÖZÜ</b>
      </p>
      <p>
        <b>Kimi akıl batan bir geminin kaptanıyken bile kendini cennet limanında sanır. H.D.</b>
      </p>
      <figure>
        <img src="https://i.pstimaj.com/img/78/90x50/5da02132ae298ba89504728c"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (16 Kasım 2019)</p>
    </article>
  </body>
</html>