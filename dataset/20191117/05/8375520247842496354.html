<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/razumkov-rada-gotuvatime-zakon-pro-osobliviy-status-donbasu-pislya-normandskoji-zustrichi-640445.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T05:30:01+00:00"/>
    <meta property="og:title" content="Разумков: Рада готуватиме за закон про особливий статус Донбасу після нормандської зустрічі"/>
    <meta property="og:description" content="«Щоб сказати, що доведеться міняти в існуючому законі, потрібно розуміти, який результат ми отримаємо від майбутньої зустрічі глав держав у «нормандському форматі», заявив спікер Ради"/>
  </head>
  <body>
    <article>
      <h1>Разумков: Рада готуватиме за закон про особливий статус Донбасу після нормандської зустрічі</h1>
      <address>
        <time datetime="2019-11-17T05:30:01+00:00">17 Nov 2019, 05:30</time>
      </address>
      <h4>«Щоб сказати, що доведеться міняти в існуючому законі, потрібно розуміти, який результат ми отримаємо від майбутньої зустрічі глав держав у «нормандському форматі», заявив спікер Ради</h4>
      <p>Новий закон про особливий статус Донбасу необхідно прийняти вже до Нового року. Про це в інтерв’ю журналу «<a href="https://focus.ua/politics/444487-glas_razuma">Фокус</a>» заявив спікер Верховної Ради Дмитро Разумков.</p>
      <p>«Закон про особливий статус Донбасу потрібно буде прийняти до Нового року, оскільки нинішній діє до кінця 2019», - зазначив він. </p>
      <p>За словами Разумкова, парламент почне роботу над питанням особливого статусу Донбасу після зустрічі лідерів країн «нормандського формату».</p>
      <p>«Щоб сказати, що доведеться міняти в існуючому законі, потрібно розуміти, який результат ми отримаємо від майбутньої зустрічі глав держав у «нормандському форматі». Коли вона відбудеться, Верховна Рада почне готувати законопроєкт. І це точно не буде відбуватися за зачиненими дверима», - запевнив спікер.</p>
      <p>Хвилю акцій протесту проти «формули Штайнмаєра» Разумков пояснив «проблемами комунікації із суспільством».</p>
      <p>«Мала місце проблема комунікації із суспільством. Але позиція президента залишається незмінною. Як і червоні лінії, про які він говорив», - заявив він.</p>
      <p>Як відомо, Кремль закликає Україну <a href="https://glavcom.ua/news/kreml-zaklikaje-ukrajinu-zakripiti-osobliviy-status-donbasu-u-konstituciji-639517.html">закріпити особливий статус Донбасу у Конституції</a>.</p>
      <p>Нагадаємо, зустріч лідерів держав в «нормандському форматі» <a href="https://glavcom.ua/news/normandska-zustrich-zaplanovana-na-9-grudnya-640253.html">запланована на 9 грудня у Парижі. </a></p>
      <related>
        <a href="https://glavcom.ua/country/politics/slugi-narodu-minus-dva-za-shcho-vignali-annu-skorohod-ta-antona-polyakova-640264.html"/>
        <a href="https://glavcom.ua/country/politics/razumkov-prokomentuvav-situaciyu-navkolo-deputatki-skorohod-640061.html"/>
        <a href="https://glavcom.ua/country/politics/razumkov-referendum-pro-rinok-zemli-mozhe-vidbutisya-do-2024-roku-640038.html"/>
      </related>
    </article>
  </body>
</html>