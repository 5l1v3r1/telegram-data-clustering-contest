<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742061"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T05:00:00+00:00"/>
    <meta property="og:title" content="5เรื่องเด่นของ&quot;แดเนียล เคร็ก&quot; ก่อนรับบทนักสืบในKNIVES OUT"/>
    <meta property="og:description" content="ทำความรู้จัก 'แดเนียล เคร็ก' จากสายลับ 'เจมส์ บอนด์' สู่คาแรคเตอร์ใหม่ 'เบอนัวต์ บลังก์' ยอดนักสืบไขคดีฆาตกรรมใน 'KNIVES OUT' ฆาตกรรมหรรษา ใครฆ่าคุณปู่...."/>
  </head>
  <body>
    <article>
      <h1>5เรื่องเด่นของ"แดเนียล เคร็ก" ก่อนรับบทนักสืบในKNIVES OUT</h1>
      <address>
        <time datetime="2019-11-17T05:00:00+00:00">17 Nov 2019, 05:00</time>
      </address>
      <p>
        <b>ทำความรู้จัก "แดเนียล เคร็ก" จากสายลับ "เจมส์ บอนด์" สู่คาแรคเตอร์ใหม่ "เบอนัวต์ บลังก์" ยอดนักสืบไขคดีฆาตกรรมใน "KNIVES OUT" ฆาตกรรมหรรษา ใครฆ่าคุณปู่....</b>
      </p>
      <p><i><b>“แดเนียล เคร็ก” <br/></b></i>จากสายลับ<b> ‘เจมส์ บอนด์’</b> ได้พลิกโฉมเล่นเป็น<mark><b> ‘เบอนัวต์ บลังก์’ </b></mark>คาแรคเตอร์ตัวใหม่กับบทยอดนักสืบ ไขคดีฆาตกรรมใน <b><mark><i>“KNIVES OUT ฆาตกรรมหรรษา ใครฆ่าคุณปู่”</i> </mark></b>แต่ก่อนจะได้ชมภาพยนตร์เรื่องนี้ เรามาทำความรู้พระเอกหนุ่มสุดหล่อกันให้มากกว่าเดิมดีกว่า ซึ่งแม้ว่าใครหลายคนจะเห็นเขาแสดงบทบู๊มามากมาย แต่ในชีวิตจริงแล้วกลับกลายจากหน้ามือเป็นหลังมือทีเดียว...เริ่มจาก<br/><br/><b>1.) เป็นคนชื่นชอบกีฬาเป็นอย่างมาก </b><br/>ตอนช่วงวัยรุ่นเขาเคยเล่นรักบี้ให้กับทีม <b>Hoylake Rugby Club </b>และเมื่อปี <b>2013</b> เขายังเคยเดินทางไปทั่วประเทศออสเตรเลียเพื่อชมทัวร์รักบี้ของ <b>British &amp; Irish Lions </b>เท่านั้นยังไม่พอแดเนียล เคร็กยังเป็นแฟนตัวยงของทีมฟุตบอล <b>Liverpool</b> อีกด้วย!!!  </p>
      <figure>
        <img src="https://www.dailynews.co.th/admin/upload/20191117/news_YudrcUGklu115728_533.jpg?v=201911171211?v=6508"/>
      </figure>
      <p><b>2.) นักช่วยเหลือสังคมระดับโลก</b><br/><b>แดเนียล </b>ได้เข้าร่วมและสนับสนุนองค์การกุศลหลายองค์กร เช่น ร่วมกับเครือข่ายธุรกิจของนิวยอร์กเพื่อช่วยเหลือนักเรียนรายได้น้อยให้มีโอกาสทางการศึกษา, ร่วมกับองค์การสหประชาชาติ (UN) เป็นผู้สนับสนุนช่วยขจัดการทำเหมืองแร่และอันตรายจากระเบิด</p>
      <figure>
        <img src="https://www.dailynews.co.th/admin/upload/20191117/news_pxWSOwKSpp115727_533.jpg?v=201911171211?v=1932"/>
      </figure>
      <p><b>3.) เจมส์ บอนด์ ที่โดนต่อต้าน สู่บทพลิกชีวิต </b><br/>กระแสต่อต้านจากเหล่าแฟนของ 007 ระอุขึ้นทันที หลังจาก <b>แดเนียล</b> ถูกประกาศว่าคือ <b>เจมส์ บอนด์ คนใหม่ </b>ด้วยเหตุผลที่ดู ไม่หล่อ ไม่มีเสน่ห์คารม แก่เกินไป แต่แล้วเมื่อ Casino Royale (2006) ออกฉาย คำวิจารณ์แง่ลบเหล่านั้นกลับกลายเป็นเสียงชื่นชม ถึงการพลิกคาแรคเตอร์นี้ให้ดูหนักแน่นสมจริงขึ้นตามยุคสมัย!! </p>
      <figure>
        <img src="https://www.dailynews.co.th/admin/upload/20191117/news_wcuveufPiP115728_533.jpg?v=201911171211?v=4531"/>
      </figure>
      <p><b>4.) แฟนพันธุ์แท้หนังปริศนา</b><br/>เขาคือแฟนตัวยงของนักเขียนนิยาย อกาธ่า คริสตี้ แดเนียลเคยเล่าว่าเขาโตมากับหนังที่สร้างจากผลงานของอกาธ่า คริสตี้ และชอบหนังเรื่อง Sleuth (1972) มาก เป็นหนังปริศนาที่คลี่คลายได้อย่างมีชั้นเชิง ทำให้เขารีบคว้าโอกาสสุดพิเศษเพื่อรับบทสไตล์เดียวกันใน KNIVES OUT ทันที</p>
      <figure>
        <img src="https://www.dailynews.co.th/admin/upload/20191117/news_HacUWuiAPM115726_533.jpg?v=201911171211?v=4887"/>
      </figure>
      <p><b>5.) ทุ่มสุดตัวเพื่อการแสดง ใน The Girl with the Dragon Tattoo (2011)</b><br/><b>แดเนีบล</b> ต้องเพิ่มน้ำหนักตัวให้สมส่วนเพื่อรับบทเป็นนักข่าวที่ติดตามเรื่องคดีการหายตัวไปของเด็กสาว จนมาถึงในผลงานล่าสุด <b>KNIVES OUT</b> แดเนียลต้องพลิกบทบาท ปรับทั้งท่าทีบุคลิก สำเนียงการพูด และสีหน้าแววตาเพื่อสวมบทเป็นนักสืบผู้โด่งดัง <b>เบอนัวต์ บลังก์</b> ที่มีบุคลิกขรึมสุขุม ทุ่มเทกับคดี และกัดไม่ปล่อยในการสืบหาฆาตกรตัวจริง</p>
      <figure>
        <img src="https://www.dailynews.co.th/admin/upload/20191117/news_wKcXQPOaqL115726_533.jpg?v=201911171211?v=4335"/>
      </figure>
      <p>
        <b>ร่วมลุ้น สืบ และค้นหาว่าใครกันที่เป็นคนร้ายที่อยู่เบื้องหลังคดีฆาตกรรมปริศนานี้ หาคำตอบได้ใน “KNIVES OUT ฆาตกรรมหรรษา ใครฆ่าคุณปู่” เปิดรอบพิเศษ เริ่ม 5 ธันวาคม สองทุ่มเป็นต้นไป ฉายจริง 10 ธันวาคมนี้ ในโรงภาพยนตร์</b>
      </p>
    </article>
  </body>
</html>