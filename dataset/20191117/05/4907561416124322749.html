<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/funda-duru/bir-instagram-hesabinin-anatomisi-mithat-can-ozer-2219923"/>
    <meta property="og:site_name" content="Posta"/>
    <meta property="article:published_time" content="2019-11-17T05:01:27+00:00"/>
    <meta property="og:title" content="Bir Instagram hesabının anatomisi: Mithat Can Özer"/>
    <meta property="og:description" content="Kemerlerinizi bağlayın. Ya da bağlamayın rahat oturalım. Bu köşede Instagram profiline sıkıştırılan, kimsenin hayal kırıklığına uğramadığı, mutsuz olmadığı, her şeyin yolunda gittiği ‘müthiş’ hayatları konuşuyoruz. Posta-Portre’nin bu haftaki konuğu Mithat Can Özer."/>
  </head>
  <body>
    <article>
      <h1>Bir Instagram hesabının anatomisi: Mithat Can Özer</h1>
      <address><time datetime="2019-11-17T05:01:27+00:00">17 Nov 2019, 05:01</time> by <a rel="author">Funda Duru</a></address>
      <p>
        <i>Kemerlerinizi bağlayın. Ya da bağlamayın rahat oturalım. Bu köşede Instagram profiline sıkıştırılan, kimsenin hayal kırıklığına uğramadığı, mutsuz olmadığı, her şeyin yolunda gittiği ‘müthiş’ hayatları konuşuyoruz. Posta-Portre’nin bu haftaki konuğu Mithat Can Özer.</i>
      </p>
      <figure>
        <img src="https://i.pstimaj.com/img/75/640x0/5dd0556c66a97c25ad0998db"/>
      </figure>
      <p>
        <b>Teşhircilik çağına başkaldırı</b>
      </p>
      <p>Sezen Aksu’nun ve iş insanı Sinan Özer’in 38 yıl önce dünyaya gelmeye karar veren oğlu Mithat Can Özer, annesi gibi şarkı sözleri yazıyor, şarkılar söylüyor, ucundan da oyunculuk yapıyor. Göz önünde olma kotasını Sezen Aksu -kendisi istememesine rağmen- yeterince doldurduğundan olsa gerek Mithat Can diğer ünlü çocukları gibi kendini ortalara atmıyor.</p>
      <figure>
        <img src="https://i.pstimaj.com/img/75/640x0/5dd05576ae298b8c418b9aa0"/>
      </figure>
      <p>Cool durmayı ve kendi karakteriyle var olmayı tercih ediyor. Üzerinde ‘şöminesine odun kıran country boy’ havası var. Her ne kadar 1.5 yıldır oyuncu Alina Boz’la birlikte olsa da ‘ıssız adam’ tripleri de yok değil. İlişkilerini göz önünde yaşamayı sevmiyor.</p>
      <figure>
        <img src="https://i.pstimaj.com/img/75/640x0/5dd05596ae298b8b9cb79d45"/>
      </figure>
      <p>Kendi iradeleriyle ilişkinin tek fotoğrafını geçenlerde Alina Boz, Mithat Can Özer’in doğum gününü kutlamak için paylaşmış. Fotoğrafta Mithat Can’ın yüzü bile görünmüyor. Özel hayat diye bir şeyin neredeyse kalmadığı bu teşhircilik çağında gizemli kalmayı tercih etmek bence bir başkaldırıdır.</p>
      <p>
        <b>Hem duyarlı hem cool</b>
      </p>
      <p>Gelelim kendini saklamadığı 68 bin 800 kişiyle paylaştıklarına. Profilinde son üç fotoğraf Mustafa Kemal Atatürk’e ait. 29 Ekim ve 10 Kasım’da paylaştıklarına ek olarak 4 Ekim Dünya Hayvanları Koruma Günü’nde de Atatürk’ün üç sevimli köpekle olan fotoğrafını “Çok severdi” diyerek paylaşmış.</p>
      <p>Yerçekimiyle alıp veremediği var gibi...</p>
      <figure>
        <img src="https://i.pstimaj.com/img/75/640x0/5dd05605ae298b8b9d82e94f"/>
      </figure>
      <p>Halatlardan sallanmalar direklere tırmanmalar gibi aksiyonlu hareketleri var. Bir bakıyorsun plastik kullanımının bitmesine karşı video paylaşıyor, bir bakıyorsun ‘Orman Benim Evim’ posteri paylaşarak “Kaz Dağları hepimizin” diyor. Hem duyarlı hem cool. Zavallı dünyanın başına gelenlerin farkında ve elinden geldiğince mücadele diyor. Dünyanın elinde olsa nüfusun yarısını Jüpiter’e fırlatırdı zaten.</p>
      <p>
        <b>Şişt sakin ol</b>
      </p>
      <p>Aslında onu ilk kez Sertab Erener’in seslendirdiği ‘Sakin Ol’ şarkısının ‘yüzyılın en hoş ve boş klibi’nde (klibin açılışında böyle yazıyor) görmüştük. Şarkıyı bilmeyen yoktur. ‘Şişt şişt sakin ol sinirlerine hakim ol...’ Bence gelmiş geçmiş en doğal, en eğlenceli ve en düşük bütçeli Türk klibi.</p>
      <p>Ortalıkta deli deli dans eden tombiş çocuk, Mithat Can Özer’in ta kendisi. Şimdiki haliyle uzaktan yakından ilgisi yok. Klipte kimler var kimler. Neyse YouTube’dan açın izleyin. Anlatmayayım şimdi. Bu arada Instagram hesabı mini bir arşivi andırıyor.</p>
      <figure>
        <img src="https://i.pstimaj.com/img/75/640x0/5dd0563966a97c24bdb17c7f"/>
      </figure>
      <p>Onno Tunç’tan Barış Manço’ya tarihin tozlu topraklı yıllarından fotoğraflar da paylaşıyor. Kendi çocukluk fotoğrafları da profilinde bolca var. O kadar dövmesi var ama o ‘Gülmeyelim mi?’ yazdırdığı dövmesini özellikle paylaşmış. Gül tabii de bu dövme olmamış. Neyse sakin olayım, sinirlerime de hakim olayım.</p>
      <figure>
        <img src="https://i.pstimaj.com/img/75/640x0/5dd0564166a97c24bcdf7062"/>
      </figure>
      <p>
        <b>Köpek babası</b>
      </p>
      <p>2013’ten bu yana Instagram’da. Altı yılda toplam 248 gönderi paylaşmış. Profili gizli. Sosyal medyasını çağın gerisinde kalmamak için açmış gibi duruyor. Keyfine göre kullanıyor. Hayvanları çok seviyor. Zaten hayvanları sevmeyenlerin kalbi evrimini tamamlamamış demektir.</p>
      <p>En çok köpeği Andre’yi paylaşıyor ama diğer hayvanlara da ihanet etmiyor. Kediler, başka köpekler, atlar, peygamberdevesi, kurbağa... Çocukları da çok seviyor. Bir sürü minik çocukla fotoğrafı var. Köpeği Andre’yle yıllardır birlikteler. Belli ki iyi bir baba-çocuk ilişkileri var.</p>
      <p>Paylaştığı köpek fotoğraflarına çoğunlukla kızlar ‘Ayy ben bunu yerim’, ‘Şu gücelliğe bak’ (evet gücellik) gibi yorumlar yapmışlar. Ya kızlar… Köpekler üzerinden yürüyüşler yapmayalım, olmaz mı! Alina Hem girişler kapandıııııı, artık sevgilisi vaaar.</p>
      <figure>
        <img src="https://i.pstimaj.com/img/75/640x0/5dd05663ae298b8c422d30c3"/>
      </figure>
    </article>
  </body>
</html>