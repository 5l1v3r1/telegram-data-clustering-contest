<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819784-serbia-ukraina-tekstova-translacia-sogodni-na-ukrinformi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T05:29:00+00:00"/>
    <meta property="og:title" content="Сербія - Україна: текстова трансляція - сьогодні на Укрінформі"/>
    <meta property="og:description" content="Національна збірна України з футболу у неділю, 17 листопада, проведе заключний, 8-й поєдинок відбіркового турніру чемпіонату Європи-2020, в якому на 55-тисячному стадіоні &quot;Райко Митич&quot; у Белграді зустрінеться з командою Сербії."/>
  </head>
  <body>
    <article>
      <h1>Сербія - Україна: текстова трансляція - сьогодні на Укрінформі</h1>
      <h2>Національна збірна України з футболу у неділю, 17 листопада, проведе заключний, 8-й поєдинок відбіркового турніру чемпіонату Європи-2020, в якому на 55-тисячному стадіоні "Райко Митич" у Белграді зустрінеться з командою Сербії.</h2>
      <address>
        <time datetime="2019-11-17T05:29:00+00:00">17 Nov 2019, 05:29</time>
      </address>
      <p>Матч о 16.00 покажуть телеканали "Україна" та "Футбол 1", текстова трансляція - на сайті Укрінформу.</p>
      <p>Це друга зустріч суперників в офіційних турнірах. У червні на "Арені Львів" підопічні Андрія Шевченка розгромили балканців з рахунком 5:0. Загалом в активі українців шість перемог над сербами (різниця м'ячів - 14:1).</p>
      <p>Зустріч Сербія - Україна обслуговуватиме суддівська бригада із Шотландії на чолі з Боббі Медденом.</p>
      <p>"Синьо-жовті" достроково гарантували участь на чемпіонаті Європи. Серби зберігають шанси вийти на Євро-2020.</p>
      <p>В іншому матчі ігрового дня відбіркової групи В зійдуться збірні Люксембургу та Португалії.</p>
      <p>Турнірне становище: Україна - 19 очок (після 7-ми ігор), Португалія - ​​14 (7), Сербія - 13 (7), Люксембург - 11 (7), Литва - 1 (8).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819692-u-futbolistiv-ukraini-ta-serbii-pered-grou-rizni-strategii-sevcenko.html">У футболістів України та Сербії перед грою різні стратегії - Шевченко</a>
      </blockquote>
      <p>Жеребкування фінального турніру Євро-2020 відбудеться 30 листопада у Бухаресті (Румунія). Матчі XVI чемпіонату Європи пройдуть у 12 містах континенту з 12 червня по 12 липня 2020 року.</p>
    </article>
  </body>
</html>