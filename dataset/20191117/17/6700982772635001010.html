<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/dopo-la-spal-due-gare-per-il-genoa-al-ferraris/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-17T17:12:53+00:00"/>
    <meta property="og:title" content="Dopo la Spal due gare per il Genoa al Ferraris"/>
    <meta property="og:description" content="Il primo impegno per il Genoa è contro il Torino in campionato sabato 30 novembre. A seguire il match di Coppa Italia il 3 dicembre contro l'Ascoli"/>
  </head>
  <body>
    <article>
      <h1>Dopo la Spal due gare per il Genoa al Ferraris</h1>
      <h2>Il primo impegno è contro il Torino in campionato sabato 30 novembre. A seguire il match di Coppa Italia il 3 dicembre contro l'Ascoli</h2>
      <address><time datetime="2019-11-17T17:12:53+00:00">17 Nov 2019, 17:12</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Dopo il match contro la Spal al “Paolo Mazza”, il Genoa avrà due partite casalinghe. Sabato 30 novembre alle ore 18 la formazione di Thiago Motta giocherà in campionato con il Torino. A seguire, mercoledì 3 dicembre, allo stesso orario, la sfida di Coppa Italia con l’Ascoli. Contro i granata, i rossoblù tenteranno di portare fieno in cascina per la classifica e lasciare la zona retrocessione: nell’altro caso, proveranno contro i marchigiani militanti in serie B ad approdare agli ottavi di finale, nella manifestazione vinta solo una volta nel lontano 1937. Il club rossoblù sta mettendo a punto le modalità delle due prevendite che avranno corso nei consueti canali. In caso di passaggio del turno, il Genoa troverà sulla propria strada proprio il Torino: secondo il regolamento in vigore dalla stagione precedente, considerato che sono due formazioni militanti in serie A, sarà il sorteggio a stabilire se il Grifone giocherà la gara secca in casa oppure in trasferta.</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/genoa-i-risultati-del-settore-giovanile-battuta-darresto-per-lu17-femminile/"/>
        <a href="https://www.pianetagenoa1893.net/primo-piano/il-genoa-pensa-anche-a-ben-arfa-per-rafforzare-lattacco/"/>
        <a href="https://www.pianetagenoa1893.net/primo-piano/lottavio-barbieri-festeggia-49-anni-di-tifo-e-passione/"/>
        <a href="https://www.pianetagenoa1893.net/primo-piano/dalla-svezia-tankovic-e-il-sostituto-di-kouame/"/>
        <a href="https://www.pianetagenoa1893.net/primo-piano/qui-pegli-martedi-la-ripresa-degli-allenamenti-primi-a-rientrare-romero-e-agudelo/"/>
        <a href="https://www.pianetagenoa1893.net/primo-piano/gazzetta-dello-sport-kouame-ko-genoa-sogna-piatek/"/>
      </related>
    </article>
  </body>
</html>