<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/rosijska-pravoslavna-tserkva-mozhe-ozbrojitisja-fabrikoju-troliv-640517.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T17:18:42+00:00"/>
    <meta property="og:title" content="Російська православна церква може озброїтися «фабрикою тролів»"/>
    <meta property="og:description" content="Фактично йдеться про створення «фабрики православних тролів», аналогічної «фабриці тролів» Євгена Пригожина"/>
  </head>
  <body>
    <article>
      <h1>Російська православна церква може озброїтися «фабрикою тролів»</h1>
      <address>
        <time datetime="2019-11-17T17:18:42+00:00">17 Nov 2019, 17:18</time>
      </address>
      <h4>Фактично йдеться про створення «фабрики православних тролів», аналогічної «фабриці тролів» Євгена Пригожина</h4>
      <p>Російський православний бізнесмен та наближений до Московської патріархії олігарх Костянтин Малофєєв, який фінансово сприяв анексії Криму та окупації окремих районів Донецької та Луганської областей, тепер намагається створити мережу «православних» ботоферм.</p>
      <p>Співробітники Малофєєва звертаються до політично забарвлених російськийх пабліків у соцмережах з пропозицією гарних заробітків. Вони стверджують, що ними нібито створюється основа «нового патріотичного правого руху», насправді ж Малофєєв намагається створити фабрику «православних тролів», передає <a href="http://religionpravda.com.ua/">Релігійна правда</a>.</p>
      <p>В одному з листувань співробітник Малофєєва стверджує, що представляє нещодавно створену «Російську молодіжну організацію», і рекомендує своїм респондентам підписатися на паблік «Російську молодіжну організацію» у «ВКонтакте». Проте насправді за посиланням розміщено паблік московського відділення «Двоголового орла» – ще одного «патріотичного руху», яке очолює Малофєєв.</p>
      <p>Співголова московського відділення «Двоголового орла» Андрій Афанасьєв був серед тих, хто листувався з адміністраторами пабліків. Він заявив журналістам-розслідувачам, що зустрічався з адміністраторами кількох пабліків для спілкування й обміну думками. Афанасьєв не заперечив, що ті можуть отримати гроші, але це можливо тільки на конкурсах зі створення контенту. Наприклад, на конкурсі малюнків про царську сім’ю, який проводять структури Малофєєва.</p>
      <p>«Російська молодіжна організація», на базі якої хочуть сформувати новий рух, є дочірньою структурою Всесвітнього російського народного собору. Всесвітній російський народний собор очолює російський патріарх Кирило, її створила російська православна церква 1993-го року. Від квітня 2019 року Малофєєв став заступником глави Всесвітнього російського народного собору.</p>
      <p>Як наголошуєтьлся, фактично йдеться про створення «фабрики православних тролів», аналогічної «фабриці тролів» Євгена Пригожина. Той проєкт також починався з інтернет-спільнот.</p>
      <p>У Малофєєва водночас не підвердили створення такої мережі.</p>
      <p>Новий проєкт на чолі з Малофєєвим може готуватися під вибори в Держдуму Росії 2021 року. У березні 2019 року Малофєєв навіть вступив до партії «Справедлива Росія», але незабаром вийшов з неї – не зміг домовитися про спільну роботу із Сергієм Мироновим. Тепер бізнесмен нібито не проти мати власний партійний проєкт.</p>
      <blockquote>
        <b>Читайте також: <a href="https://glavcom.ua/columns/kaspruk/putinizm-i-uspishna-rosiya-ce-oksyumoron-639591.html">путіністи побудували країну-фейк, яка ніколи не стане успішною.</a></b>
      </blockquote>
      <p>Нагадаємо, <a href="https://glavcom.ua/news/patriarh-kirilo-pokarav-oleksandriyskogo-patriarha-bo-toy-viznav-epifaniya-638738.html">патріарх Московський і Всієї Русі Кирило припиняє поминання Олександрійського патріарха.</a></p>
      <related>
        <a href="https://glavcom.ua/world/observe/u-rezultati-aviaudaru-rosiji-po-idlibu-zaginuli-dev-jat-mirnih-zhiteliv-640513.html"/>
        <a href="https://glavcom.ua/world/observe/kreml-nazvav-narizhne-pitannja-na-peregovorah-po-donbasu-640506.html"/>
        <a href="https://glavcom.ua/country/incidents/povernennja-ukrajinskih-korabliv-sogodni-ne-vidbudetsja-zmi-640500.html"/>
      </related>
    </article>
  </body>
</html>