<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904129/voetbalbond-moet-op-zoek-naar-echte-test-oefenmatch-tegen-topland-is-nodig-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T17:16:00+00:00"/>
    <meta property="og:title" content="Voetbalbond moet op zoek naar echte test: 'Oefenmatch tegen topland is nodig'"/>
    <meta property="og:description" content="België heeft zaterdagavond met sprekend gemak gewonnen in Rusland (1-4). De Rode Duivels zijn goed op weg om het maximum van 30 op 30 te halen in groep I van de EK-kwalificatievoorronde. Een wandeling in het park voor de troepen van Roberto Martinez, maar volgens Peter Vandenbempt kan de voetbalbond maar beter op zoek naar een stevige oefenpartner."/>
  </head>
  <body>
    <article>
      <h1>Voetbalbond moet op zoek naar echte test: 'Oefenmatch tegen topland is nodig'</h1>
      <address>
        <time datetime="2019-11-17T17:16:00+00:00">17 Nov 2019, 17:16</time>
      </address>
      <p>
        <b>België heeft zaterdagavond met sprekend gemak gewonnen in Rusland (1-4). De Rode Duivels zijn goed op weg om het maximum van 30 op 30 te halen in groep I van de EK-kwalificatievoorronde. Een wandeling in het park voor de troepen van Roberto Martinez, maar volgens Peter Vandenbempt kan de voetbalbond maar beter op zoek naar een stevige oefenpartner.</b>
      </p>
      <p>'Ik vind het nodig om in de voorbereiding eens te voetballen tegen een topland. Een paar spelers zoals Eden Hazard en Kevin De Bruyne - toch niet de minsten - hebben dat gisteren ook geopperd. Zij willen graag eens tegen een absolute topper spelen', verklaarde Vandenbempt op de website van <a href="https://sporza.be/nl/2019/11/17/tien-oefenwedstrijden-in-ek-voorronde-tegen-topland-oefenen-zo/?utm_source=doorlink&amp;utm_medium=doorlink&amp;utm_campaign=doorlink"><i>Sporza</i></a>.</p>
      <p>'Ik weet wel wat de bedenkingen zijn. Het is geen echte match met inzet op het scherp van de snee en het voorjaar is een drukke periode voor de spelers, maar hetzelfde geldt voor een oefenwedstrijd tegen een kleiner land. Wat kan een wedstrijd tegen pakweg Qatar of Slovakije dit Belgische elftal nog bijbrengen?'</p>
      <aside>Lees meer<br/><a href="https://www.voetbalprimeur.be/nieuws/904106/anthuenis-over-de-indruk-die-schoonheid-zie-je-niet-alle-weken-of-maanden-.html?itm_source=www.voetbalprimeur.be&amp;itm_medium=highlighted-content">Anthuenis over de indruk: "Die schoonheid zie je niet alle weken of maanden"</a></aside>
      <p><b>Kwalificaties waren oefenmatchen <br/></b>'België heeft al tien oefenwedstrijden tegen kleinere landen gespeeld, want dat is deze kwalificatiecampagne bij wijze van spreken geweest. De tegenstand was veel te zwak om de Rode Duivels een strobreed in de weg te leggen. Mij lijkt het bijzonder nuttig om een keer te oefenen tegen een absoluut topland.'</p>
      <p>'Ook al is het vriendschappelijk, ik kan me niet voorstellen dat je tegen Frankrijk, Duitsland of Nederland niet voluit gaat omdat het maar een oefenmatch is. Er staat toch ook altijd wat prestige op het spel. Maar blijkbaar is de bondscoach er geen voorstander van om te oefenen tegen een groot land. We zullen zien of hij nog van gedacht verandert", besloot Vandenbempt.</p>
      <aside>Lees meer<br/><a href="https://www.voetbalprimeur.be/nieuws/904074/degryse-spaart-lof-niet-rode-duivels-hebben-rusland-belachelijk-gemaakt-.html?itm_source=www.voetbalprimeur.be&amp;itm_medium=highlighted-content">Degryse spaart lof niet: "Rode Duivels hebben Rusland belachelijk gemaakt"<br/></a><a href="https://www.voetbalprimeur.be/nieuws/904091/boyata-kan-ook-ex-bondscoach-overtuigen-hij-was-heel-sterk-.html?itm_source=www.voetbalprimeur.be&amp;itm_medium=highlighted-content"> Boyata kan ook ex-bondscoach overtuigen: "Hij was heel sterk"</a></aside>
    </article>
  </body>
</html>