<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/strahotno-zavryshtane-za-dimityr-kuzmanov-specheli-titlata-v-antaliq--1407091.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T17:20:00+00:00"/>
    <meta property="og:title" content="Страхотно завръщане за Димитър Кузманов, спечели титлата в Анталия"/>
    <meta property="og:description" content="Националът за Купа Дейвис Димитър Кузманов направи успешно завръщане на корта след шестседмично отсъствие заради лечение на контузия на коляното и спечели титлата на турнира по тенис на клей в Анталия (Турция) с награден фонд от 15 хиляди долара Поставеният под номер 2 пловдивчанин надделя на финала над водача в схемата Ерман Касанова (Аржентина) с 6-4, 2-6, 6-1 след малко повече от два часа игра"/>
  </head>
  <body>
    <article>
      <h1>Страхотно завръщане за Димитър Кузманов, спечели титлата в Анталия</h1>
      <address><time datetime="2019-11-17T17:20:00+00:00">17 Nov 2019, 17:20</time> by <a rel="author">Sportlive.bg</a></address>
      <p>Националът за Купа Дейвис Димитър Кузманов направи успешно завръщане на корта след шестседмично отсъствие заради лечение на контузия на коляното и спечели титлата на турнира по тенис на клей в Анталия (Турция) с награден фонд от 15 хиляди долара.</p>
      <p>Поставеният под номер 2 пловдивчанин надделя на финала над водача в схемата Ерман Касанова (Аржентина) с 6-4, 2-6, 6-1 след малко повече от два часа игра. Кузманов пропиля аванс от 4-1 гейма, но все пак взе първия сет в ключов пробив в края.</p>
      <p>Във втората част Касанова направи серия от пет поредни гейма, за да изравни, но в решителния трети сет българинът взе 20 от първите 24 разигравания и дръпна с 5:0, което се оказа решаващо.</p>
      <p>Така той заслужи 19-а титла на сингъл в кариерата си в турнирите на ITF и втора за сезона след последния си триумф също в Анталия през май. С победата Кузманов си осигури 10 точки за световната ранглиста.</p>
      <related>
        <h4>Още по темата</h4>
        <a href="https://www.sportlive.bg/sport/tenis/Bylgariq-otstypi-na-Yuzhna-Afrika-za-Kupa-Dejvis--1375564.html"/>
        <a href="https://www.sportlive.bg/sport/tenis/Bylgariq-izravni-na-Yuzhna-Afrika-za-Kupa-%E2%80%9EDejvis%E2%80%9C-sled-truden-uspeh-na-Mitko-Kuzmanov-1375404.html"/>
        <a href="https://www.sportlive.bg/sport/tenis/Kuzmanov-otpravi-seriozni-kritiki-kym-sobstvenata-si-igra-v-Sofiq-720271.html"/>
        <a href="https://www.sportlive.bg/sport/tenis/Kuzmanov-se-bori-no-ne-uspq-da-podnese-iznenadata-v-Arena-Armeec-720235.html"/>
      </related>
    </article>
  </body>
</html>