<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-zakarpatti-vodij-vrizavsya-u-derevo-i-zagynuv.html"/>
    <meta property="og:site_name" content="1NEWS"/>
    <meta property="article:published_time" content="2019-11-17T17:52:41+00:00"/>
    <meta property="og:title" content="На Закарпатті водій врізався у дерево і загинув"/>
    <meta property="og:description" content="На Закарпатті водій врізався у дерево і загинув"/>
  </head>
  <body>
    <article>
      <h1>На Закарпатті водій врізався у дерево і загинув</h1>
      <address>
        <time datetime="2019-11-17T17:52:41+00:00">17 Nov 2019, 17:52</time>
      </address>
      <figure>
        <img src="https://1news.com.ua/wp-content/uploads/2019/11/18ff164ddfbf85206fe1725d9c8ff6f62fc54cc8.jpg"/>
      </figure>
      <p>На автодорозі Київ-Чоп на Закарпатті чоловік не вправся з керуванням, врізався в дерево і загинув. Пасажири, що перебували в авто, не постраждали. Про це повідомляє 1NEWS, посилаючись на <a href="https://www.unn.com.ua/uk/news/1836267-na-zakarpatti-vodiy-vrizavsya-v-derevo-ta-zaginuv">УНН</a>.</p>
      <p>“На автодорозі „Київ-Чоп“, неподалік с. Іванівці Мукачівського району, в дорожньо-транспортній пригоді загинув водій „Таврії“. Поліція працює на місці події”, — йдеться в повідомленні.</p>
      <p>Аварія трапилась сьогодні, 17 листопада, близько 11:00 годин між населеними пунктами Іванівці-Клячаново Мукачівського району.</p>
      <p>“Встановлено, що водій Таврії, 67-річний мукачівець, рухаючись у напрямку м. Ужгород, під час маневру обгону не впорався з керуванням, з’їхав у кювет, де врізався в дерево. Від отриманих травм чоловік загинув на місці. Двоє пасажирів, які перебували у авто, не постраждали”, — йдеться в повідомленні.</p>
      <p>Відомості про аварію будуть внесені до Єдиного реєстру досудових розслідувань за частиною 2 статті 286 Кримінального кодексу України. У рамках слідства поліція з’ясує всі обставини та причини автопригоди.</p>
      <p>Нагадаємо, на автошляху Київ-Чоп на Закарпатті п’яний водій скоїв ДТП, внаслідок якого загинула 40-річна жінка-пасажир.</p>
    </article>
  </body>
</html>