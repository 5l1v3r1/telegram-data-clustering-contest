<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-mist-perekryttia-kyiv/30276765.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-17T17:58:18+00:00"/>
    <meta property="og:title" content="На Північному мосту у Києві 18 листопада частково обмежать рух"/>
    <meta property="og:description" content="На Північному мосту у Києві 18 листопада частково обмежать рух із 8:00 до 17:00, повідомили у «Київавтодорі». «Продовжується поточний ремонт покриття Північного мосту. Роботи виконують поетапно, мін"/>
  </head>
  <body>
    <article>
      <h1>На Північному мосту у Києві 18 листопада частково обмежать рух</h1>
      <address>
        <time datetime="2019-11-17T17:58:18+00:00">17 Nov 2019, 17:58</time>
      </address>
      <p>На Північному мосту у Києві 18 листопада частково обмежать рух із 8:00 до 17:00, повідомили у «Київавтодорі».</p>
      <p>«Продовжується поточний ремонт покриття Північного мосту. Роботи виконують поетапно, мінімізуючи обмеження руху. Працюватимуть у напрямку Троєщини. Аби менше впливати на трафік, основні роботи заплановано зробити до вечірніх годин пік. Під час робіт рух буде частково обмежено», – йдеться в повідомленні.</p>
      <p>Рух Північним мостом через Дніпро в Києві перекривають <a href="https://www.radiosvoboda.org/a/news-kmda-pivnichnyi-mist/30262414.html">не вперше</a> у піковий час.</p>
      <p>3 листопада у Києві <a href="https://www.radiosvoboda.org/a/news-mist-pivdennyi-kyiv-rykh/30250929.html">повністю відкрили рух</a> Південним мостовим переходом. У «Київавтодорі» заявили, що міст витримує навантаження значно більші, ніж проєктні, адже проїжджають ним 110 тисяч авто за добу замість запроєктованих – 18-20 тисяч.</p>
    </article>
  </body>
</html>