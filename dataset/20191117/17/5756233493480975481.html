<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622010/%D8%B3%D8%B9%D8%AF-%D8%AD%D8%B1%DB%8C%D8%B1%DB%8C-%D9%88-%D8%AC%D8%A8%D8%B1%D8%A7%D9%86-%D8%A8%D8%A7%D8%B3%DB%8C%D9%84-%DB%8C%DA%A9%D8%AF%DB%8C%DA%AF%D8%B1-%D8%B1%D8%A7-%D9%85%D9%82%D8%B5%D8%B1-%D8%A7%D9%86%D8%B5%D8%B1%D8%A7%D9%81-%D8%A7%D9%84%D8%B5%D9%81%D8%AF%DB%8C-%D8%AF%D8%A7%D9%86%D8%B3%D8%AA%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T17:09:00+00:00"/>
    <meta property="og:title" content="سعد حریری و جبران باسیل یکدیگر را مقصر انصراف الصفدی دانستند"/>
    <meta property="og:description" content="منابعی در جریان آزاد ملی لبنان پس از حذف نام محمد الصفدی، به عنوان نخست وزیر این کشور درباره &quot;تعلل و تاخیر در اجرای دستور حذف اسامی و اعمال فشار&quot; سخن گفتند."/>
  </head>
  <body>
    <article>
      <h1>سعد حریری و جبران باسیل یکدیگر را مقصر انصراف الصفدی دانستند</h1>
      <address>
        <time datetime="2019-11-17T17:09:00+00:00">17 Nov 2019, 17:09</time>
      </address>
      <p>
        <i>منابعی در جریان آزاد ملی لبنان پس از حذف نام محمد الصفدی، به عنوان نخست وزیر این کشور درباره "تعلل و تاخیر در اجرای دستور حذف اسامی و اعمال فشار" سخن گفتند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از سایت شبکه المیادین، دفتر اطلاع‌رسانی نخست وزیر مستعفی لبنان بیانیه‌ای را درباره نامگذاری محمد الصفدی برای تصدی پست نخست وزیری لبنان صادر کرد.</p>
      <p>دفتر سعد حریری گزارش داد، جبران باسیل، رئیس جریان آزاد ملی کسی بود که پیشنهاد کرد محمد الصفدی برای تصدی پست نخست وزیری لبنان مامور شود و دو بار بر نام این وزیر سابق اصرار کرد.</p>
      <figure>
        <img src="https://aftabnews.ir/files/fa/news/1398/8/26/360452_361.jpg"/>
      </figure>
      <p>براساس بیانیه دفتر حریری، بعد از اصرار باسیل، حریری فورا موافقت خود را با آن اعلام کرد.</p>
      <p>دفتر حریری آورده است: جریان آزاد ملی می‌خواهد حریری را مسؤول کناره‌گیری الصفدی به عنوان نامزد تشکیل دولت جدید معرفی کند.</p>
      <p>پیشتر "جریان آزاد ملی" لبنان، سعد حریری را متهم به این کرده بودند که وی تمامی ماموریت‌هایی که با معرفی محمد الصفدی به عنوان نخست وزیر به آن تعهد داده را اجرا نکرده است.</p>
      <p>منابع در جنبش آزاد ملی لبنان درخصوص "تعلل و تاخیر در اجرای دستور حذف اسامی و اعمال فشار" سخن گفتند.</p>
      <p>منابع جنبش آزاد ملی لبنان اعلام کردند، این جنبش ایده کارشناسان متخصص که توسط فراکسیون‌های پارلمانی تشکیل و پشتیبانی شده و این جنبش در آن نماینده دارد را مطرح کرد که حزب الله و جنبش أمل با آن موافقت نکردند.</p>
      <p>این دو حزب دولت تکنو- سیاسی را مطرح کردند که حریری با آن موافقت نکرد.</p>
      <p>پیشتر وزیر سابق و تاجر لبنانی که توسط احزاب سیاسی این کشور برای تصدی پست نخست‌وزیری تعیین شده بود از پذیرش این منصب انصراف داد.</p>
      <p>انتخاب الصفدی بعد از آن صورت گرفت که حریری بر موضع خود درباره تشکیل دولت پافشاری کرد. او تأکید داشت که اگر برای تشکیل دولت جدید انتخاب شود این دولت یک دولت کوچک تکنوکرات خواهد بود اما حزب الله و أمل چنین دولتی را قبول ندارند و خواهان دولتی تکنو-سیاسی هستند.</p>
      <p>تظاهرات در لبنان وارد دومین ماه شده است و فعالان لبنان امروز (یکشنبه) خواستار تظاهرات در میادین "ریاض الصلح" و "الشهداء" در مرکز بیروت و دیگر مناطق لبنان شدند.</p>
      <p>لبنان از ۱۷ اکتبر شاهد اعتراضات مردمی بی‌سابقه‌ای علیه طبقه سیاسی حاکم است. معترضان دولت را به فساد و ناتوانی در حل بحران اقتصادی متهم می‌کنند.</p>
      <p>این اعتراضات به استعفای سعد حریری از سمت نخست‌وزیری لبنان منجر شد.</p>
    </article>
  </body>
</html>