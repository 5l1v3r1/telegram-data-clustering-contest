<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/kvalifikacii-za-evro-2020-na-zhivo-bylgariq---chehiq-systavite-1407088.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T17:57:00+00:00"/>
    <meta property="og:title" content="Квалификации за Евро 2020 НА ЖИВО: България - Чехия, съставите"/>
    <meta property="og:description" content="Днес от 19:00 часа националният ни отбор по футбол посреща Чехия в европейска квалификация, последна от цикъла за Евро 2020 Срещата България - Чехия може да следите НА ЖИВО в Sportlive"/>
  </head>
  <body>
    <article>
      <h1>Квалификации за Евро 2020 НА ЖИВО: България - Чехия, съставите</h1>
      <address><time datetime="2019-11-17T17:57:00+00:00">17 Nov 2019, 17:57</time> by <a rel="author">Sportlive.bg</a></address>
      <p>Днес от 19:00 часа <a href="https://www.sportlive.bg/bgfootball/national-team"><b>националният ни отбор по футбол</b></a> посреща Чехия в европейска квалификация, последна от цикъла за Евро 2020. Срещата <a href="https://www.sportlive.bg/"><b>България - Чехия може да следите НА ЖИВО в Sportlive.bg</b></a>.</p>
      <p>
        <b>СТАРТОВИ СЪСТАВИ</b>
      </p>
      <p>България: Георги Георгиев, Страхил Попов, Георги Терзиев, Васил Божиков, Петър Занев, Георги Костадинов, Кристиян Малинов, Ивелин Попов, Вандерсон, Кирил Десподов, Марселиньо</p>
      <p>Чехия: 16. Коларж, 2. Кадержабек, 3. Челустка, 8. Дарида, 9. Ондрашек, 13. Шевчик, 14. Янкто, 15. Соучек, 17. Кудела, 18. Боржил, 21. Крал</p>
      <p>
        <b>ПРЕДИ ДВУБОЯ</b>
      </p>
      <p>Чехия вече се е класирала за Евро 2020, докато ние заемаме последното място в нашата група. Този цикъл се превърна в истински кошмар за нашия отбор, след като записахме 12 поредни мача без победа. Затова, за самочувствието на отбора, е важно днес да запишем успех. Ако това не се случи, ще запишем исторически антирекорд. Дори и при равен, ще запишем най-слабото представяне в евроквалификации за всички времена. Досега само още веднъж сме завършвали пресявките за този форум без победа. Това е станало при първото ни участие в тях - за Евро 1960.</p>
      <p>Днешната среща ще бъде последната с националната фланелка за капитана Ивелин Попов. Вчера той обяви решението си, че прекратява кариерата си с националния тим и не би размислил.  Атакуващият халф ще запише тази вечер своя мач номер 90 с националната фланелка. Това ще го остави на пето място в вечната ранглиста на България по този показател. Попов ще се изравни по брой мачове за националния отбор с легендите Димитър Пенев и Мартин Петров. Тримата ще делят петото място в класацията. Пред тях има само четирима футболисти - Стилиян Петров със 106 мача, Борислав Михайлов със 102, Христо Бонев с 96 и Красимир Балъков с 92.</p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/national-team/Ivelin-Popov-shte-ostane-na-peto-mqsto-po-broj-machove-za-Bylgariq-1407010.html"/>
        <a href="https://www.sportlive.bg/bgfootball/national-team/Kyde-da-gledame-evrokvalifikaciqta-Bylgariq---Chehiq-1407007.html"/>
        <a href="https://www.sportlive.bg/bgfootball/national-team/Kapitanyt-na-Chehiq-opredeli-kato-zagadka-nacionalniq-ni-otbor-1406922.html"/>
      </related>
    </article>
  </body>
</html>