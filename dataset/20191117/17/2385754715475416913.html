<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/spain/597817/o-neimar-pantote-tha-einai-mia-epilogi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T17:54:00+00:00"/>
    <meta property="og:title" content="«Ο Νεϊμάρ πάντοτε θα είναι μια επιλογή...»"/>
    <meta property="og:description" content="Ο αθλητικός διευθυντής της Μπαρτσελόνα, Ερίκ Αμπιντάλ, άφησε ορθάνοιχτη την πόρτα για την μελλοντική επιστροφή του Νεϊμάρ στην ομάδα, αν και θέλησε να..."/>
  </head>
  <body>
    <article>
      <h1>«Ο Νεϊμάρ πάντοτε θα είναι μια επιλογή...»</h1>
      <address><time datetime="2019-11-17T17:54:00+00:00">17 Nov 2019, 17:54</time> by <a rel="author">SigmaliveSportime</a></address>
      <p><b>Ο αθλητικός διευθυντής της Μπαρτσελόνα, Ερίκ Αμπιντάλ, άφησε ορθάνοιχτη την πόρτα για την μελλοντική επιστροφή του Νεϊμάρ στην ομάδα, αν και θέλησε να καταστήσει σαφές πως τα οικονομικά δεδομένα είναι τέτοια που χρειάζονται ιδιαίτερη προσοχή...<br/></b> <br/>Ο παλαίμαχος Γάλλος αμυντικός, και νυν αθλητικός διευθυντής των «μπλαουγκράνα», παραχώρησε μεγάλη συνέντευξη στην MundoDeportivo, μίλησε για το συμβόλαιο του Μέσι, την απόφαση που καλείται να πάρει ο Αργεντινός και τις επαφές που ήδη εξελίσσονται, ενώ, για την υπόθεση του Νεϊμάρ είχε να πει:<br/> <br/>«Είναι παίκτης τοπ επιπέδου, έχει την φιλοσοφία ποδοσφαίρου της Μπαρτσελόνα και πάντοτε θα αποτελεί μια επιλογή για την ομάδα μας. Από εκεί και πέρα, θα πρέπει να πάρουμε κάποιες αποφάσεις γιατί υπάρχουν και οικονομικά ζητήματα, από τα οποία άλλα είναι εφικτά και άλλα όχι. Αν συνεχίσει με προβλήματα όπως φέτος, τότε δεν θα μπορώ να πω ότι θα είναι πρώτη επιλογή, αλλά θα είναι μια επιλογή...».<br/> </p>
    </article>
  </body>
</html>