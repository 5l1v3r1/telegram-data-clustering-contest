<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/okupanti-shist-raziv-porushili-rezhim-pripinennja-vognju-na-donbasi-640518.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-17T17:30:33+00:00"/>
    <meta property="og:title" content="Окупанти шість разів порушили режим припинення вогню на Донбасі"/>
    <meta property="og:description" content="Втрат внаслідок обстрілів серед особового складу немає"/>
  </head>
  <body>
    <article>
      <h1>Окупанти шість разів порушили режим припинення вогню на Донбасі</h1>
      <address>
        <time datetime="2019-11-17T17:30:33+00:00">17 Nov 2019, 17:30</time>
      </address>
      <h4>Втрат внаслідок обстрілів серед особового складу немає</h4>
      <p>Російські окупанти від початку доби 6 разів порушили режим припинення вогню.</p>
      <p>Про це повідомляє пресцентр штабу операції Об’єднаних сил на своїй сторінці у <a href="https://www.facebook.com/pressjfo.news/posts/714576575701628?__tn__=K-R">Facebook</a>.</p>
      <p>«Впродовж поточної доби збройні формування Російської Федерації 6 разів порушили режим припинення вогню. Противник обстріляв позиції наших підрозділів з протитанкових ракетних комплексів, гранатометів різних систем, великокаліберних кулеметів та іншої стрілецької зброї», – йдеться в повідомленні.</p>
      <p>Зокрема, 3 обстріли позицій українських захисників російські окупаційні війська здійснили у районі відповідальності оперативно-тактичного угрупування «Північ»: неподалік Кримського; біля Луганського; неподалік Новолуганського.</p>
      <p>В районі відповідальності оперативно-тактичного угрупування «Схід» противник також здійснив 3 обстріли по позиціях Об’єднаних сил: біля Новомихайлівки; поблизу Красногорівки; неподалік Лебединського – зі станкових протитанкових гранатометів.</p>
      <p>«Впродовж поточної доби втрат внаслідок обстрілів серед особового складу Об’єднаних сил не зафіксовано», – поінформували у штабі.</p>
      <p>Нагадаємо, <a href="https://glavcom.ua/country/incidents/bojoviki-na-donbasi-dev-jat-raziv-obstriljali-pozitsiji-zbrojnih-sil-ukrajini-640405.html">упродовж доби збройні формування Російської Федерації дев’ять разів порушили режим</a> припинення вогню.</p>
      <related>
        <a href="https://glavcom.ua/country/incidents/okupanti-trichi-obstriljali-ukrajinski-pozitsiji-na-donbasi-640492.html"/>
        <a href="https://glavcom.ua/country/incidents/zahopleni-ukrajinski-kateri-vivodjat-iz-kerchi-zmi-640485.html"/>
        <a href="https://glavcom.ua/news/na-donbasi-aktivizuvalisya-snayperi-boyoviki-odin-ukrajinskiy-bojec-zaginuv-640449.html"/>
      </related>
    </article>
  </body>
</html>