<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-irlandiya-daniya-napruzhenyj-poyedynok-u-dublini/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-17T17:12:00+00:00"/>
    <meta property="og:title" content="Прогноз і ставка. Ірландія – Данія: напружений поєдинок у Дубліні"/>
    <meta property="og:description" content="Вирішальна битва для обох команд. Господарів влаштує виключно перемога сьогодні, а гостям достатньо розписати мирову, щоб забезпечити собі вихід на Євро. У такій надзвичайно непростій грі командам доведеться ризикувати і грати на результат, тому ми прогнозуємо чималу кількість фолів. Граємо ординар із коефіцієнтом 1.60."/>
  </head>
  <body>
    <article>
      <h1>Прогноз і ставка. Ірландія – Данія: напружений поєдинок у Дубліні</h1>
      <address><time datetime="2019-11-17T17:12:00+00:00">17 Nov 2019, 17:12</time> by <a rel="author">Михайло Кузьменко</a></address>
      <p>Вирішальна битва для обох команд. Господарів влаштує виключно перемога сьогодні, а гостям достатньо розписати мирову, щоб забезпечити собі вихід на Євро. У такій надзвичайно непростій грі командам доведеться ризикувати і грати на результат, тому ми прогнозуємо чималу кількість фолів. Граємо ординар із коефіцієнтом 1.60.</p>
      <p>
        <b>21:45, 18 лис 2019</b>
      </p>
      <p>Нагадаю турнірне становище команд перед останнім туром: Данія – 15 очок, Швейцарія – 14, Ірландія – 12. Скоріш за все Швейцарія у паралельній грі обіграє Гібралтар і гарантує собі вихід на Євро. Відповідно ключовою грою стане матч між Ірландією і Данією. Перша зустріч завершилася з рахунком 1:1. Це означає, що будь-яка перемога виводить підопічних Міка Маккарті на чемпіонат Європи.</p>
      <p>Ірландія у рідних стінах востаннє програвала рік тому Уельсу 0:1. У відборі на Євро-2020 «Зелені» при підтримці місцевих вболівальників здобули дві перемоги над Грузією 1:0 та Гібралтаром 2:0 і розписали мирову проти Швейцарії 1:1. Поєдинок проти Данії стане вже шостим за три роки. Команди двічі грали у раунді плей-оф відбору на ЧС-2018 та були у одній групі Ліги Націй. Чотири рази були зафіксовані мирові, а одного разу Данія розбила Ірландію у Дубліні 5:1.</p>
      <p>Колектив Йон-Даль Томассона не програє нікому із вересня 2018 року. Команда у Данії досить цікава, зіграна та креативна. Сьогодні гостей влаштує навіть мирова, але я не думаю, що «Червоно-білі» будуть грати на утримання рахунку. Все ж, враховуємо «низовий» стиль обох опонентів, який точно має стати у нагоді за такої конкуренції, хоча господарям доведеться атакувати, щоб досягнути своєї цілі і взяти три очки.</p>
      <p>Нашу увагу хочу зосередити на статистиці. Матч обіцяє бути доволі напруженим, із фолами, боротьбою та насиченим небезпекою при спірних моментах. Гру довірили судити німецькому рефері Феліксу Бриху. Арбітр відомий своєю суворою репутацією. Наведу для прикладу статистику останніх матчів за участю Бриха: «Шальке» – «Боруссія» Дортмунд (5 ЖК), «Динамо» Загреб – «Шахтар» (5 ЖК, 2 ЧК, пенальті), «Фрайбург» – «Айнтрахт» (3 ЖК, 2 ЧК). У середньому німець показує 3.4 ЖК за гру.</p>
      <p>Якщо поглянути на статистику матчів збірних, які обслуговував Брих, то там показники теж «верхові»: Хорватія – Англія (6 ЖК), Аргентина – Бразилія (7 ЖК), Португалія – Швейцарія (3 ЖК), Франція – Туреччина (5 ЖК). На мою думку, у такій спекотній грі за вихід на Євро команди не будуть соромитись фолити, враховуючи ціну питання. Отже, пропоную заграти розхідний варіант «тотал ЖК більше 4» за коефіцієнт 1.60 від БК Bet365.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-latviya-avstriya-stavymo-na-kil-kist-zabytyh-m-yachiv/"/>
        <a href="https://bookmaker-ratings.com.ua/tips/ispaniya-rumuniya-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/irlandiya-daniya-prognoz-i-stavka-vadyma-skichka/"/>
      </related>
    </article>
  </body>
</html>