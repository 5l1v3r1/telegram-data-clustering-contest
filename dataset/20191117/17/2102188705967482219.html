<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/17/653803/"/>
    <meta property="og:site_name" content="Економічна правда"/>
    <meta property="article:published_time" content="2019-11-17T17:30:00+00:00"/>
    <meta property="og:title" content="Новини 16-17 листопада: затримання голови &quot;Укрексімбанку&quot;, тарифи на тепло, новий очільник &quot;Укравтодору&quot;"/>
    <meta property="og:description" content="Про що всі говорили на вихідних?"/>
  </head>
  <body>
    <article>
      <h1>Новини 16-17 листопада: затримання голови "Укрексімбанку", тарифи на тепло, новий очільник "Укравтодору"</h1>
      <address>
        <time datetime="2019-11-17T17:30:00+00:00">17 Nov 2019, 17:30</time>
      </address>
      <p><b>Про затримання голови "Укрексімбанку". </b>У суботу деякі ЗМІ повідомили про <a href="https://www.epravda.com.ua/news/2019/11/16/653791/">викрадення</a> глави "Укрексімбанку" Олександра Гриценка.</p>
      <p>Згодом в Службі безпеки заявили, що Гриценка <a href="https://www.epravda.com.ua/news/2019/11/16/653793/">затримала СБУ</a> за дорученням Генпрокуратури.</p>
      <p>Гриценка затримано за підозрою у сприянні <a href="https://www.epravda.com.ua/news/2019/11/16/653795/">легалізації доходів</a>, одержаних незаконним шляхом високопосадовцями часів Януковича.</p>
      <p><b>Про тарифи на тепло.</b> Кабінет міністрів прийняв рішення про визнання такою, що втратила чинність, постанови, якою встановлювався <a href="https://www.epravda.com.ua/news/2019/11/16/653794/">граничний тариф</a> на опалення і гаряче водопостачання.</p>
      <p><b>Про нового очільника "Укравтодору". </b>Народного депутата фракції "Слуга народу" Олександра Кубракова оголосили <a href="https://www.epravda.com.ua/news/2019/11/16/653787/">переможцем конкурсу</a> на посаду голови Державного агентства автомобільних доріг України.</p>
      <p><b>Про торговий баланс.</b> Негативне сальдо зовнішньої торгівлі товарами за 9 місяців 2019 року становило майже 7,1 мільярда доларів, що <a href="https://www.epravda.com.ua/news/2019/11/17/653802/">на 549,9 мільйона доларів більше</a> у порівнянні з аналогічним періодом минулого року.</p>
      <h3>Ви хочете знати більше?</h3>
      <p>
        <b>
          <i>
            <a href="https://www.epravda.com.ua/publications/2019/11/16/653788/">"Спартанці", "медвечуківці", "соросята", "єжовщина" і не тільки: депутатські "перли" про земельну реформу</a>
          </i>
        </b>
      </p>
      <p>Верховна Рада проголосувала у першому читанні законопроект про ринок землі. Як депутати жонглювали словами, кого та що згадували під час виступів?</p>
    </article>
  </body>
</html>