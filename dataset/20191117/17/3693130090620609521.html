<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/pendik-te-pompali-tufekle-3-kisiyi-olduren-zanli-tutuklandi-1207835.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T17:20:00+00:00"/>
    <meta property="og:title" content="Pendik'te pompalı tüfekle 3 kişiyi öldüren zanlı tutuklandı"/>
    <meta property="og:description" content="İstanbul Pendik'te aynı aileden 3 kişiyi öldürüp, bir kişiyi de yaralayan zanlı Ahmet Önal, çıkarıldığı mahkemece tutuklandı."/>
  </head>
  <body>
    <article>
      <h1>Pendik'te pompalı tüfekle 3 kişiyi öldüren zanlı tutuklandı</h1>
      <h2>İstanbul Pendik'te aynı aileden 3 kişiyi öldürüp, bir kişiyi de yaralayan zanlı Ahmet Önal, çıkarıldığı mahkemece tutuklandı.</h2>
      <address>
        <time datetime="2019-11-17T17:20:00+00:00">17 Nov 2019, 17:20</time>
      </address>
      <p>Pendik'te dehşet saçan <b>Ahmet Önal</b>, pompalı tüfekle 3 kişiyi öldürüp bir kişiyi yaralamıştı. <b>Ahmet Önal</b>, çıkarıldığı mahkemece tutuklandı.</p>
      <p><b>Güllübağlar Mahallesi'</b>nde dün <b>Orhan</b>, <b>Ahmet </b>ve <b>Rabia Yılmaz </b>silahlı saldırıda hayatını kaybetmişti. Saldırgan Önal çevredekiler tarafından linç edilmek istenmişti.</p>
      <p>
        <b>''SALDIRGANI TANIMIYORUZ''</b>
      </p>
      <p>Olayın ardından <b>Adli Tıp Kurumu</b>'na götürülen <b>Orhan</b>, <b>Ahmet </b>ve <b>Rabia Yılmaz'</b>ın cenazesi otopsi işlemlerinin ardından yakınlarına teslim edildi.</p>
      <figure>
        <img src="https://images.bursadabugun.com/editor/haber/17112019/pendik-te-pompali-tufekle-3-kisi-olduren-zanli-12627943-2619-m-5dd1733049ea8.jpg"/>
      </figure>
      <p>Yılmaz ailesinin akrabası Sinan Güzel, katil zanlısının yakınları olduğu ve kız isteme meselesi yüzünden cinayet işlendiği haberlerini yalanlayarak şu ifadeleri kullandı:</p>
      <p>''Bununla alakalı birçok haberde 'Akraba kavgası, şu, bu' gibi haberler çıkıyor. Kesinlikle bizim bir akrabamız değildir. Kendisini tanımıyoruz. Akrabalarımız arasında böyle bir problem söz konusu değildir. Biz bu şahsı tanımıyoruz, bilmiyoruz. Hiçbir şekilde akraba olarak bağımız yoktur. Kız isteme, şu, bu kesinlikle alakası yoktur. Bunların tamamı yalan haberdir.''</p>
      <figure>
        <img src="https://images.bursadabugun.com/editor/haber/17112019/pendik-te-pompali-tufekle-3-kisi-olduren-zanli-12627943-8570-m-5dd1735b293b7.jpg"/>
      </figure>
      <p>
        <b>HAYATINI KAYBEDEN 3 KİŞİ YAYALAR MEZARLIĞI'NA DEFNEDİLDİ</b>
      </p>
      <p>Öte yandan <b>Orhan, Ahmet </b>ve <b>Rabia Yılmaz </b>için <b>Güllübağlar Mahallesi Gül Camisi'</b>nde ikindi vakti cenaze töreni düzenlendi. Törene Yılmaz ailesinin yakınları ve vatandaşlar katıldı.</p>
      <p>Kılınan cenaze namazının ardından<b> Orhan, Ahmet ve Rabia Yılmaz'</b>ın cenazeleri, <b>Yayalar Mezarlığı'na </b>defnedildi.</p>
      <p>Cami çevresinde polisin yoğun güvenlik önlemi aldığı görüldü.</p>
    </article>
  </body>
</html>