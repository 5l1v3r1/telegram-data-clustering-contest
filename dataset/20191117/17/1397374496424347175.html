<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/egzodus-u-lisabonu-srbi-medju-prvima-na-izlaznim-vratima-393023.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T17:54:00+00:00"/>
    <meta property="og:title" content="Egzodus u Lisabonu, Srbi među prvima na izlaznim vratima!"/>
    <meta property="og:description" content="Čistka na &quot;Lužu&quot;."/>
  </head>
  <body>
    <article>
      <h1>Egzodus u Lisabonu, Srbi među prvima na izlaznim vratima!</h1>
      <h2>Čistka na "Lužu".</h2>
      <address><time datetime="2019-11-17T17:54:00+00:00">17 Nov 2019, 17:54</time> by <a rel="author">Nikola Miloradović</a></address>
      <p>Trener Benfike Bruno Laž je na početku sezone izrazio želju za nešto kraćim rosterom od onog koji je imao na raspolaganju, kako se u prvom timu Benfike u ovom trenutku nalazi 30 igrača.<br/><br/>Veliki broj igrača je "prerastao" B tim, pa je priključen prvom, a uprava kluba iz Lisabona će u januaru pokušati da ispuni želju svom šefu struke i skrati mu roster.<br/><br/>Portugalski mediji tako prenose da je pet igrača na izlaznim vratima kluba, a među njima su i srpski reprezentativci Andrija Živković i Ljubomir Fejsa.<br/><br/>Uz dvojicu srpskih fudbalera, Benfika će u januaru pokušati da proda i Hermana Kontija, Andreasa Samarisa i Kaja Lukasa.<br/><br/>Živković i Konti nisu upisali nijedan nastup ove sezone, Fejsa je odigrao pet mečeva, Samaris i Kajo Lukas su po šest puta poneli dres "Orlova" ove sezone.<br/><br/>Pisalo se već o interesovanju Evertona za Andriju Živkovića, videćemo gde će Fejsa nastaviti karijeru, kako je izgleda došao kraj njegovoj epizodu na "Lužu".<br/><br/>Fejsa je dugi niz godina bio nezamenjiv u prvoj postavi Benfike, čini se da su ga povrede dovele do toga da praktično bude na transfer listi, ali je nesumnjivo da poseduje veliki kvalitet i iskustvo, pa je isto tako jasno da će veliki broj klubova pokazati interesovanje za njegove usluge, videćemo gde će nastaviti karijeru.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/u-pl-zaradio-suspenziju-sada-ga-hoce-i-roma-392751.html"/>
        <a href="https://www.sportske.net/vest/medjunarodni-fudbal/kad-juventus-proda-igraca-englezi-ne-znaju-sta-ce-suspendovali-cudo-od-deteta-392639.html"/>
        <a href="https://www.sportske.net/vest/medjunarodni-fudbal/pl-agonija-sparsa-se-nastavlja-blejdsi-i-dalje-neporazeni-na-strani-njukasl-iznenadio-tresnjice-392325.html"/>
        <a href="https://www.sportske.net/vest/medjunarodni-fudbal/u-evertonu-se-nadaju-gomes-se-vraca-do-kraja-sezone-392144.html"/>
        <a href="https://www.sportske.net/vest/medjunarodni-fudbal/andre-gomes-se-oglasio-nakon-uzasne-povrede-392083.html"/>
      </related>
    </article>
  </body>
</html>