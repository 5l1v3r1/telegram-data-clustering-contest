<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sener-sen-in-banker-bilo-filmi-gercek-oldu-1207833.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T17:13:00+00:00"/>
    <meta property="og:title" content="Şener Şen'in 'Banker Bilo' filmi gerçek oldu"/>
    <meta property="og:description" content="Türkiye üzerinden Avrupa'ya gitmek isteyen 6 mülteci, insan kaçakçıları tarafından Tekirdağ'ın Muratlı ilçesinde bırakıldı."/>
  </head>
  <body>
    <article>
      <h1>Şener Şen'in 'Banker Bilo' filmi gerçek oldu</h1>
      <h2>Türkiye üzerinden Avrupa'ya gitmek isteyen 6 mülteci, insan kaçakçıları tarafından Tekirdağ'ın Muratlı ilçesinde bırakıldı.</h2>
      <address>
        <time datetime="2019-11-17T17:13:00+00:00">17 Nov 2019, 17:13</time>
      </address>
      <p>Olay, öğle saatlerinde <b>Muratlı'nın Hanoğlu Mahallesi'</b>nde meydana geldi.</p>
      <p>Alınan bilgiye göre; <b>Hanoğlu Mahallesi'nde </b>vatandaşların ihbarı üzerine bölgeye gelen jandarma güçleri, burada yurda yasa dışı yollarla giren Pakistan uyruklu 6 kişilik göçmen grubunun olduğunu tespit etti. Yaya olarak ilerleyen grubu durdurarak yakalayan <b>jandarma ekipleri,</b> kimlik tespitleri için karakola götürdü.</p>
      <p>Kimlik tespitleri tamamlanan <b>Pakistanlılar</b>, sağlık kontrolünden geçirildikten sonra Kayı'daki <b>İl Göç İdaresi Müdürlüğü</b>'ne teslim edildi. Kendilerini Avrupa ülkelerinde sanan mültecilerin <b>Muratlı'nın Hanoğlu Mahallesi </b>civarına kimler tarafından bırakıldıkları ise araştırılıyor.</p>
      <p>Öte yandan, mültecilerin Muratlı'da bırakılması,<b> 'Banker Bilo' </b>filminde <b>Şener Şen'in </b>canlandırdığı '<b>Maho</b>' karakterinin köylüleri Almanya vaadiyle kandırarak İstanbul'a bıraktığı sahneyi akıllara getirdi.<br/> </p>
    </article>
  </body>
</html>