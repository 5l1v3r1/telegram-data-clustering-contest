<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/zinas-vieglaja-valoda/zinas-vieglaja-valoda-17novembri.a338745/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-17T17:29:00+00:00"/>
    <meta property="og:title" content="Ziņas vieglajā valodā 17.novembrī"/>
    <meta property="og:description" content="Ziņas vieglajā valodā 17.novembrī."/>
  </head>
  <body>
    <article>
      <h1>Ziņas vieglajā valodā 17.novembrī</h1>
      <address><time datetime="2019-11-17T17:29:00+00:00">17 Nov 2019, 17:29</time> by <a rel="author" href="https://www.lsm.lv/autors/matiss-rutks/" target="_blank">Matīss Rutks</a></address>
      <p>
        <b>Ziņas vieglajā valodā 17.novembrī.</b>
      </p>
      <figure>
        <audio src="https://static.lsm.lv/media/2019/11/c48j.mp3"/>
        <figcaption>Ziņas vieglajā valodā 17.novembrī<cite>Matīss Rutks</cite></figcaption>
      </figure>
      <h3>Pieaug Latvijas iedzīvotāju vidējais vecums</h3>
      <p>Latvijas iedzīvotāju vidējais vecums pērn bija 44 gadi.<br/>Tas kopš 1990. gada palielinājās par 10 gadiem.<br/>Tā liecina pētījums par Eiropas Savienības valstīm.</p>
      <p>Šī gadsimta vidū vidējais cilvēku vecums Latvijā būs 47 gadi.<br/>Tas ir tuvu bloka vidējiem rādītājiem.<br/>Tā liecina prognozes dokumentā.<br/><br/>Novecošanu ietekmē sociālā un ekonomiskā attīstība un dzimstība.<br/>Tā uzsvēra pētījuma autori.</p>
      <h3>Nākamnedēļ gaidāms neliels sals</h3>
      <p>Latvijā jaunnedēļ gaidāms neliels sals.<br/>Tomēr līdz nākamās nedēļas vidum saglabāsies silts laiks.<br/>Taču turpinājumā Latviju sasniegs sauss un vēss gaiss.</p>
      <p>Anticiklona ietekmē gaisa temperatūra vietām Vidzemē un Latgalē pazemināsies līdz -10 grādiem.<br/>Pārējā valstī termometra atzīme tuvosies nullei.<br/>Tādējādi pastāv meteoroloģiskās ziemas sākuma varbūtība.</p>
      <h3>Igaunijas bankas vadītājs: Latvija apliecināja labāku izpratni par nākotnes izaicinājumiem nekā Igaunija</h3>
      <figure>
        <img src="https://static.lsm.lv/media/2019/11/large/1/c46m.jpg"/>
        <figcaption>
          <b>Ulo Kāsiks</b>
          <cite>Foto: , Raul Mee</cite>
        </figcaption>
      </figure>
      <p>Latvija apliecināja labāku izpratni par nākotnes izaicinājumiem nekā Igaunija.<br/>Tomēr abas valstis pienācīgi negatavojās grūtākiem laikiem.<br/>Tā uzskata kaimiņvalsts centrālās bankas viceprezidents Ulo Kāsiks.</p>
      <p>Viņa skatījumā Baltijas valstīm jāveido uzkrājumi.<br/>Šādu viedokli viņš pauda intervijā Latvijas Radio.</p>
      <h3>Šrilankas prezidenta vēlēšanās uzvara opozīcija kandidātam</h3>
      <figure>
        <img src="https://static.lsm.lv/media/2019/11/large/1/c477.jpg"/>
        <figcaption>
          <b>Gotabaja Radžapaksa</b>
          <cite>Foto: AFP, ISHARA S. KODIKARA</cite>
        </figcaption>
      </figure>
      <p>Šrilankas prezidenta vēlēšanās uzvara opozīcija kandidātam.<br/>Tā liecina provizoriskie rezultāti.<br/>Tajos 52% balsu ieguva bijušais aizsardzības ministrs Gotabaja Radžapaksa.<br/><br/>Viņa tuvākais konkurents saņēma 42%.<br/>Balsojumā kopumā startēja 35 kandidāti.<br/>Vēlēšanās piedalījās 80% no balsstiesīgajiem.<br/>Tie ir gandrīz 13 miljoni cilvēku.</p>
      <h3>ASV un Dienvidkoreja atliek militārās mācības</h3>
      <p>Amerikas Savienotās Valstis un Dienvidkoreja atlika militārās mācības.<br/>Par to svētdien, 17. novembrī, paziņoja ASV aizsardzības ministrs Marks Espers.</p>
      <p>Viņš šo soli nodēvēja par diplomātisku aicinājumu Ziemeļkorejai.<br/>Tā ir vēlme abu valstu kodolsarunu turpinājumam.</p>
      <h3>Baltkrievijā notiek parlamenta vēlēšanas</h3>
      <p>Baltkrievijā svētdien, 17. novembrī, notika parlamenta vēlēšanas.<br/>Tajās mazas izredzes ir opozīcijas kandidātiem.</p>
      <p>Zināmākajiem no viņiem atteica reģistrāciju vēlēšanām.<br/>Taču paša parlamenta loma nav nozīmīga.<br/>Tas pārsvarā apstiprina valdības vai prezidenta ierosinājumus.</p>
      <p>Tādējādi ietekmi nostiprinās prezidenta Aleksandra Lukašenko sabiedrotie.</p>
      <h3>Serbijas prezidentu  nogādā slimnīcā</h3>
      <figure>
        <img src="https://static.lsm.lv/media/2019/11/large/1/c476.jpg"/>
        <figcaption>
          <cite>Foto: AP, Darko Vojinovic</cite>
        </figcaption>
      </figure>
      <p>Serbijas prezidentu Aleksandru Vučiču nogādāja slimnīcā.<br/>Viņam ir problēmas ar sirdi.<br/>Plašāka informācija par politiķa veselību patlaban nav pieejama.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-16novembri.a338681/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-15-novembri.a338609/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-14-novembri.a338476/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-13-novembri.a338354/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-12novembri.a338216/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-11-novembri.a338085/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-10-novembri.a337937/"/>
        <a href="https://www.lsm.lv/raksts/zinas/zinas-vieglaja-valoda/zinas-vieglaja-valoda-9-novembri.a337879/"/>
      </related>
    </article>
  </body>
</html>