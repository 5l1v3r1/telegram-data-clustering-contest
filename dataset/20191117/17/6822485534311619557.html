<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826137.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T17:38:00+00:00"/>
    <meta property="og:title" content="سازمان حمایت: هرگونه افزایش قیمت به بهانه افزایش نرخ بنزین ممنوع است"/>
    <meta property="og:description" content="به گزارش مهر به نقل از وزارت صنعت، معدن و تجارت، در این اطلاعیه آمده است که سازمان حمایت مصرف کنندگان و تولیدکنندگان ضمن رصد و پایش بازار و کسب اطلاعات از تمامی مراکز توزیع با هر گونه افزایش قیمت برخورد خواهد کرد."/>
  </head>
  <body>
    <article>
      <h1>سازمان حمایت: هرگونه افزایش قیمت به بهانه افزایش نرخ بنزین ممنوع است</h1>
      <address>
        <time datetime="2019-11-17T17:38:00+00:00">17 Nov 2019, 17:38</time>
      </address>
      <p>سازمان حمایت مصرف کنندگان و تولیدکنندگان اعلام کرد براساس مصوبه جلسه کارگروه تنظیم بازار در تاریخ ۲۴ آبان،هر گونه افزایش قیمت کالا و خدمات به خصوص به بهانه افزایش قیمت بنزین ممنوع خواهد بود.</p>
      <p>به گزارش مهر به نقل از وزارت صنعت، معدن و تجارت، در این اطلاعیه آمده است که سازمان حمایت مصرف کنندگان و تولیدکنندگان ضمن رصد و پایش بازار و کسب اطلاعات از تمامی مراکز توزیع با هر گونه افزایش قیمت برخورد خواهد کرد.</p>
      <p>همچنین بر اساس هماهنگی های انجام گرفته با سازمان تعزیرات حکومتی رسیدگی به این پرونده‌ها در اولویت برخورد و صدور رای خواهد شد.</p>
      <p>گفتنی است که این اطلاعیه به منزله ابلاغیه رسمی تلقی شده و اجرای آن برای تمامی واحدهای اقتصادی ذینفع الزامی است.</p>
      <p>سازمان حمایت مصرف کنندگان و تولیدکنندگان در این اطلاعیه از عموم مردم درخواست کرد تا در صورت مشاهده هر گونه تخلف در این زمینه، مراتب را از طریق سامانه ۱۲۴ سازمان حمایت و سازمان‌های صنعت، معدن و تجارت استانها در سراسر کشور و یا از طریق اپلیکیشن آپ برای پیگیری گزارش کرده تا سریعاً به آن رسیدگی و با متخلفین برابر قانون برخورد شود.</p>
    </article>
  </body>
</html>