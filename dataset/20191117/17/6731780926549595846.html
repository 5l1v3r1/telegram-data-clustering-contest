<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/larissa-iapichino-figlia-fiona-may/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T17:52:25+00:00"/>
    <meta property="og:title" content="Larissa Iapichino, chi è: età, vita privata e carriera della figlia di Fiona May"/>
    <meta property="og:description" content="Larissa Iapichino, chi è: età, vita privata e carriera della figlia di Fiona May che sta seguendo con grande successo la carriera della madre."/>
  </head>
  <body>
    <article>
      <h1>Larissa Iapichino, chi è: età, vita privata e carriera della figlia di Fiona May</h1>
      <address><time datetime="2019-11-17T17:52:25+00:00">17 Nov 2019, 17:52</time> by <a rel="author">Gabriele M.</a></address>
      <p>
        <b>Larissa Iapichino, chi è: età, vita privata e carriera della figlia di Fiona May che sta seguendo con grande successo e grandi risultati la carriera della madre.</b>
      </p>
      <figure>
        <img src="https://www.viagginews.com/wp-content/uploads/2019/06/GettyImages-1031572896-min-1.jpg"/>
        <figcaption>(screenshot video)</figcaption>
      </figure>
      <p>Nata il 18 luglio 2002 e attualmente tesserata con la Atletica Firenze Marathon, <b>Larissa Iapichino</b> è la giovane figlia di due grandi sportivi italiani: suo <b>papà Gianni</b>, nato a Firenze ma di origini siciliane, è un ex astista e multiplista italiano, sua madre è <b>Fiona May</b>, una delle migliori esponenti in assoluto dell’atletica leggera femminile azzurra, con due argenti olimpici e ben quattro medaglie – delle quali due d’oro – ai campionati mondiali.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Tutti i record di Larissa Iapichino</h3>
      <p>A nemmeno 15 anni, Larissa Iapichino aveva realizzato la prestazione nazionale migliore under 18 nel pentathlon con <b>3707 punti dopo cinque gare</b>: 60 ostacoli, salto in alto, peso, salto in lungo e 400 metri. Nel 2018, all’esordio nel <b>salto in lungo</b>, è subito diventata la quarta under 18 di sempre. Prestazione che ha migliorato progressivamente, fino ad arrivare il 22 giugno 2019 a ritoccare il record italiano under 20, saltando<b> 6,64 metri</b> ai Tricolori Allievi ad Agropoli. Il record precedente era di 6,55 metri, ma soprattutto la giovane atleta ha saltato ben 37 centimetri in più della sua mamma alla sua stessa età.</p>
      <p>Ma Larissa Iapichino, nella stagione 2019, ha ritoccato diversi record: ad aprile aveva già ritoccato quelli dei<b> 50 ostacoli indoor</b> e poi dei <b>300 metri ostacoli</b>, sempre tra gli under 18, quindi si era migliorata nel pentathlon. Alcuni dei suoi personali: <b>12.26 nei 100 metri piani</b>, 24.71 sulla doppia distanza e 57.20 nei giro di pista, però in indoor, tutte prestazioni realizzate tra il 2018 e il 2019, ma non solo. Nel 2019, in indoor, ha realizzato il suo personale nel<b> lancio del peso</b> toccando 10.65 metri.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/croazia-slovacchia-streaming-vedere-formazioni/"/>
        <a href="https://www.viagginews.com/2019/11/15/bosnia-italia-come-seguire-live-in-streaming-la-partita-e-formazioni/"/>
        <a href="https://www.viagginews.com/2019/11/15/brasile-argentina-live-streaming-formazioni/"/>
      </related>
    </article>
  </body>
</html>