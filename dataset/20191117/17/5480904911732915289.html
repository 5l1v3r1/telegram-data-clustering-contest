<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/fotbaliste-nastoupi-s-peti-zmenami-poprve-bude-chytat-kolar/1821541?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T17:35:00+00:00"/>
    <meta property="og:title" content="Fotbalisté nastoupí s pěti změnami, poprvé bude chytat Kolář"/>
    <meta property="og:description" content="Sofia - Čeští fotbalisté nastoupí do večerního posledního utkání evropské kvalifikace v Bulharsku s pěti změnami v základní sestavě oproti čtvrtečnímu duelu s Kosovem, v němž si výhrou 2:1 zajistili postup na šampionát. Premiéru si v reprezentaci odbyde brankář Ondřej Kolář ze Slavie."/>
  </head>
  <body>
    <article>
      <h1>Fotbalisté nastoupí s pěti změnami, poprvé bude chytat Kolář</h1>
      <address><time datetime="2019-11-17T17:35:00+00:00">17 Nov 2019, 17:35</time> by <a rel="author" href="http://www.ctk.cz/" target="_blank">ČTK</a></address>
      <p>Sofia - Čeští fotbalisté nastoupí do večerního posledního utkání evropské kvalifikace v Bulharsku s pěti změnami v základní sestavě oproti čtvrtečnímu duelu s Kosovem, v němž si výhrou 2:1 zajistili postup na šampionát. Premiéru si v reprezentaci odbyde brankář Ondřej Kolář ze Slavie.</p>
      <slideshow>
        <figure>
          <img src="https://i3.cn.cz/6/1573769217_P201911141354201.jpg"/>
        </figure>
        <figure>
          <img src="https://i3.cn.cz/6/1573767832_P201911141330201.jpg"/>
        </figure>
        <figure>
          <img src="https://i3.cn.cz/6/1573767673_P201911141327201.jpg"/>
        </figure>
        <figure>
          <img src="https://i3.cn.cz/6/1573766944_P201911141310901.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3114">Fotogalerie: Česká fotbalová reprezentace 2019</a>
        </figcaption>
      </slideshow>
      <p>Trenér Jaroslav Šilhavý oproti zápasu s Kosovem nově nasadil od začátku i obránce Pavla Kadeřábka s Ondřejem Kúdelou, záložníka Petra Ševčíka a útočníka Zdeňka Ondráška. V základní sestavě je hned pět slávistů.</p>
      <p>Zápas v Sofii začne ve 18:00 a kvůli disciplinárnímu trestu pro domácí za rasistické projevy fanoušků se bude hrát před prázdným stadionem. Český celek už má jistotu, že skončí na druhém místě pětičlenné kvalifikační skupiny.</p>
      <h3>Základní sestavy:</h3>
      <p><b>Bulharsko:</b> Georgiev - S. Popov, Božikov, Terziev, Zanev - Malinov, Kostadinov - I. Popov - Despodov, Marcelinho, Wanderson.</p>
      <p><b>ČR:</b> Kolář - Kadeřábek, Čelůstka, Kúdela, Bořil - Souček, Král - Ševčík, Darida, Jankto - Ondrášek.</p>
    </article>
  </body>
</html>