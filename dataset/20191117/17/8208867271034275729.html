<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/2019/11/17/news/milan_juventus_calcio_donne_pareggio-241276662/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T17:25:00+00:00"/>
    <meta property="og:title" content="Calcio donne, il Milan al 93' evita la fuga della Juventus: il big match finisce 2-2"/>
    <meta property="og:description" content="Spettacolare epilogo al Brianteo: bianconere sempre capolista, ma la squadra di Ganz resta aggrappata a 2 punti"/>
  </head>
  <body>
    <article>
      <h1>Calcio donne, il Milan al 93' evita la fuga della Juventus: il big match finisce 2-2</h1>
      <h2>Spettacolare epilogo al Brianteo: bianconere sempre capolista, ma la squadra di Ganz resta aggrappata a 2 punti</h2>
      <address>
        <time datetime="2019-11-17T17:25:00+00:00">17 Nov 2019, 17:25</time>
      </address>
      <p><b>MONZA - </b>Non ha tradito le attese il big match del campionato femminile tra Milan e Juventus, giocato al Brianteo di Monza. E' finita 2-2, con le rossonere che in extremis hanno evitato la fuga delle bianconere, capolista con +2 di vantaggio (+5 fino al 93', momento del pareggio delle padrone di casa).<br/><br/>Su un campo reso pesante da una pioggia che ad un certo punto aveva fatto temere anche per il regolare svolgimento del match, Juve in vantaggio al 20' pt con una autorete di Fusetti, sfortunata nella deviazione su un cross basso dalla sinistra di Girelli.<br/><br/>Al 5' st pareggio del Milan con la slovena Conc: conclusione ravvicinata di piatto sinistro dopo una azione in mischia.  All'82' ancora Juve avanti con Staskova, che liberata in area non sbaglia colpendo con un diagonale di sinistro. Sembra finita, ma in pieno recupero arriva il pareggio di Vitale: uno stacco imperioso che provoca la gioia irrefrenabile a bordo campo anche del tecnico milanista Maurizio Ganz.<br/><br/>Nell'altro posticipo, quello dell'ora di pranzo, la Florentia San Gimignano ha battuto la Roma per 2-1: neroverdi toscane in vantaggio all'11' con Melania Martinovic, raddoppio a inizio ripresa con Maegan Kelly. Al 17' st gol romanista con Lindsey Thomas e il risultato non è più cambiato. Le giallorosse rimangono quindi al quarto posto a quota 12.<br/><br/><b>Risultati sesta giornata</b><br/>Florentia - Roma 2-1 (oggi)<br/>Verona - Empoli 1-4<br/>Inter - Orobica 2-0<br/>Milan - Juventus 2-2 (oggi)<br/>Pink Bari - Fiorentina 0-3<br/>Sassuolo - Tavagnacco 2-0<br/><br/><b>CLASSIFICA</b>: Juventus 16 punti; Milan 14; Fiorentina 13; Roma 12; Empoli, Florentia 9; Inter 8; Sassuolo 7; Verona 5; Pink Bari 4; Tavagnacco 2; Orobica 1</p>
    </article>
  </body>
</html>