<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957411"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T17:05:13+00:00"/>
    <meta property="og:title" content="భారత్‌ రక్షణ దళాల నుంచి మరో భారీ డీల్..53 వేల కోట్ల విలువైన.."/>
    <meta property="og:description" content="ADVT"/>
  </head>
  <body>
    <article>
      <h1>భారత్‌ రక్షణ దళాల నుంచి మరో భారీ డీల్..53 వేల కోట్ల విలువైన..</h1>
      <address>
        <time datetime="2019-11-17T17:05:13+00:00">17 Nov 2019, 17:05</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> త్రివిధ దళాలకు సంబంధించి భారత ప్రభుత్వం మరో భారీ డీల్‌కు సిద్ధమవుతోంది. భారత్‌కు డ్రోన్‌లను విక్రయించవచ్చునని అమెరికా అధ్యక్షుడు ట్రంప్ ఇటీవల తీసుకున్న నిర్ణయంతో ఈ దిశలో వడివడిగా అడుగులు పడటం ప్రారంభమయ్యాయి. మానవరహిత విమానాల(డ్రోన్లు) కోసం త్రివిధ దళాలు సంయుక్తంగా తమకున్న అవసరాలు ప్రభుత్వం ముందు ఉంచనున్నట్టు తెలిసింది. వీటిపై చర్చలు పూర్తయిన అనంతరం..అమెరికా ప్రభుత్వానికి భారత్ లెటర్ ఆఫ్ రిక్వస్ట్ జారీ చేయనుంది. రెండు ప్రభుత్వాల మధ్యా నేరుగా జరగనున్న ఈ గార్డియన్ డ్రొన్ల ఖరీదు 32 వేల కోట్లకు పైగా ఉంటుందని సమాచారం.</p>
      <p> మరోవైపు భారత్ నావికాదళం కోసం ప్రత్యేక స్పై ప్లేన్స్ కొనుగోళ్లకై కూడా రంగం సిద్ధమవుతోంది. పీ-81 అనే పేరుగల ఈ విమానాలు భారత్ వద్ద ఇప్పటికే 12 ఉన్నాయి. శత్రుదేశ జలాంతర్గాముల పనిపట్టేందుకు, సముద్రంలో దూర ప్రాంతాలపై కూడా నిఘా ఉంచేందుకు ఈ విమానాలను వినియోగిస్తారు. ప్రస్తుతం ఉన్న వాటికి అదనంగా మరో పది పీ-81 విమానాల కొనుగోలు ప్రతిపాదనను నావికా దళం సిద్ధం చేస్తోంది. ఈ విషయం ఇపాటికే డిఫెన్స్ ఎక్విజిషన్ కౌన్సిల్(డీఎసీ) వద్ద చర్చకు రావాల్సి ఉండగా కొన్ని కారణాల వల్ల అది వాయిదా పడింది. తదుపరి డీఎసీ సమావేశంలో ఈ అంశం చర్చకు రానుంది. ఈ పది విమానాల విలువ 21 వేల కొట్ల రూపాయలకు పైగా ఉంటుందని సమాచారం.</p>
    </article>
  </body>
</html>