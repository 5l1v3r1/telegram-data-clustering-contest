<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158672_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-17T17:04:00+00:00"/>
    <meta property="og:title" content="Елица Василева и Новара изпуснаха Суперкупата на Италия"/>
    <meta property="og:description" content="Българката записа 5 точки на сметката си"/>
  </head>
  <body>
    <article>
      <h1>Елица Василева и Новара изпуснаха Суперкупата на Италия</h1>
      <address><time datetime="2019-11-17T17:04:00+00:00">17 Nov 2019, 17:04</time> by <a rel="author">Пламен Димитров</a></address>
      <p>Капитанът на националките Елица Василева и нейният Игор Горгонзола (Новара) изпуснаха шанса да спечелят Суперкупата на Италия. Европейските клубни шампионки отстъпиха на вечния си съперник Имоко Волей (Конеляно) с 0:3 (2:25, 17:25, 21:25) в двубой, изигран в зала "Алианц Клауд" в Милано. <br/> <br/>Трофеят е втори пореден и общо трети за Имоко Волей (след 2016 и 2018 г.), който е третият най-титулуван отбор. Тимът, воден от Даниеле Сантарели, има пет изиграни финала в историята си - три поредни срещу Новара. През 2017 г. именно тимът от Пиемонт триумфира с титлата, като също има две загубени срещи за Суперкупата (през 2015 и 2018 г.). <br/> <br/>Елица Василева бе титуляр, като записа 5 точки на сметката си. Кристина Кирикела бе най-полезна с 9 точки (5 блокади). За победителките Паола Егону изригна с 26 точки (2 аса, 4 блокади), Рафаела Фоли се отчете с 10 точки (1 ас, 2 блокади).  </p>
      <p> </p>
    </article>
  </body>
</html>