<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/antistaseos-epos-tou-mpampi-pramateutaki-se-panellinia-proti.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-17T17:09:00+00:00"/>
    <meta property="og:title" content="«Αντιστάσεως Έπος» του Μπάμπη Πραματευτάκη σε πανελλήνια πρώτη"/>
    <meta property="og:description" content="Την Κυριακή 24 Νοεμβρίου στο Ωδείο με τη συμμετοχή καλλιτεχνών από Χανιά, Ρέθυμνο και Ηράκλειο"/>
  </head>
  <body>
    <article>
      <h1>«Αντιστάσεως Έπος» του Μπάμπη Πραματευτάκη σε πανελλήνια πρώτη</h1>
      <address>
        <time datetime="2019-11-17T17:09:00+00:00">17 Nov 2019, 17:09</time>
      </address>
      <p>
        <b>Την Κυριακή 24 Νοεμβρίου στο Ωδείο με τη συμμετοχή καλλιτεχνών από Χανιά, Ρέθυμνο και Ηράκλειο</b>
      </p>
      <p>Για πρώτη φορά τιμάται στην πόλη μας η Εθνική Αντίσταση με ιδιαίτερη επισημότητα που δίνει η παρουσίαση και ενός συμφωνικού έργου με το θέμα αυτό. <br/>Πρόκειται για τη νέα δημιουργία του Μπάμπη Πραματευτάκη « Αντιστάσεως Έπος» σε λιμπρέτο Εύας Λαδιά.</p>
      <p>Το νέο αυτό συμφωνικό έργο του γνωστού συμπολίτη συνθέτη είναι διάρκειας 55’και έχει γραφτεί για Συμφωνική Ορχήστρα, Μικτή Χορωδία, τέσσερις σολίστ και δύο αφηγητές και θα παρουσιαστεί σε πανελλήνια πρώτη εκτέλεση την Κυριακή 24 Νοεμβρίου 2019 και ώρα 8.30 στην αίθουσα ΠΑΝΤΕΛΗΣ ΠΡΕΒΕΛΑΚΗΣ του Ελληνικού Ωδείου.<br/>Συμμετέχουν η ορχήστρα του Βενιζελείου Ωδείου Χανίων με τη σύμπραξη εκλεκτών επίσης μουσικών από το Ηράκλειο και η 40μελής Μικτή χορωδία του Βενζελείου Ωδείου Χανίων « Concordia» που διδάσκει και διευθύνει η κ Δέσποινα Δρακάκη. <br/>Τραγουδούν: Μαρία Λαντζουράκη, Εύα Θανάση, Ρωμανός Σκουμπουρδής και Αριστείδης Μιχελουδάκης. <br/>Αφηγητές: Φερενίκη Βαλαρή, Γιάννης Λαχνιδάκης.<br/>Τα μουσικά σύνολα διευθύνει ο κ. Γιώργος Αραβίδης. <br/>Η είσοδος θα είναι ελεύθερη.</p>
      <p>Την εκδήλωση οργανώνει η Περιφερειακή Ενότητα Ρεθύμνου υπό την αιγίδα της Περιφέρειας Κρήτης και με την συνεργασία του φορέα διατήρησης της εθνικής μνήμης «Πολιτιστικό Ρέθυμνο»</p>
    </article>
  </body>
</html>