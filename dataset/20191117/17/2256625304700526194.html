<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158678_1022.html"/>
    <meta property="og:site_name" content="Novsport"/>
    <meta property="article:published_time" content="2019-11-17T17:41:00+00:00"/>
    <meta property="og:title" content="26 години по-късно: Спечелиха всичко, но още се плашат от Емил Костадинов"/>
    <meta property="og:description" content="Исторически факт е, че Франция игра три пъти финал на световно след 17-и ноември 1993-а"/>
  </head>
  <body>
    <article>
      <h1>26 години по-късно: Спечелиха всичко, но още се плашат от Емил Костадинов</h1>
      <address><time datetime="2019-11-17T17:41:00+00:00">17 Nov 2019, 17:41</time> by <a rel="author">Велизар Антов</a></address>
      <p>Исторически факт е, че Франция игра три пъти финал на световно първенство след 17-и ноември 1993 година.<br/><br/>Въпреки последвалите успехи обаче, бившите френски национали продължават да изтръпват при спомена за гола на Емил Костадинов в 90-ата минута.<br/><br/>Наскоро в това се е убедил родният футболен запалянко Кирил Евтимов, при среща с легендата Марсел Десаи в Лондон. <br/><br/>Евтимов е добър приятел с друг от френските герои от Мондиал 98 - Робер Пирес, като има навика да подарява българско вино на световните знаменитости, с които се среща.</p>
      <figure>
        <img src="http://www.novsport.com/content/74356889_736187113548283_4242865764991762432_n(1).jpg"/>
      </figure>
      <p>Нашенецът е притежател на фланелката, с която Костадинов вкара последния български гол на световно - при загубата от Испания с 1:6. Преди години с нея Кирил "изплаши" Лоран Блан в мач от Шампионската лига.</p>
      <figure>
        <img src="http://www.novsport.com/content/75266183_10156484829327056_130475982556495872_o(1).jpg"/>
      </figure>
      <p>Ето какво разказа Евтимов за скорошната си среща с бившата звезда на Марсилия, Милан и Челси:</p>
      <figure>
        <img src="http://www.novsport.com/content/69876125_1584933008316585_8308196866370043904_n(1).jpg"/>
      </figure>
      <p>"Видях се с Марсел Десаи, поговорихме си. Много лъчезарен и позитивен човек. Когато обаче му споменах, че съм приятел с Емо Костадинов, Десаи се стегна, помръкна, не каза нищо. Стана световен и европейски шампион с Франция след това, но очевидно болката от 17-и ноември е много голяма".</p>
    </article>
  </body>
</html>