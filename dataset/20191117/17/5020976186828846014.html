<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/copertina/inter-volpi-infortunio-sanchez-tempi-recupero/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-17T17:55:33+00:00"/>
    <meta property="og:title" content="Inter, Volpi: “Ecco quando potrebbe tornare Sanchez. Abbiamo lavorato bene e se…”"/>
    <meta property="og:description" content="Le dichiarazioni del responsabile del settore medico dell'Inter sui tempi di recupero del cileno"/>
  </head>
  <body>
    <article>
      <h1>Inter, Volpi: “Ecco quando potrebbe tornare Sanchez. Abbiamo lavorato bene e se…”</h1>
      <h2>Le dichiarazioni del responsabile del settore medico dell’Inter sui tempi di recupero del cileno</h2>
      <address><time datetime="2019-11-18T10:52:33+00:00">18 Nov 2019, 10:52</time> by <a rel="author" href="https://www.fcinter1908.it/author/redazione1908/" target="_blank">Gianni Pampinella</a></address>
      <p>Con l’infortunio di Matteo Politano, Antonio <b>Conte</b> deve fare i conti con un parco attaccanti ridotto all’osso. La società nerazzurra e l’allenatore hanno dovuto rinunciare pure ad Alexis <b>Sanchez</b> per un infortunio rimediato in nazionale. Intervenuto ai microfoni di La Cuarta, Piero <b>Volpi</b>, responsabile del settore medico dell’<b>Inter</b>, parla dei tempi di recupero del cileno, operato alla caviglia un mese fa: “<i>Abbiamo lavorato abbastanza bene con Alexis Sanchez. L’infortunio che ha subito richiede molta attenzione, ma la ripresa è stata abbastanza favorevole. Le scadenze che abbiamo stabilito all’Inter sono state pienamente rispettate</i>”</p>
      <p>
        <b>Rimane la stessa data di ritorno?</b>
      </p>
      <p>“<i>Esatto, metà gennaio, ma vedremo. Alexis potrebbe tornare un po’ prima se tutto va bene. Dopo le festività natalizie avremo più certezze</i>“.</p>
      <p>
        <b>– Ha iniziato a lavorare con la palla?</b>
      </p>
      <p>“<i>Non ha ancora lavorato con la palla, ma speriamo che nei prossimi giorni avremo notizie al riguardo. Tutto sta andando bene</i>“.</p>
      <p>(La Cuarta)</p>
      <p> </p>
    </article>
  </body>
</html>