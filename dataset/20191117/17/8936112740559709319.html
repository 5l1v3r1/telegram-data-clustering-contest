<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/anglia-fatalne-pudlo-z-rzutu-karnego-i-zepsute-oswietlenie,986128.html"/>
    <meta property="og:site_name" content="TVN24"/>
    <meta property="article:published_time" content="2019-11-17T17:40:00+00:00"/>
    <meta property="og:title" content="Strzelał karnego i zbił lampę na trybunach"/>
    <meta property="og:description" content="Do kuriozalnej sytuacji doszło w Anglii w spotkaniu Southern Premier Central między Nuneaton Borough a Stratford Town. Bramkarz Tony Breeden spudłował z 11. metra i uszkodził lampę nad trybuną."/>
  </head>
  <body>
    <article>
      <h1>Strzelał karnego i zbił lampę na trybunach</h1>
      <address>
        <time datetime="2019-11-17T17:40:00+00:00">17 Nov 2019, 17:40</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/35b8f346-f0f1-4c9b-afbe-d61f39f1891f-480p.mp4"/>
        <figcaption>Takiego rzutu karnego chyba nigdy nie było Foto: Getty Images | Video: Eurosport</figcaption>
      </figure>
      <h3>Do kuriozalnej sytuacji doszło w Anglii w spotkaniu Southern Premier Central między Nuneaton Borough a Stratford Town. Bramkarz Tony Breeden spudłował z 11. metra i uszkodził lampę nad trybuną.</h3>
      <related>
        <a href="https://eurosport.tvn24.pl/pilka-nozna,105/kane-w-pogoni-za-legendarnym-osiagnieciem-na-drodze-stoi-kosowo,986085.html"/>
      </related>
      <p>Absurdalne zdarzenie miało miejsce krótko przed przerwą. To było spotkanie siódmej ligi angielskiej. Rzut karny miał wykonywać bramkarz gospodarzy Tony Breeden.</p>
      <p>Zawodnik ekipy Borough wziął długi rozbieg, a następnie kopnął bardzo mocno, ale także niecelnie. Pech chciał, że trafił piłką w element oświetlenia nad jedną z trybun stadionu w Nuneaton. Siła uderzenia była na tyle duża, że lampa się urwała. Sytuacja mogła mieć złe konsekwencje, ale udało się ich uniknąć. Na szczęście w wyniku incydentu żaden z kibiców nie ucierpiał.</p>
      <h3>Śmiech fanów</h3>
      <p>"Płaczę!", "absolutny szok", "to jest właśnie jakość w niższych ligach" - żartowali kibice w komentarzach w mediach społecznościowych.</p>
      <p>Klubowy kolega bramkarza, Callum Powell wykazał się większą skutecznością i dwukrotnie trafił do bramki, a jego Nuneaton wygrało 2:0. Dzięki kompletowi punktów gospodarze zajmują piąte miejsce w tabeli Southern Premier Central, natomiast rywale są na 18. lokacie po 17 kolejkach.</p>
      <p>Autor: fira / Źródło: Eurosport.pl, Eurosport.co.uk</p>
    </article>
  </body>
</html>