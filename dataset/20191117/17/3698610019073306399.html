<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/pyatov-vstanoviv-rekord-za-kilkistyu-matchiv-za-zbirnu-ukrayini-sered-vorotariv-329968_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T17:03:00+00:00"/>
    <meta property="og:title" content="Пятов встановив рекорд за кількістю матчів за збірну України серед воротарів"/>
    <meta property="og:description" content="Голкіпер Шахтаря обійшов легендарного Шовковського."/>
  </head>
  <body>
    <article>
      <h1>Пятов встановив рекорд за кількістю матчів за збірну України серед воротарів</h1>
      <h2>Голкіпер "Шахтаря" обійшов легендарного Шовковського.</h2>
      <address>
        <time datetime="2019-11-17T17:03:00+00:00">17 Nov 2019, 17:03</time>
      </address>
      <p>Сьогодні, 17 листопада, воротар збірної України з футболу <b><a href="https://dt.ua/SPORT/pyatov-ye-naykraschim-golkiperom-kvalifikaciyi-yevro-2020-326384_.html">Андрій Пятов</a></b> вийшов у стартовому складі національної команди в матчі проти Сербії в кваліфікації Євро-2020.</p>
      <p>Це 93-а зустріч для 35-річного футболіста в складі збірної України. Дебют відбувся 22 серпня 2007 року.</p>
      <p>Таким чином, Пятов встановив новий рекорд за кількістю матчів за збірну України серед воротарів. Раніше рекорд належав голкіперу "Дианмо" Олександру Шовковському, який зіграв за національну команду 92 матчі.</p>
      <p>Також Пятов вийшов на п'яте місце в рейтингу гравців збірної, які провели найбільше матчів. На 4-му місці Олег Гусєв з 98 зустрічами, лідер – Анатолій Тимощук, у нього 144 матчі.</p>
      <p>Загалом Пятов зіграв 31 матч на нуль у складі національної команди і пропустив 51 м'яч.</p>
      <p>Раніше повідомлялося про те, що <b><a href="https://dt.ua/SPORT/p-yatov-potrapiv-u-top-25-naybilsh-viddanih-klubu-gravciv-v-yevropi-312492_.html">Пятов потрапив у топ-25 найбільш відданих клубу гравців в Європі</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>