<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/babdaki-bombali-teror-eyleminin-ayrintilari-ortaya-cikti"/>
    <meta property="og:site_name" content="CNN Türk"/>
    <meta property="article:published_time" content="2019-11-17T17:56:24+00:00"/>
    <meta property="og:title" content="Bab'daki bombalı terör eyleminin ayrıntıları ortaya çıktı"/>
    <meta property="og:description" content="Türk güvenlik güçleri, YPG/PKK'nın Fırat Kalkanı..."/>
  </head>
  <body>
    <article>
      <h1>Bab'daki bombalı terör eyleminin ayrıntıları ortaya çıktı</h1>
      <h2>Türk güvenlik güçleri, YPG/PKK'nın Fırat Kalkanı Harekatı bölgesindeki Bab'da düzenlediği bombalı saldırıyı Münbiç üzerinden planladığı bilgisine ulaştı.</h2>
      <address><time datetime="2019-11-17T17:56:24+00:00">17 Nov 2019, 17:56</time> by <a rel="author">AA</a></address>
      <p>Güvenlik kaynaklarından edinilen bilgilere göre, Türk güvenlik güçleri, <a href="https://www.cnnturk.com/haberleri/suriye">Suriye</a>'nin kuzeyindeki <a href="https://www.cnnturk.com/haberleri/bab">Bab</a> ilçesinde 18 sivilin şehit olduğu bombalama eylemini gerçekleştiren teröristlerin tespiti ve yakalanması için koordineli çalışmalar yürütüyor.</p>
      <p>Failin tespit edilmesinde, Fırat Kalkanı Harekatı ve Zeytin Dalı Harekatı bölgelerinde güvenliğin sağlanması için yerel unsurlardan oluşturulan sivil polis yapılanması ile jandarmanın, önemli rol aldığı öğrenildi.</p>
      <p>Eylemin hemen ardından yapılan çalışmalarda saldırıda kullanılan gri renkli "Hyundai Starex" marka panelvan tipi minibüsün, terör örgütü <a href="https://www.cnnturk.com/haberleri/ypg">YPG</a>/PKK'nın <a href="https://www.cnnturk.com/haberleri/munbic">Münbiç</a> genel sorumlusu İskender (K) ile Ebu Ziyad (K) isimli terör örgütü mensupları tarafından temin edildiği öğrenildi.</p>
      <p>Milli İstihbarat Teşkilatı ve jandarma ekiplerinin, dün gece gerçekleştirdiği ortak operasyonda, söz konusu elebaşların görevlendirdiği terörist A.Y. yakalandı.</p>
      <p>Fırat Kalkanı Harekatı bölgesinde bulunan Bab'da dün bomba yüklü araçla düzenlenen terör saldırısında 18 sivil hayatını kaybetmiş, 27 sivil yaralanmıştı.</p>
      <p>
        <a href="https://www.cnnturk.com/turkiye/18-sivili-katleden-o-terorist-mit-operasyonu-ile-yakalandi">18 sivili katleden o terörist MİT operasyonu ile yakalandı</a>
      </p>
      <related>
        <h4>ilgili haberler</h4>
        <a href="https://www.cnnturk.com/dunya/suriyede-teror-saldirisi-10-olu"/>
        <a href="https://www.cnnturk.com/video/dunya/rus-askeri-polisi-ilk-kez-devriye-yapti"/>
        <a href="https://www.cnnturk.com/video/turkiye/havanli-saldirida-2-asker-sehit-oldu"/>
      </related>
    </article>
  </body>
</html>