<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/obrat-%e2%80%93-mandzhukich-nqma-da-hodi-v-yunajted-1407105.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T17:51:00+00:00"/>
    <meta property="og:title" content="Обрат – Манджукич няма да ходи в Юнайтед"/>
    <meta property="og:description" content="Нападателят на Ювентус Марио Манджукич все по-често е свързван с трансфер в английския Манчестър Юнайтед Хърватинът тотално не влиза в плановете на Маурицио Сари и не е играл нито една минута с черно-бялата фланелка от началото на сезона"/>
  </head>
  <body>
    <article>
      <h1>Обрат – Манджукич няма да ходи в Юнайтед</h1>
      <address><time datetime="2019-11-17T17:51:00+00:00">17 Nov 2019, 17:51</time> by <a rel="author">Sportlive.bg</a></address>
      <p>Нападателят на Ювентус <a href="https://www.sportlive.bg/tags/18428">Марио Манджукич</a> все по-често е свързван с трансфер в английския Манчестър Юнайтед. Хърватинът тотално не влиза в плановете на Маурицио Сари и не е играл нито една минута с черно-бялата фланелка от началото на сезона. Поради тази причина се говори, че Манджукич ще се присъедини към „червените дяволи“ през зимата в търсене на повече игрово време.</p>
      <p>Евентуалният трансфер обаче започва да изглежда все по-далеч, след като трансферният експерт на <a href="https://www.sportlive.bg/tags/4689">Манчестър Юнайтед</a> Дънкан Касълс е заявил, че световният вицешампион с Хърватия от миналата година предпочита трансфер в Катар. Според Касълс големият проблем за евентуалното преминаване на Манджукич в тима на Юнайтед е липсата на игрова практика на 33-годишния хърватин, тъй като той няма мач за Ювентус през сезона.</p>
      <p>„Манджукич е играч, който е свободен, тъй като Ювентус не го искат в състава си. Той има оферта от Катар, която би приел и ако това се случи, „старата госпожа“ няма да се налага да плаща заплата на играч, когото не използва. Проблемът е, че ако Юнайтед го вземат, те ще вземат възрастен играч, който не е в най-добрата кондиция, за да играе на момента. Трансферът би бил голям риск, но привличането му е нещо, по което в Манчестър Юнайтед работят постоянно“ заяви трансферният експерт.</p>
      <p>Манджукич изигра 33 мача за <a href="https://www.sportlive.bg/tags/1622">Ювентус</a> през изминалия сезон, като отбеляза 10 гола. <i><a href="https://www.sportlive.bg/worldfootball/england/Manchestyr-Yunajted-s-interes-kym-shotlandski-nacional-1407080.html">Ето кой друг футболист има шанс да се озове скоро на "Олд Трафорд".</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/cifrite-pokazvat-che-Yuventus-na-Sari-e-po-dobyr-ot-tozi-na-Alegri-1407039.html"/>
        <a href="https://www.sportlive.bg/worldfootball/italy/Yuventus-i-Manchestyr-Yunajted-mozhe-da-razmenqt-Mandzhukich-i-Pogba-1406234.html"/>
        <a href="https://www.sportlive.bg/worldfootball/italy/Ot-Yuventus-sa-obqvili-na-Yunajted-cenata-za-Mandzhukich--1390133.html"/>
        <a href="https://www.sportlive.bg/worldfootball/italy/Shans-za-Yunajted-Mandzhukich-ne-trenira-s-Yuventus-1386459.html"/>
      </related>
    </article>
  </body>
</html>