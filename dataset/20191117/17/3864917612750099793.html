<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2819940-tramp-vstupivsa-za-konkurenta-akogo-obrazili-u-kndr-bajden-ne-skazenij-sobaka.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T17:37:00+00:00"/>
    <meta property="og:title" content="Трамп вступився за конкурента, якого образили у КНДР: Байден — не &quot;скажений собака&quot;"/>
    <meta property="og:description" content="Президент США Дональд Трамп прокоментував висловлювання офіційного інформаційного агентства КНДР, яке образило його конкурента на виборах Джо Байдена."/>
  </head>
  <body>
    <article>
      <h1>Трамп вступився за конкурента, якого образили у КНДР: Байден — не "скажений собака"</h1>
      <h2>Президент США Дональд Трамп прокоментував висловлювання офіційного інформаційного агентства КНДР, яке образило його конкурента на виборах Джо Байдена.</h2>
      <address>
        <time datetime="2019-11-17T17:37:00+00:00">17 Nov 2019, 17:37</time>
      </address>
      <p>Про це він написав у <a href="https://twitter.com/realDonaldTrump/status/1196080086686011398?ref_src=twsrc%5Etfw%7Ctwcamp%5Etweetembed&amp;ref_url=https%3A%2F%2Fd-6323740353633922964.ampproject.net%2F1911070201440%2Fframe.html">Twitter</a>.</p>
      <p>Коментуючи твіт телеведучого Грема Леджера про те, що КНДР вважає віцепрезидента Джо Байдена «скаженим собакою», якого слід «забити до смерті палицею», Трамп заступився за Байдена.</p>
      <p>«Віцепрезидент Джо Байден може бути сонним та дуже повільним, але він не «скажений собака». Він насправді дещо кращий за це, але я єдиний, хто може завести вас туди, де вам належить бути. Вам слід діяти швидко, виконуйте угоду. До зустрічі!», - звернувся <a href="https://www.ukrinform.ua/tag-tramp">Трамп</a> до керівництва Північної Кореї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818714-tramp-zaaviv-so-peremoze-bajdena-na-viborah-bez-dopomogi-ukraini.html">Трамп заявив, що переможе Байдена на виборах без допомоги України</a>
      </blockquote>
      <p>Як повідомлялося, офіційне інформаційне агентство Північній Кореї KCNA назвало кандидата у <a href="https://www.ukrinform.ua/rubric-world/2818750-u-kndr-bajdena-nazvali-skazenim-psom-akogo-treba-zabiti-do-smerti.html">президенти США від демократів Джо Байдена «скаженим собакою»,</a> якого необхідно «забити до смерті». Це не вперше, коли КНДР засуджує Байдена. У травні північнокорейські ЗМІ називали його «несповна розуму» та «дурнем з низьким IQ» після того, як Байден назвав лідера КНДР Кім Чен Ина «диктатором» та «тираном».</p>
      <p>
        <i>Фото: The White House</i>
      </p>
    </article>
  </body>
</html>