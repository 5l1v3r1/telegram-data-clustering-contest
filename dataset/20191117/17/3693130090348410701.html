<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ve-rusya-teslim-ediyor-1207838.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T17:50:00+00:00"/>
    <meta property="og:title" content="Ve Rusya teslim ediyor"/>
    <meta property="og:description" content="Rusya, Karadeniz'de Kerç Boğazı yakınlarında el koyduğu savaş gemilerini yarın Ukrayna'ya teslim edecek."/>
  </head>
  <body>
    <article>
      <h1>Ve Rusya teslim ediyor</h1>
      <h2>Rusya, Karadeniz'de Kerç Boğazı yakınlarında el koyduğu savaş gemilerini yarın Ukrayna'ya teslim edecek.</h2>
      <address>
        <time datetime="2019-11-17T17:50:00+00:00">17 Nov 2019, 17:50</time>
      </address>
      <p><b>Rusya Federal Güvenlik Servisi'nden (FSB) </b>yapılan açıklamada,<b> Rusya'</b>nın <b>Kerç Boğazı'nda </b>el koyduğu 3 Ukrayna savaş gemisinin teslim edilmek üzere Kerç Boğazından ayrıldığı bildirildi.</p>
      <p>Açıklamada, "<b>Ukrayna </b>ile varılan anlaşmaya göre '<b>Nikopol</b>', '<b>Yeni Kapu</b>' ve '<b>Berdyansk</b>' savaş gemileri, 18 Kasım'da kararlaştırılan yerde teslim edilecek." ifadelerine yer verildi.</p>
      <p>Rus savaş gemileri, geçen yıl kasım ayı sonunda Karadeniz'de Kerç Boğazı yakınlarında, kara sularını ihlal ettiği iddiasıyla <b>Ukrayna Deniz Kuvvetlerine </b>ait 3 gemiye el koymuş ve personeli gözaltına almıştı.</p>
      <p><b>Uluslararası Deniz Hukuku Mahkemesi,</b> mayısta, Rusya'nın el koyduğu 3 Ukrayna savaş gemisi ile 24 mürettebatın serbest bırakılması yönünde karar almıştı.</p>
      <p><b>Rusya </b>ile <b>Ukrayna</b> arasında Kerç boğazı krizi sonrasında tutuklanan 24 Ukraynalı denizcinin de aralarında bulunduğu esir ve tutuklu değişimi eylülde yapılmıştı.</p>
    </article>
  </body>
</html>