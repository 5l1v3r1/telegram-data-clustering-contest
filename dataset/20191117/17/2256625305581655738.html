<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158680_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-17T17:07:00+00:00"/>
    <meta property="og:title" content="Партизан отстрани Дреновец с дузпи"/>
    <meta property="og:description" content="Двубоят се игра в Мездра и се превърна в истинско шоу"/>
  </head>
  <body>
    <article>
      <h1>Партизан отстрани Дреновец с дузпи</h1>
      <address><time datetime="2019-11-17T17:07:00+00:00">17 Nov 2019, 17:07</time> by <a rel="author">Николай Георгиев Sportal.bg</a></address>
      <p>Партизан (Червен бряг) продължава участието си в турнира за купата на Аматьорската футболна лига след като отстрани Дреновец от едноименното видинско село с 6:4.</p>
      <p> </p>
      <p>Двубоят се игра в Мездра и се превърна в истинско шоу, в което имаше добър футбол, наказателни картони, а кулминацията бяха дузпите след редовните 90 минути, които определиха победителя.</p>
      <p>Първото полувреме беше за червенобрежкия тим. В 20-ата мвинута Калоян Тодоров центрира и Слави Паскалев реализира с глава, извеждайки напред Партизан. Гостите макар и действащи плахо успяха да заличат пасива с попадение на Александър Кирилов след пас на Борислав Борисов.<br/> <br/> <br/>След почивката стана още по-интересно. Опасностите се редуваха и пред двете врати. За Дреновец отлични възможности пропиляха Кирилов, Борисов и Георги Илиев, а пред отсрещната врата с гола се разминаха Иво Иванов и Милен Тонев. В 70-ата минута капитанът на Партизан – Галин Великов извърши нарушение и получи втори жълт и червен картон. До края обаче резултата остана непроменен.<br/> <br/> <br/>При дузпите играчите от Червен бряг – Калоян Тодоров, Иво Иванов, Милен Тонев, Христо Димов и Александър Асенов бяха перфектни. За Дреновец точни бяха Александър Кирилов, Георги Илиев и Борислав Борисов. Капитанът Ивайло Иванов пропусна, а от последната дузпа нямаше нужда, защото победителят вече беше известен.</p>
      <p> </p>
    </article>
  </body>
</html>