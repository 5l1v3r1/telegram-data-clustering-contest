<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/desetitisice-lidi-zaplnily-narodni-tridu-nedalo-se-prochazet-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T17:55:00+00:00"/>
    <meta property="og:title" content="Nezůstal žádný koridor. Desetitisíce lidí zaplnily Národní třídu"/>
    <meta property="og:description" content="Desetitisíce lidí odpoledne úplně zaplnily Národní třídu v Praze, kde dopoledne začaly akce k 30. výročí sametové revoluce. Ulicí se téměř nedalo procházet, dav se rozlil do okolních uliček a průchodů. Nejvíc lidí se shromažďovalo u místa někdejšího policejního zásahu, kde je pamětní deska. Kolem hořely tisíce svíček."/>
  </head>
  <body>
    <article>
      <h1>Nezůstal žádný koridor. Desetitisíce lidí zaplnily Národní třídu</h1>
      <address><time datetime="2019-11-17T17:55:00+00:00">17 Nov 2019, 17:55</time> by <a rel="author">ČTK</a></address>
      <p>Na místě zůstávala také skupina lidí s transparenty, která protestovala proti premiérovi Andreji Babišovi (ANO). Prostor byl neprůchozí. Podobně tomu bylo i u pódií v době koncertů. Ulice se postupně ucpala na několika místech. Zástup se posouval kupředu jen pomalu. Řada lidí se proto snažila z Národní odejít, ani to se jim ale příliš nedařilo. Žádný koridor nezůstal.</p>
      <figure>
        <img src="https://g.denik.cz/1/76/p201911170761901_denik-150-3x2.jpg"/>
      </figure>
      <aside>
        <a href="https://www.denik.cz/z_domova/cesko-vyroci-sametova-revoluce-listopad-1989-pripominky-akce-20191117.html">ON-LINE: Česko vzpomínalo na revoluci. Na Václavském náměstí znovu cinkaly klíče Přečíst článek ›</a>
      </aside>
      <p>Dav se proto rozlil do okolních ulic. Plné byly i tamní kavárny a restaurace. Některé podniky připravily speciální nabídku. Nabízely třeba revoluční svařák.</p>
      <p>Kolem 16:00 se část lidí začala z Národní přesouvat na Václavské náměstí na Koncert pro budoucnost. I oni museli jít bočními ulicemi.</p>
      <p>Součástí programu na Národní třídě byl i videomapping, který připravila společnost Post Bellum. Ta spravuje portál Paměť národa. Na fasády domů se dnes promítaly třeba tváře lidí, kteří se komunistickému režimu postavili. Na videoprojekcích se podílely umělecká skupina 3dsense a spolek Díky, že můžem.</p>
      <figure>
        <img src="https://g.denik.cz/63/b3/vystava-letiste-praha-knihovna-vavlava-havla-2_denik-150-3x2.jpg"/>
      </figure>
      <aside>
        <a href="https://www.denik.cz/regiony/havel-jako-statnik-i-cestujici-na-letisti-v-ruzyni-zacala-vystava-fotografii-20191117.html">Havel jako státník i cestující. Na letišti v Ruzyni začala výstava fotografií Přečíst článek ›</a>
      </aside>
    </article>
  </body>
</html>