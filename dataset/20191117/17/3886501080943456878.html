<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119429-papa-franja-ugostio-1-500-siromasnih-i-beskucnika-na-rucku-u-vatikanu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T17:45:04+00:00"/>
    <meta property="og:title" content="Papa Franja ugostio 1.500 siromašnih i beskućnika na ručku u Vatikanu"/>
    <meta property="og:description" content="Poglavar Rimokatoličke crkve Franja ugostio je danas oko 1.500 siromašnih ljudi i beskućnika na ručku u Vatikanu, u okviru obeležavanja Svetskog dana siromašnih.Pre ručka, tokom mise na Trgu svetog Petra, papa Franja je kritikovao nezainteresovanost društva za siromašne, kao i &quot;frenetičan&quot; ritam života i opsednutost &quot;momentalnim&quot; postizanjem ciljeva, prenosi Frans pres.&quot;Mi užurbano sledimo svoj put, i ne brinemo što se jaz povećava, što pohlepa nekolicine otežava bedu mnogih drugih&quot;, rekao je Franja.On je kazao da svi koji su boljeg imovinskog stanja ne bi trebalo da se osećaju nelagodno zbog siromašnih, već da bi trebalo da im pomognu koliko god mogu.Papa se potom pridružio siromašnima i beskućnicima na ručku u velikoj vatkanskoj dvorani, povodom Svetskog dana siromašnih koji je on ustanovio u novembru 2016. godine.Na jelovniku su bile lazanje, piletina sa sosom od pečuraka i krompirom, slatkiši, voće i kafa.Desetine volontera pomogle su u dovodjenju siromašnih u Vatikan i služenju ručka.Papa je zahvalio medicinskom…"/>
  </head>
  <body>
    <article>
      <h1>Papa Franja ugostio 1.500 siromašnih i beskućnika na ručku u Vatikanu</h1>
      <address>
        <time datetime="2019-11-17T17:45:04+00:00">17 Nov 2019, 17:45</time>
      </address>
      <slideshow>
        <figure>
          <img src="https://static.beta.rs/thumbs/3649eb79.557x371.jpg"/>
        </figure>
        <figure>
          <img src="https://static.beta.rs/thumbs/944854a2.557x371.jpg"/>
        </figure>
        <figure>
          <img src="https://static.beta.rs/thumbs/a48fe5e8.557x371.jpg"/>
        </figure>
        <figure>
          <img src="https://static.beta.rs/thumbs/3940dd90.557x371.jpg"/>
        </figure>
        <figure>
          <img src="https://static.beta.rs/thumbs/3472377b.556x371.jpg"/>
        </figure>
        <figure>
          <img src="https://static.beta.rs/thumbs/87439f2d.557x371.jpg"/>
        </figure>
        <figure>
          <img src="https://static.beta.rs/thumbs/07f07706.557x371.jpg"/>
        </figure>
      </slideshow>
      <p>Poglavar Rimokatoličke crkve Franja ugostio je danas oko 1.500 siromašnih ljudi i beskućnika na ručku u Vatikanu, u okviru obeležavanja Svetskog dana siromašnih.<br/><br/>Pre ručka, tokom mise na Trgu svetog Petra, papa Franja je kritikovao nezainteresovanost društva za siromašne, kao i "frenetičan" ritam života i opsednutost "momentalnim" postizanjem ciljeva, prenosi Frans pres.<br/><br/>"Mi užurbano sledimo svoj put, i ne brinemo što se jaz povećava, što pohlepa nekolicine otežava bedu mnogih drugih", rekao je Franja.<br/><br/>On je kazao da svi koji su boljeg imovinskog stanja ne bi trebalo da se osećaju nelagodno zbog siromašnih, već da bi trebalo da im pomognu koliko god mogu.<br/><br/>Papa se potom pridružio siromašnima i beskućnicima na ručku u velikoj vatkanskoj dvorani, povodom Svetskog dana siromašnih koji je on ustanovio u novembru 2016. godine.<br/><br/>Na jelovniku su bile lazanje, piletina sa sosom od pečuraka i krompirom, slatkiši, voće i kafa.<br/><br/>Desetine volontera pomogle su u dovodjenju siromašnih u Vatikan i služenju ručka.<br/><br/>Papa je zahvalio medicinskom timu koji pruža besplatnu zdravstvenu zaštitu siromašnima u Vatikanu.</p>
    </article>
  </body>
</html>