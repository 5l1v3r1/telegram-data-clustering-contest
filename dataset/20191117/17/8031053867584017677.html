<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/t%cf%83%ce%b9%cf%84%cf%83%ce%b9%cf%80%ce%ac%cf%82-%cf%84%ce%b9%ce%bc-%ce%bb%ce%b5%cf%80%cf%84%cf%8c-%cf%80%cf%81%ce%bf%cf%82-%ce%bb%ce%b5%cf%80%cf%84%cf%8c-%ce%bf-%ce%bc%ce%b5%ce%b3%ce%ac%ce%bb%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T17:40:11+00:00"/>
    <meta property="og:title" content="Tσιτσιπάς-Τιμ: Λεπτό προς λεπτό ο μεγάλος τελικός του ATP Finals στο Λονδίνο"/>
    <meta property="og:description" content="Η πιο μεγάλη ώρα έφτασε για τον Στέφανο Τσιτσιπά που κοντράρεται με τον Ντομινίκ Τίμ για τον τελικό του ATP Finals του Λονδίνου"/>
  </head>
  <body>
    <article>
      <h1>Tσιτσιπάς-Τιμ: Λεπτό προς λεπτό ο μεγάλος τελικός του ATP Finals στο Λονδίνο</h1>
      <address>
        <time datetime="2019-11-17T17:40:11+00:00">17 Nov 2019, 17:40</time>
      </address>
      <p>
        <b>Η πιο μεγάλη ώρα έφτασε για τον Στέφανο Τσιτσιπά που κοντράρεται με τον Ντομινίκ Τίμ για τον τελικό του ATP Finals του Λονδίνου</b>
      </p>
      <p>Μετά από έναν συγκλονιστικό ημιτελικό, ο Στέφανος Τσιτσιπάς επικράτησε με 2-0 σετ του Ρότζερ Φέντερερ και προκρίθηκε στον αποψινό μεγάλο τελικό του ATP Finals του Λονδίνου, στη μεγαλύτερη μέχρι σήμερα πρόκληση της καριέρας του.</p>
      <p>Εκεί ο κορυφαίος Έλληνας τενίστας και Ν.6 του κόσμου θα αντιμετωπίσει τον 26χρονο Αυστριακό Ντομινίκ Τιμ, με τον Τσιτσιπά να θέλει να ολοκληρώσει τον άθλο του και να δείξει με τον πλέον κατηγορηματικό τρόπο πως αυτός αποτελεί το… αύριο αλλά και το τώρα του παγκοσμίου τένις.</p>
      <p>Μάλιστα, αν φτάσει ως την κορυφή, θα γίνει μόλις ο τρίτος παίκτης που το καταφέρνει στο ντεμπούτο του στη διοργάνωση τα τελευταία 40 χρόνια, μετά τους Κορέτια (1998) και Ντιμιτρόφ (2017), καθώς και ο έκτος νεαρότερος παίκτης, μετά τους Μακενρό (1978 – 19 ετών), Σάμπρας (1991 – 20 ετών), Αγκάσι (1990 – 20 ετών), Χιούιτ (2001 – 20 ετών) και Μπέκερ (1988 – 21 ετών).</p>
      <p>Στα μέχρι τώρα παιχνίδια που έχουν συναντηθεί, ο Αυστριακός έχει πάρει τέσσερις νίκες, έναντι δύο του Στέφανου Τσιτσιπά. Φέτος έχουν αναμετρηθεί μόνο μία φορά, στον τελικό του Πεκίνου, όταν ο Τιμ πέτυχε σπουδαία ανατροπή και πήρε τον τίτλο.</p>
    </article>
  </body>
</html>