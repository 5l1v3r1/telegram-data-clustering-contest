<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/o-alexis-tsipras-epikefalis-toy-mplok-toy-syriza-stin-poreia-gia-to-polytechneio-dermatina-tzin-athlitika-epanastatika-tragoydia-kai-mpolikes-selfis-foto-kai-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-17T17:03:50+00:00"/>
    <meta property="og:title" content="Ο Αλέξης Τσίπρας -επικεφαλής του μπλοκ του ΣΥΡΙΖΑ- στην πορεία για το Πολυτεχνείο: Δερμάτινα, τζιν, αθλητικά, επαναστατικά τραγούδια και μπόλικες σέλφις! (Φωτο και βίντεο)"/>
    <meta property="og:description" content="Με δερμάτινο μπουφάν, τζιν και αθλητικά παπούτσια εμφανίστηκε στην πορεία για το Πολυτεχνείο ο πρώην πρωθυπουργός Αλέξης Τσίπρας. Στην πρώτη γραμμή μαζί του ήταν ο Πάνος Σκουρλέτης, ο πρώην πρόεδρος της Βουλής Νίκος Βούτσης, η Ρένα"/>
  </head>
  <body>
    <article>
      <h1>Ο Αλέξης Τσίπρας -επικεφαλής του μπλοκ του ΣΥΡΙΖΑ- στην πορεία για το Πολυτεχνείο: Δερμάτινα, τζιν, αθλητικά, επαναστατικά τραγούδια και μπόλικες σέλφις! (Φωτο και βίντεο)</h1>
      <address>
        <time datetime="2019-11-17T17:03:50+00:00">17 Nov 2019, 17:03</time>
      </address>
      <p>Με δερμάτινο μπουφάν, τζιν και αθλητικά παπούτσια εμφανίστηκε στην πορεία για το Πολυτεχνείο ο πρώην πρωθυπουργός Αλέξης Τσίπρας.</p>
      <p>Στην πρώτη γραμμή μαζί του ήταν ο Πάνος Σκουρλέτης, ο πρώην πρόεδρος της Βουλής Νίκος Βούτσης, η Ρένα Δούρου, ο Νίκος Τόσκας, Νίκος Παππάς, Δημήτρης Βίτσας, Μαριλίζα Ξενογιαννακοπούλου, Αννα Βαγενά, Ολγα Γεροβασίλη και Γιάννης Μπαλάφας. Ο Αλέξης Τσίπρας είχε ανακοινώσει από το πρωί πως θα βρεθεί στη μεγάλη πορεία για το Πολυτεχνείο, με ανάρτησή του στο Facebook.</p>
      <p>Ο κ.Τσίπρας λοιπόν βρέθηκε στην κεφαλή του μπλοκ του ΣΥΡΙΖΑ, μαζί με τα υπόλοιπα στελέχη από την Κουμουνδούρου και ξεκίνησαν για την Αμερικανική πρεσβεία. Η παρουσία του πρώην πρωθυπουργού έδωσε ουσιαστικά το σύνθημα για να ξεκινήσει το μπλοκ του ΣΥΡΙΖΑ.</p>
      <p>Μάλιστα ο κ.Τσίπρας πριν ξεκινήσει η πορεία χαιρέτησε τον κόσμο που βρισκόταν στο σημείο και έβγαλε selfies με όσους του το ζήτησαν.</p>
      <p>Το είχε ανακοινώσει πως θα πάει στην πορεία</p>
      <p>Ο αρχηγός της αξιωματικής αντιπολίτευσης Αλέξης Τσίπρς έγραψε «46 χρόνια μετά την εξέγερση του Πολυτεχνείου, θυμόμαστε, την έφοδο των παιδιών του Νοέμβρη στον ουρανό και τιμούμε όσους έδωσαν τη ζωή τους για την ελευθερία. Αλλά και όλες και όλους εκείνους που είπαν το μεγάλο “Όχι” στην αμερικανοκίνητη χούντα, όταν αυτό το “Όχι” κόστιζε διωγμούς, βασανιστήρια, φυλακίσεις, εξορίες. Φέτος έχουμε πολλούς λόγους να είμαστε εκεί. Όχι μόνο γιατί οι παλιοί υμνητές της χούντας δε βρίσκονται πια μόνο στο περιθώριο αλλά και σε κυβερνητικούς θώκους να ομνύουν στη κανονικότητα.<br/>Ούτε μόνο γιατί η άγρια καταστολή αναβαθμίζεται σε κυβερνητική στρατηγική αναγκαστικότητας.Θα είμαστε εκεί κυρίως για να στείλουμε μήνυμα αντίστασης στο κύμα της συντήρησης και της οπισθοδρόμησης αλλά και σε όσους έχουν προεξοφλήσει ότι ήρθε το τέλος της ιστορίας».<br/>H ανάρτηση του Αλέξη Τσίπρα για την παρουσία του στο Πολυτεχνείο:</p>
      <figure>
        <img src="https://europost.gr/wp-content/uploads/2019/11/tsipras-poreia-polytexneio-300x200.jpg"/>
      </figure>
      <figure>
        <iframe src="https://www.youtube.com/embed/qLEUfztrMAI" width="696" height="392" data-service="Youtube" scrolling="no"/>
      </figure>
      <figure>
        <img src="https://europost.gr/wp-content/uploads/2019/11/tsipras-dourou-polytexneio-300x200.jpg"/>
      </figure>
      <figure>
        <img src="https://europost.gr/wp-content/uploads/2019/11/tsipras-polytexneio_0-300x200.jpg"/>
      </figure>
      <figure>
        <img src="https://europost.gr/wp-content/uploads/2019/11/dourou-pappas-300x200.jpg"/>
      </figure>
      <figure>
        <img src="https://europost.gr/wp-content/uploads/2019/11/alexis-tsipras-polytexneio-300x200.jpg"/>
      </figure>
      <figure>
        <img src="https://europost.gr/wp-content/uploads/2019/11/polytexneio-tsipras-syriza-300x200.jpg"/>
      </figure>
    </article>
  </body>
</html>