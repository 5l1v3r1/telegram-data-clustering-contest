<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376837/galatasarayi-zorlu-fikstur-bekliyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T17:59:00+00:00"/>
    <meta property="og:title" content="Galatasaray'ı zorlu fikstür bekliyor"/>
    <meta property="og:description" content="Galatasaray, milli maçlar nedeniyle lige verilen aradan sonra zor bir fikstüre girecek. Golcü futbolcuları, Falcao ve Andone'nin sakatlanmasıyla sıkıntı yaşayan Sarı Kırmızılılar, bu süreçte çok kritik maçlara çıkacak."/>
  </head>
  <body>
    <article>
      <h1>Galatasaray'ı zorlu fikstür bekliyor</h1>
      <h2>Falcao ve Andone'nin sakatlığıyla sarsılan Galatasaray'ı zorlu bir fikstür bekliyor. Sarı Kırmızılılar, ligde ve Avrupa'da kader maçlarına çıkmaya hazırlanıyor.</h2>
      <address>
        <time datetime="2019-11-17T17:59:00+00:00">17 Nov 2019, 17:59</time>
      </address>
      <p>Galatasaray, milli maçlar nedeniyle lige verilen aradan sonra zor bir fikstüre girecek. Golcü futbolcuları, Falcao ve Andone'nin sakatlanmasıyla sıkıntı yaşayan Sarı Kırmızılılar, bu süreçte çok kritik maçlara çıkacak.</p>
      <p>Çaykur Rizespor ve Gaziantep Futbol Kulübü galibiyetleriyle ligde moral bulan Galatasaray, Cuma günü Medipol Başakşehir'i konuk edecek.</p>
      <p>Sarı kırmızılı ekip, bu maçtan 4 gün sonra ise Şampiyonlar Ligi'nde Club Brugge ile karşılaşacak.</p>
      <p>Avrupa Ligi'nde yoluna devam etmek isteyen Fatih Terim ve öğrencileri, Türk Telekom stadı'nda rakibini yenmenin planlarını yapıyor.</p>
      <p>Galatasaray'ı Brugge mücadelesinden sonra zorlu Trabzon deplasmanı bekliyor. Ziraat Türkiye Kupası'nda Tuzlaspor ile karşılaşacak olan sarı kırmızılılar, daha sonra ligde zirve mücadelesi veren Aytemiz Alanyaspor'u ağırlayacak.</p>
      <p>Galatasaray, devler ligindeki son maçında 11 Aralık'ta A grubunda liderliğini sürdüren Paris Saint Germain'e konuk olacak.</p>
      <p>Sarı - Kırmızılılar, 20 günde çıkacağı 6 kritik karşılaşmadan iyi sonuçlar alarak, ligde ve Avrupa'da yoluna devam etmek istiyor.</p>
    </article>
  </body>
</html>