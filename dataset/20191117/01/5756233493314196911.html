<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621884/%D9%85%D8%AF%D8%A7%D8%B1%D8%B3-%D9%88-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%B4%DB%8C%D8%B1%D8%A7%D8%B2-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T01:03:00+00:00"/>
    <meta property="og:title" content="مدارس و دانشگاه‌های شیراز تعطیل شد"/>
    <meta property="og:description" content="براساس اعلام مسئولان اداره کل آموزش و پرورش استان فارس و دانشگاه‌های شهر شیراز، مدارس و دانشگاه های این شهر فردا(یکشنبه ۲۶ آبانماه) تعطیل است."/>
  </head>
  <body>
    <article>
      <h1>مدارس و دانشگاه‌های شیراز تعطیل شد</h1>
      <address>
        <time datetime="2019-11-17T01:03:00+00:00">17 Nov 2019, 01:03</time>
      </address>
      <p>
        <i>براساس اعلام مسئولان اداره کل آموزش و پرورش استان فارس و دانشگاه‌های شهر شیراز، مدارس و دانشگاه های این شهر فردا(یکشنبه ۲۶ آبانماه) تعطیل است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>روابط عمومی آموزش و پرورش استان فارس در اطلاعیه‌ای که شامگاه شنبه در اختیار رسانه‌ها قرار داد، اعلام کرد که تمامی مدارس شهر شیراز در ۲ نوبت صبح و عصر فردا تعطیل است.</p>
      <p>همچنین دانشگاه‌های مختلف شهر شیراز در اطلاعیه‌ای فردا (یکشنبه) را تعطیل اعلام کردند.</p>
      <figure>
        <img src="https://aftabnews.ir/files/fa/news/1398/8/26/360057_353.jpg"/>
      </figure>
      <p>اعتراض ها به اصلاح قیمت بنزین که براساس مصوبه شورای عالی هماهنگی سران قوا از دقایق اولیه بامداد جمعه ۲۴ آبان به اجرا گذاشته شد، در شهرهای مختلف اشکال متفاوت داشت.</p>
      <p>در برخی شهرها این اعتراض ها تنها در حد تجمع بود و در برخی شهرها با ایجاد ترافیک همراه شد.</p>
      <p>علی ربیعی سخنگوی دولت، محمود واعظی رئیس دفتر رئیس جمهوری و محمدباقر نوبخت رئیس سازمان برنامه و بودجه از شامگاه جمعه تاکنون در اظهارنظرهایی جداگانه تاکید کرده اند که موضوع تغییر بهای بنزین مصوبه شورای عالی اقتصادی سران قوا و تصمیم همه اجزای نظام است.</p>
      <p>همچنین دولت با توجه به دغدغه هایی که درباره معیشت مردم وجود دارد موظف است تا تمام پولی که از این مسیر به دست می آید در قالب یارانه ای جداگانه به حدود ۶۰ میلیون نفر از مردم ایران پرداخت کند و مهمترین مساله دولت در این اصلاح قیمت ، اصلاح نظام پرداخت یارانه به نفع همه مردم بوده است.</p>
      <p>دولت تاکید کرده است که به سرعت سازو کار پرداخت یارانه اصلاح قیمت بنزین اعلام می شود و ۶۰ میلیون ایرانی از آن بهره مند خواهند شد.</p>
      <p>یکی از مشکلات مربوط سهمیه بندی سوخت مربوط به سرویس مدارس بود که معاون هماهنگی امورعمرانی استانداری فارس در این زمینه به خبرنگار ایرنا گفت: براساس تصمیمات اتخاذ شده سهمیه سوخت سرویس های مدارس برای خودروهای بنزینی ماهانه ۱۲۰ لیتر و برای خودروهای دوگانه سوز ماهانه ۸۰ لیتر تعیین شده است که به صورت اعتباری به حساب رانندگان واریز می‌شود.</p>
    </article>
  </body>
</html>