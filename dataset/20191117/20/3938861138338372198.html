<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_vijna-na-donbasi-zyavilisya-ostanni-novini/938583"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T20:20:00+00:00"/>
    <meta property="og:title" content="Війна на Донбасі: з'явилися останні новини"/>
    <meta property="og:description" content="На Донбасі від початку доби бойовики 6 разів порушили режим припинення вогню. Українські позиції обстрілювали з протитанкових ракетних комплексів, гранатометів різних систем, великокаліберних кулеметів та іншої стрілецької зброї. Про це повідомляє прес-служба Операції об'єднаних сил в ..."/>
  </head>
  <body>
    <article>
      <h1>Війна на Донбасі: з'явилися останні новини</h1>
      <address><time datetime="2019-11-17T20:20:00+00:00">17 Nov 2019, 20:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938583_w_300.jpg?v=0"/>
        <figcaption>Бойовики 6 разів обстріляли українських військових. Фото: slovoidilo</figcaption>
      </figure>
      <p>На Донбасі від початку доби бойовики 6 разів порушили режим припинення вогню.</p>
      <p>Українські позиції обстрілювали з протитанкових ракетних комплексів, гранатометів різних систем, великокаліберних кулеметів та іншої стрілецької зброї. Про це повідомляє прес-служба Операції об'єднаних сил в <a href="https://www.facebook.com/pressjfo.news/posts/714576575701628?__tn__=K-R">Facebook</a>.</p>
      <p>"3 обстріли позицій українських захисників російські окупаційні війська здійснили у районі відповідальності оперативно-тактичного угруповання "Північ": неподалік Кримського – з протитанкових ракетних комплексів; біля Луганського – з автоматичних гранатометів та великокаліберних кулеметів; неподалік Новолуганського – з ручних протитанкових, автоматичних та підствольних гранатометів і стрілецької зброї.</p>
      <p>В районі відповідальності оперативно-тактичного угруповання "Схід" противник також здійснив 3 обстріли по позиціях Об'єднаних сил: біля Новомихайлівки – з гранатометів різних систем, великокаліберних кулеметів та іншої стрілецької зброї; поблизу Красногорівки – зі станкових протитанкових гранатометів, великокаліберних кулеметів та іншої стрілецької зброї; неподалік Лебединського – зі станкових протитанкових гранатометів", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_pokazali-foto-likvidovanogo-na-donbasi-bojovika/938578"/>
      </related>
      <p>Втрат внаслідок обстрілів серед українських військових немає.</p>
      <blockquote>З 8 по 15 листопада втрати збройних формувань Російської Федерації на Донбасі <a href="https://gazeta.ua/articles/donbas/_skilki-dvohsotih-bulo-v-okupantiv-cogo-tizhnya/938466">склали 28 осіб</a>. 12 із них - ліквідовано.</blockquote>
    </article>
  </body>
</html>