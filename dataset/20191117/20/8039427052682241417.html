<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957436"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T20:03:07+00:00"/>
    <meta property="og:title" content="ప్రపంచానికి బౌద్ధిజమే శరణ్యం- మంత్రి జగదీశ్‌రెడ్డి"/>
    <meta property="og:description" content="ADVT"/>
  </head>
  <body>
    <article>
      <h1>ప్రపంచానికి బౌద్ధిజమే శరణ్యం- మంత్రి జగదీశ్‌రెడ్డి</h1>
      <address>
        <time datetime="2019-11-17T20:03:07+00:00">17 Nov 2019, 20:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>: సమకాలీన పరిస్థితుల్లో ప్రపంచానికి బౌధ్ధమే శరణ్యమని రాష్ట్ర విద్యుత్‌శాఖ మంత్రి జగదీశ్‌రెడ్డి అన్నారు. బౌద్దిజం మొదలైన కాలానికి ఇప్పటికీ ఎంతో వ్యత్యాసం ఉందని ఆయన అభిప్రాయపడ్డారు. ఆరోజుల్లో కంటే ఇప్పటి సమాజానికి బౌద్ధిజం పరిమళాలు అందించాల్సిన ఆవశ్యకత ఎంతయినా ఉందని అన్నారు. నగరంలోని ఎంసిహెచ్‌ఆర్‌డిలో రెండురోజులుగా జరుగుతున్న బౌద్ధసంగిటి-2019 ముగింపు సదస్సులో ఆయన ముఖ్యఅతిధిగా హాజరయ్యారు. ధాయ్‌లాండ్‌, నేపాల్‌, భూటాన్‌ తదితర 17 దేశాల నుంచి ప్రతినిధులు పాల్గొన్న ప్రపంచస్థాయి సదస్సులో మంత్రి జగదీశ్‌రెడ్డి ప్రసంగిస్తూ బౌద్ధానికి తెలంగాణకు మొదటి నుంచి ఉన్నసారూప్యాన్ని ఆయన వివరించారు. తెలంగాణ సమాజపు ఆలోచనలు బౌద్దిజానికి ప్రతీకలని ఆయన అభివర్ణించారు. మధ్యలో కొన్నిఒడి దుడుకులు ఎదురైనా ప్రాశస్త్యం తగ్గినట్టు కనిపించినా తెలంగాణ సమాజం పుట్టుకలోనే బౌద్ధిజం కలిసిపోయిందన్నది యదార్ధమని అన్నారు.</p>
      <p> </p>
      <p>బౌద్ధిజానికి ఆనవాళ్లుగా నిలిచిన సూర్యాపేట జిల్లాలోని ఐదు ఆరామాల ప్రత్యేకతను కాపాడుకుంటామని మంత్రి జగదీశ్‌రెడ్డి తెలిపారు. ఫణిగిరి వర్ధమానకోట నాగరంలతో పాటు తిరుమలగిరి చెన్నాయిపాలెంలలో లభించిన అవశేషాలు బౌద్ధిజానికి తెలంగంఆణ ప్రతీక అనేందుకు తార్కాణమన్నారు. శిధిలాల కింద కప్పబడిన విగ్రహాలు బయటకు రావడం కంటే కూడా బౌద్ధిజం ఆలోచనలు బయటకు తీసుకు రావడం చారిత్రకమన్నారు. తాను జన్మించిన నాగరం మండల కేంద్రంలోని ఫణిగిరిలో బౌద్ధయిజానికి సంబంధించిన ఆనవాళ్లను తరలించే ప్రక్రియను విద్యార్ధి దశలోనే అడ్డుకున్న ఉదంతాన్ని మంత్రి జగదీశ్‌రెడ్డి గుర్తుచేశారు. ఆ తర్వాత కాలంలో జరిగిన తెలంగాణ ఉద్యమంలో ఇక్కడి చరిత్రను అంతర్జాతీయ సమాజం ముందుకు తీసుకొచ్చినట్టు తలిపారు.</p>
      <p> </p>
      <p>తెలంగాణ ఏర్పడిన తర్వాత నాగార్జున సాగర్‌ వద్ద బుద్ధవనం నిర్మాణానికి ముఖ్యమంత్రి కేసీఆర్‌ శ్రీకారం చుట్టారని అన్నారు. ఎమ్మెల్యే గ్యాదరి కిషోర్‌ మాట్లాడుతూ తాను ప్రాతినిధ్యం వహిస్తున్న తుంగతుర్తి నియోజక వర్గంలో ఆరామాలు ఉండడం అదృష్టంగా భావిస్తున్నానని అన్నారు. శిధిలాలు బయట పడినప్పటి నాటి చరిత్రను కాపాడుకోవాల్సిన బాధ్యత ప్రభుత్వం పై ఉందన్నారు. అందుకు అవసరమైన నిదులు సమకూర్చే విధంగా చర్యలు తీసుకోవాలని కోరారు. ముగింపు సభకు బుద్ధవనం ప్రాజెక్టు ప్రత్యేకాధికారి మల్లేపల్లి లక్ష్మయ్య అధ్యక్షత వహించారు.</p>
    </article>
  </body>
</html>