<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_mozhut-zahopiti-pivdenni-ta-shidni-oblasti-ekspert-pro-taktiku-rf-u-vijni-z-ukrayinoyu/937820"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T20:23:00+00:00"/>
    <meta property="og:title" content="&quot;Можуть захопити південні та східні області&quot; - експерт про тактику РФ у війні з Україною"/>
    <meta property="og:description" content="Росія битиме там, де Україна найслабша. Зокрема це і наш південь та підірваний окупацією Криму флот. Про це в інтерв'ю журналу &quot;Країна&quot; говорить офіцер резерву Збройних сил Роман Кулик. &quot;Два роки росіяни блокують порти в Азовському морі, перекрили великі ділянки судноплавства та ..."/>
  </head>
  <body>
    <article>
      <h1>"Можуть захопити південні та східні області" - експерт про тактику РФ у війні з Україною</h1>
      <address><time datetime="2019-11-17T20:23:00+00:00">17 Nov 2019, 20:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/937/937820_w_300.jpg?v=0"/>
        <figcaption>Роман Кулик: Росія хоче втиснути нам ОРДЛО без Криму як постійний важіль впливу. Фото: Тарас Подолян</figcaption>
      </figure>
      <p>Росія битиме там, де Україна найслабша. Зокрема це і наш південь та підірваний окупацією Криму флот.</p>
      <p>Про це в інтерв'ю журналу <b>"Країна"</b> говорить офіцер резерву Збройних сил <b>Роман Кулик.</b></p>
      <p>"Два роки росіяни блокують порти в Азовському морі, перекрили великі ділянки судноплавства та нарощують чисельність флоту й мілітаризацію Криму. Україна намагається відповідати розробкою протикорабельної ракети "Нептун", - каже він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_mir-na-rosijskih-umovah-prizvede-do-sche-bilshoyi-vijni-u-majbutnomu-kulik/937815"/>
      </related>
      <p>Тактика ж Росії незмінна і проста: вона прагне так послабити Україну, щоб та погодилася на кремлівські умови завершення війни, вважає Роман Кулик.</p>
      <p>"Втиснути нам ОРДЛО без Криму як постійний важіль впливу. І через ці підконтрольні лише Росії території відтягнути Україну від ЄС і НАТО. Повністю повернути у свій проект реставрованого Путіним СРСР. Можуть захопити південні та східні області – все залежить від ступеню нашого ослаблення, міжнародної кон'юктури, ресурсів Росії та апетитів Путіна. Україна не має довготривалої стратегії. Влада не розуміє, що це екзистенційний<br/>конфлікт двох цивілізацій, війна "русского мира" з українським і прозахідним ціннісним світом", - додає офіцер.</p>
      <p>
        <b>Повне інтерв'ю з Романом Куликом читайте у журналу "Країна" від 14 листопада.</b>
      </p>
    </article>
  </body>
</html>