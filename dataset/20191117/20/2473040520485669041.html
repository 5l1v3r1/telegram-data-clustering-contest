<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/246888/victor-armaselu-samsung-observam-o-atractie-destul-de-mare-catre-tehnologia-de-top-romanii-sunt-mereu-in-cautarea-celor-mai-bune.html"/>
    <meta property="og:site_name" content="Wall-Street"/>
    <meta property="article:published_time" content="2019-11-17T20:00:11+00:00"/>
    <meta property="og:title" content="Romanii si electrocasnicele: la ce se uita cand isi aleg un produs si care este deschiderea lor catre dispozitive inteligente"/>
    <meta property="og:description" content="De cativa ani, telefonul nu mai este singurul dispozitiv “smart” pe care o parte dintre romani il detin. Acestia au inceput sa se orienteze si catre alte game de produse care inglobeaza ultimele tehnologii si le transforma locuinta intr-un smart home. Pentru a afla care sunt tendintele si principalele aspecte la care se uita consumatorii din tara noastra, am stat de vorba cu Victor Armaselu, head of consumer Electronics Samsung Electronics Romania si Bulgaria."/>
  </head>
  <body>
    <article>
      <h1>Romanii si electrocasnicele: la ce se uita cand isi aleg un produs si care este deschiderea lor catre dispozitive inteligente</h1>
      <address><time datetime="2019-11-17T20:00:11+00:00">17 Nov 2019, 20:00</time> by <a rel="author">Armand Iliescu</a></address>
      <p>
        <b>De cativa ani, telefonul nu mai este singurul dispozitiv “smart” pe care o parte dintre romani il detin. Acestia au inceput sa se orienteze si catre alte game de produse care inglobeaza ultimele tehnologii si le transforma locuinta intr-un smart home. Pentru a afla care sunt tendintele si principalele aspecte la care se uita consumatorii din tara noastra, am stat de vorba cu Victor Armaselu, head of consumer Electronics Samsung Electronics Romania si Bulgaria.</b>
      </p>
      <p>Reprezentantul Samsung precizeaza ca a observat o atractie destul de mare catre tehnologia de top, o parte din romani fiind mereu in cautarea celor mai bune produse de pe piata, care sa raspunda nevoilor de zi cu zi si sa integreze cele mai bune specificatii.</p>
      <p>"Consumatorul isi doreste ca produsul sa aiba un raport corespunzator intre calitate-pret si ia in calcul mai multe aspecte importante, parte din procesul de achizitie integrat al unui produs. Mai exact, achizitie (informare, distributie, prezentare, pret), servicii post-achizitie (asocierea afectiva cu brandul, experienta de utilizare, fiabilitatea produsului, garantie, post-garantie si calitatea service-ului). Ne asteptam ca aceste trenduri sa continue si chiar sa se intensifice in anii viitori", precizeaza Victor Armaselu pentru wall-street.ro.</p>
      <p>Cele mai atractive si populare produse pentru publicul roman sunt cele interconectate, care ofera o utilizare intuitiva, acces rapid si faciliteaza comunicarea si socializarea. Tinand cont ca din ce in ce mai multe gospodarii nu mai au doar un singur televizor, reprezentantul Samsung precizeaza ca a constatat o diversificare a criteriilor ce stau la baza achizitiei:</p>
      <p>
        <a href="https://www.wall-street.ro/articol/eCommerce/246784/emag-anunta-noi-oferte-de-black-friday-prin-aplicatia-mobila.html">Citeste si:<br/>eMAG anunta noi oferte de Black Friday prin aplicatia mobila</a>
      </p>
      <figure>
        <img src="https://img.wall-street.ro/image_thumbs/thumbs/057/057d320f33aa253f14633a45eadbcfe9-400x250-00-65.jpg?v=1573720455"/>
      </figure>
      <ul>
        <li><b>Pentru sufragerii, romanii cumpara televizoare Samsung de peste 50”, cu rezolutii de 4K</b> si peste si functionalitati smart, dat fiind interesul crescand pentru platformele tip VOD (Netflix, HBO GO, Amazon Prime, Rakuten). Pentru alte incaperi (dormitor, bucatarie, camera copiilor), consumatorii se indreapta catre diagonale mai mici, 40”~43” sau 32”.</li>
      </ul>
      <p>"Designul este foarte important; data fiind gama larga de produse, consumatorii isi aleg chiar culoarea televizorului (negru, argintiu, alb), forma suportului sau integrarea neintruziva in ambientul incaperii, facilitati oferite de exemplu de gama Samsung QLED, care beneficiaza de suport de perete integrat in corpul aparatului, conexiune cu cablu optic „invizibil”, sau, prin activarea modului Ambient, chiar „camuflarea” televizorului atunci cand nu este folosit", adauga Armaselu.</p>
      <p>Calitatea si complexitatea sunetului sunt alte aspecte de care romanii incep sa fie din ce in ce mai interesati, lucru care ii face sa opteze pentru produse complementare tip soundbar. La nivel local, atat televizoarele cat si restul electrocasnicelor au inregistrat cresteri semnificative anul acesta, reprezentantul Samsung precizand ca aceasta evolutie fiind influentata si de sumele mai mari de cheltuiala disponibile, a diversele facilitati de achizitie in rate si programul "Rabla Electrocasnicelor".</p>
      <h3>Cum se pozitioneaza Samsung pe piata electrocasnicelor</h3>
      <p>Armaselu precizeaza ca in ceea ce priveste electrocasnicele, compania pe care o reprezinta este lider de piata in categoria cuptoarelor cu microunde si a frigiderelor side-by-side, dar si un jucator important in categoria No-Frost. In ceea ce priveste masinile de spalat, Samsung se pozitioneaza pe primul loc in categoria 7kg standard si cu cresteri semnificative in zona premium (aproximativ 15% in primele 9 luni).</p>
      <p>De asemenea, de la unificarea aplicatiei SmartThings si introducerea SmartThings Cloud, numarul utilizatorilor inregistrati in aceasta sectiune a crescut cu 220%, iar numarul partenerilor care participa la acest ecosistem a crescut cu 44%.</p>
      <p>
        <a href="https://www.wall-street.ro/articol/IT-C-Tehnologie/246166/reduceri-de-halloween-marii-retaileri-au-taiat-preturile-la-produse.html">Citeste si:<br/>Reduceri de Halloween: gadgeturi ieftine, pentru orice buzunar</a>
      </p>
      <figure>
        <img src="https://img.wall-street.ro/image_thumbs/thumbs/668/668363ffb0c16253eac86207336840c2-400x250-00-65.jpg?v=1572275811"/>
      </figure>
      <p>"Bixby, platforma Samsung, era la inceput o modalitate mai inteligenta de a utiliza telefonul Galaxy. Astazi, evolueaza constant in a deveni o platforma AI scalabila, integrata pe tot mai multe dispozitive. Cand vorbim despre dispozitive IoT comercializate de Samsung, ne referim la intregul ecosistem de produse, care este diferit in functie de categoria vizata - de la Intelligence of Things prin IoT, 5G si AI, pana la un portofoliu cuprinzator de solutii care vor contura viitorul dispozitivelor inteligente", explica Armaselu.</p>
      <p>Pana in anul 2020, reprezentantul Samsung precizeaza ca 100% din dispozitivele comercializate de companie vor fi inteligente, integrate in sfera IoT(Internet of Things- produse care pot fi accesate de pe dispozitive mobile).</p>
      <h3>Sunt romanii interesati de ultimele functionalitati sau doar dornici sa se afiseze cu ultimele modele?</h3>
      <p>Armaselu considera ca o buna majoritate dintre romani este constienta de beneficiile aduse de noile dispozitive, nefiind doar dorinta de a se afisa cu ultimul model. Acesta reitereaza ideea conform careia romanii sunt atrasi de tehnologiile de top, fiind mereu in cautarea celor mai bune produse de pe piata, care sa raspunda nevoile de zi cu zi si sa integreze cele mai bune specificatii.</p>
      <p>
        <a href="https://www.wall-street.ro/articol/IT-C-Tehnologie/245998/ceasuri-inteligente-care-te-ajuta-sa-faci-mai-mult-sport.html">Citeste si:<br/>Ceasuri smart care te ajuta sa faci mai mult sport</a>
      </p>
      <figure>
        <img src="https://img.wall-street.ro/image_thumbs/thumbs/09b/09bff00e20c958f0077ec196ee89a231-400x250-00-65.jpg?v=1571752115"/>
      </figure>
      <p>"Raportat la puterea generala de cumparare, desigur ca exista si acea categorie care merge pe nivelul reputational, care se traduce prin faptul ca, detinand ultimul model lansat, isi afirma si isi consolideaza statutului social. Cu toate acestea, credem cu tarie ca romanii sunt din ce in ce mai informati si, implicit, asteptarile lor sunt mai inalte. Aici intervine producatorul a carui miza principala va fi sa ofere clientului ceea ce conteaza tot mai mult: beneficiile reale, palpabile", precizeaza Armaselu.</p>
    </article>
  </body>
</html>