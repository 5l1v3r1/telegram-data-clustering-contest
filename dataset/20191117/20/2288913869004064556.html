<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721839"/>
    <meta property="og:site_name" content="De Standaard"/>
    <meta property="article:published_time" content="2019-11-17T20:50:00+00:00"/>
    <meta property="og:title" content="Stefanos Tsitsipas kroont zich tot officieuze wereldkampioen tennis na slopende finale op ATP Finals"/>
    <meta property="og:description" content="Stefanos Tsitsipas heeft de ATP Finals op zijn naam geschreven. In de Londense O2 Arena was hij na drie slopende sets sterker dan Dominic Thiem, het werd 7..."/>
  </head>
  <body>
    <article>
      <h1>Stefanos Tsitsipas kroont zich tot officieuze wereldkampioen tennis na slopende finale op ATP Finals</h1>
      <address>
        <time datetime="2019-11-17T20:50:00+00:00">17 Nov 2019, 20:50</time>
      </address>
      <p>
        <b>Stefanos Tsitsipas heeft de ATP Finals op zijn naam geschreven. In de Londense O2 Arena was hij na drie slopende sets sterker dan Dominic Thiem, het werd 7-6 (8/6), 2-6 en 7-6 (7/4) na meer dan tweeënhalf uur toptennis. Voor de amper 21-jarige Griek is het zijn eerste eindzege op het officieuze wereldkampioenschap.</b>
      </p>
      <p>Op de erelijst is Tsitsipas de verrassende opvolger van de Duitser Alexander Zverev (ATP 7), die zaterdag in de halve finales uitgeschakeld werd door Thiem. Tsitsipas was bij de laatste vier op zijn beurt te sterk voor de Zwitser Roger Federer (ATP 3), zesvoudig toernooiwinnaar. Tsitsipas heeft nu vier ATP-toernooien op zijn palmares. Dit jaar was hij de beste in Marseille en Estoril. Thiem won dit jaar in Indian Wells, Barcelona, Kitzbühel, Peking en Wenen en bracht zijn totaal aantal ATP-titels daarmee op zestien.</p>
      <figure>
        <iframe data-src="https://twitter.com/atptour/status/1196162100302880768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/atptour/status/1196169617644933120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://static.standaard.be/Assets/Images_Upload/2019/11/17/082384ec-097d-11ea-8896-1129e72bbde8_web_scale_0.1257071_0.1257071__.jpg?maxheight=513&amp;maxwidth=767&amp;scale=both"/>
        <figcaption>Tsitsipas juicht.. Foto: AP</figcaption>
      </figure>
      <figure>
        <img src="https://static.standaard.be/Assets/Images_Upload/2019/11/17/3f79a7e2-097c-11ea-8896-1129e72bbde8_web_scale_0.1517451_0.1517451__.jpg?maxheight=513&amp;maxwidth=767&amp;scale=both"/>
        <figcaption>… en Thiem baalt. Foto: AFP</figcaption>
      </figure>
    </article>
  </body>
</html>