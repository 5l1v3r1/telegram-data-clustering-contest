<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/eto-kakvi-sa-planovete-na-levski-za-zhivko-milanov-i-stanislav-ivanov-1407140.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T20:39:00+00:00"/>
    <meta property="og:title" content="Ето какви са плановете на Левски за Живко Миланов и Станислав Иванов"/>
    <meta property="og:description" content="Изпълнителният директор на Левски - Павел Колев, разясни за ситуацията около капитана на отбора Живко Миланов, чийто договор изтича Колея заяви, че новият договор е въпрос на формалност, като допълни още, че клубът няма лесно да се раздели със Станислав Иванов"/>
  </head>
  <body>
    <article>
      <h1>Ето какви са плановете на Левски за Живко Миланов и Станислав Иванов</h1>
      <address><time datetime="2019-11-17T20:39:00+00:00">17 Nov 2019, 20:39</time> by <a rel="author">Sportlive.bg</a></address>
      <p>Изпълнителният директор на <b><a href="https://www.sportlive.bg/bgfootball/levski">Левски</a> </b>- Павел Колев, разясни за ситуацията около капитана на отбора Живко Миланов, чийто договор изтича. Колея заяви, че новият договор е въпрос на формалност, като допълни още, че клубът няма лесно да се раздели със Станислав Иванов. Младокът се утвърди в първия състав на "сините", а освен това <a href="https://www.sportlive.bg/bgfootball/national-team/Bylgariq-do-21-g-zapazi-shansove-za-Evro'21-s-chudesna-pobeda-Stanislav-Ivanov---geroj-1406687.html"><b>направи впечатляващ мач с младежкия национален отбор срещу Полша</b></a>.</p>
      <p>"Има и футболисти, които са с изтичащи договори и трябва да се водят разговори с тях. Няма как да има преговори с Живко Миланов. Той е доказал, че каквото и да му дадем да го подпише, ще го подпише. След мача с Ботев разговаряхме надълго и нашироко с него за развитието на отбора. Мисля, че нещата са уточнени и е въпрос на формалност кога ще подпишем договора. Ще остане поне още една година в Левски, поне това декларира пред нас", заяви Колев.</p>
      <p>"Оттук нататък, поне докато аз съм директор на Левски, ще се опитаме да направим така българските футболисти да бъдат много високо конвертируеми. Станислав Иванов има още какво да направи със "синята" фланелка преди да дойде подходящата оферта за него. Докато не дойде, компромисни варианти няма да допускаме. Футболистите, израснали в школата на Левски, струват пари".</p>
      <p>
        <b>
          <i>Междувременно, стана ясно, че Левски ще вдигне откупната клауза на играча. <a href="https://www.sportlive.bg/bgfootball/levski/Levski-vpisva-seriozna-otkupna-klauza-v-dogovora-na-Stanislav-Ivanov-1406987.html">Вижте подробности в този материал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Pavel-Kolev-posochi-koj-e-naj-golemiqt-problem-na-Levski-1407139.html"/>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/levski/Bekali-Levski-ne-trqbva-da-prodava-Ivanov-sega-1406997.html"/>
        <a href="https://www.sportlive.bg/bgfootball/levski/Levski-vpisva-seriozna-otkupna-klauza-v-dogovora-na-Stanislav-Ivanov-1406987.html"/>
      </related>
    </article>
  </body>
</html>