<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-motor-23496718-formula-1-max-verstappen-castigat-marele-premiu-braziliei-pierre-gasly-toro-rosso-locul-secund-cursa-plina-incidente.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T20:54:00+00:00"/>
    <meta property="og:title" content="VIDEO ​Formula 1: Max Verstappen (Red Bull) a câștigat Marele Premiu al Braziliei; Pierre Gasly (Toro Rosso), locul secund / Cursă plină de incidente"/>
    <meta property="og:description" content="Pilotul olandez Max Verstappen (Red Bull, plecat din pole position) a câştigat, duminică, Marele Premiu al Braziliei, penultima etapă a Campionatului Mondial de Formula. Acesta a fost urmat de"/>
  </head>
  <body>
    <article>
      <h1>VIDEO ​Formula 1: Max Verstappen (Red Bull) a câștigat Marele Premiu al Braziliei; Pierre Gasly (Toro Rosso), locul secund / Cursă plină de incidente</h1>
      <address><time datetime="2019-11-17T20:54:00+00:00">17 Nov 2019, 20:54</time> by <a rel="author">Silviu Dumitru</a></address>
      <p><b>​Pilotul olandez Max Verstappen (Red Bull, plecat din pole position) a câştigat, duminică, Marele Premiu al Braziliei, penultima etapă a Campionatului Mondial de Formula. Acesta a fost urmat de Pierre Gasly (Toro Rosso, cel mai bun rezultat al său) și Carlos Sainz (McLaren, a pornit ultimul în cursă), după ce Lewis Hamilton (Mercedes) a fost penalizat cu cinci secunde (pentru că l-a scos din cursă pe Alexander Albon în penultimul tur) și a terminat pe locul al șaptelea.<br/></b><br/>Pierre Gasly a devenit primul francez care urcă pe podium după patru ani. Ultimul pilot din Franța care a reușit acest lucru a fost Romain Grosjean (Lotus), în 2015, la Marele Premiu al Belgiei (pe circuitul Spa-Francorchamps).<br/><br/>"Este prima mea clasare pe podium. Cu siguranţă nu voi uita acest lucru. Toro Rosso mi-a dat o maşină fantastică. Sunt foarte fericit, este o zi extraordinară",<b> a declarat Gasly după cursă.</b><br/><br/>În turul 65, Vettel l-a acroșat pe colegul său Leclerc (Ferrari) și ambii au fost nevoiți să abandoneze.</p>
      <figure>
        <iframe data-src="https://twitter.com/F1/status/1196143146415132673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/F1/status/1196137693320765443?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/F1/status/1196152022485127175?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Max Verstappen va ridica un trofeu diferit de altele, acesta urmând să poarte semnătura fostului mare campion brazilian Ayrton Senna, informează cotidianul L'Equipe, citat de <a href="https://www.agerpres.ro/sport-extern/2019/11/17/auto-f1-trofeul-marelui-premiu-al-braziliei-poarta-semnatura-fostului-campion-ayrton-senna--404494">Agerpres</a>.<br/><br/>Trofeul poartă semnătura lui Ayrton Senna, decedat în urmă cu 25 de ani, şi toate cupele, în număr de 41, pe care pilotul brazilian le-a câştiga, de la Estoril în 1985 până la Adelaide în 1993. Senna şi-a pierdut viaţa la Imola, în timpul Marelui Premiu al San Marino.<br/><br/>Germanul Sebastian Vettel s-a plâns de urâţenia trofeelor moderne, iar în weekend-ul Grand Prix-ului Braziliei poartă o brăţară a fundaţiei Senna. La rândul său, britanicul Lewis Hamilton poartă, ca în fiecare an, o cască în culorile fostului mare campion, în semn de omagiu pentru idolul său.<br/><b><br/>MP al Braziliei, rezultate:</b></p>
      <figure>
        <iframe data-src="https://twitter.com/F1/status/1196142168131457024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Rezultatele lui Max Verstappen în 2019:<br/></b><br/>1. Marele Premiu al Australiei (Melbourne) - locul 3<br/>2. Marele Premiu al Bahrainului (Sakhir) - locul 4<br/>3. Marele Premiu al Chinei (Shanghai) - locul 4<br/>4. Marele Premiu al Azerbaidjanului (Baku) - locul 4<br/>5. Marele Premiu al Spaniei (Barcelona) - locul 3<br/>6. Marele Premiu al Principatului Monaco (Monte Carlo) - locul 4<br/>7. Marele Premiu al Canadei (Montreal) - locul 5<br/>8. Marele Premiu al Frantei (Le Castellet) - locul 4<br/>9. Marele Premiu al Austriei (Spielberg) - locul 1<br/>10. Marele Premiu al Marii Britanii (Silverstone) - locul 5<br/>11. Marele Premiu al Germaniei (Hockenheim) - locul 1<br/>12. Marele Premiu al Ungariei (Budapesta) - locul 2<br/>13. Marele Premiu al Belgiei (Spa) - abandon<br/>14. Marele Premiu al Italiei (Monza) - locul 8<br/>15. Marele Premiu din Singapore (Marina Bay) - locul 3<br/>16. Marele Premiu al Rusiei (Soci) - locul 4<br/>17. Marele Premiu al Japoniei (Suzuka) - abandon<br/>18. Marele Premiu al Mexicului (Mexico City) - locul 6<br/>19. Marele Premiu al SUA (Austin) - locul 3<br/>20. Marele Premiu al Braziliei (Sao Paulo) - locul 1<br/><br/><b>Clasamentul piloților:<br/></b><br/>1. Lewis Hamilton (GBR) 396 puncte<br/>2. Valtteri Bottas (FIN) 314<br/>3. Max Verstappen (NED) 260<br/>4. Charles Leclerc (MON) 249<br/>5. Sebastian Vettel (GER) 230<br/>6. Pierre Gasly (FRA) 95<br/>7. Carlos Sainz Jr (ESP) 92<br/>8. Alexander Albon (THA) 84<br/>9. Daniel Ricciardo (AUS) 52<br/>10. Sergio Pérez (MEX) 46<br/>11. Lando Norris (GBR) 45<br/>12. Kimi Räikkönen (FIN) 41<br/>13. Nico Hülkenberg (GER) 37<br/>13. Daniil Kvyat (RUS) 35<br/>15. Lance Stroll (CAN) 21<br/>16. Kevin Magnussen (DEN) 20<br/>17. Antonio Giovinazzi (ITA) 12<br/>18. Romain Grosjean (FRA) 8<br/>19. Robert Kubica (POL) 1<br/><br/><b>Clasamentul constructorilor:<br/></b><br/>1. Mercedes 710 puncte / campioană<br/>2. Ferrari 479<br/>3. Red Bull-Honda 391<br/>4. McLaren-Renault 137<br/>5. Renault 89<br/>6. Toro Rosso-Honda 83<br/>7. Racing Point-Mercedes 67<br/>8. Alfa Romeo Racing-Ferrari 53<br/>9. Haas-Ferrari 28<br/>10. Williams 1<br/><b><br/></b><b>Câștigătorii curselor disputate până acum:<br/></b><br/>1. Marele Premiu al Australiei (Melbourne) - Valtteri Bottas<br/>2. Marele Premiu al Bahrainului (Sakhir) - Lewis Hamilton<br/>3. Marele Premiu al Chinei (Shanghai) - Lewis Hamilton<br/>4. Marele Premiu al Azerbaidjanului (Baku) - Valtteri Bottas<br/>5. Marele Premiu al Spaniei (Barcelona) - Lewis Hamilton<br/>6. Marele Premiu al Principatului Monaco (Monte Carlo) - Lewis Hamilton<br/>7. Marele Premiu al Canadei (Montreal) - Lewis Hamilton<br/>8. Marele Premiu al Frantei (Le Castellet) - Lewis Hamilton<br/>9. Marele Premiu al Austriei (Spielberg) - Max Verstappen<br/>10. Marele Premiu al Marii Britanii (Silverstone) - Lewis Hamilton<br/>11. Marele Premiu al Germaniei (Hockenheim) - Max Verstappen<br/>12. Marele Premiu al Ungariei (Budapesta) - Lewis Hamilton<br/>13. Marele Premiu al Belgiei (Spa) - Charles Leclerc<br/>14. Marele Premiu al Italiei (Monza) - Charles Leclerc<br/>15. Marele Premiu din Singapore (Marina Bay) - Sebastian Vettel<br/>16. Marele Premiu al Rusiei (Soci) - Lewis Hamilton<br/>17. Marele Premiu al Japoniei (Suzuka) - Valtteri Bottas<br/>18. Marele Premiu al Mexicului (Mexico City) - Lewis Hamilton<br/>19. Marele Premiu al SUA (Austin) - Valtteri Bottas<br/>20. Marele Premiu al Braziliei (Sao Paulo) - Max Verstappen<br/><br/>Ultima etapă din calendarul Formulei 1 va avea loc la 1 decembrie, în Abu Dhabi. <br/><br/><br/> </p>
    </article>
  </body>
</html>