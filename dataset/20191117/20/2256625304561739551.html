<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158704_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-17T20:22:00+00:00"/>
    <meta property="og:title" content="Наказаха Хамилтън с 5 секунди, пада до седма позиция"/>
    <meta property="og:description" content="Пилотът на Мерцедес реши да смени гуми при второто излизане на колата на сигурността"/>
  </head>
  <body>
    <article>
      <h1>Наказаха Хамилтън с 5 секунди, пада до седма позиция</h1>
      <address><time datetime="2019-11-17T20:22:00+00:00">17 Nov 2019, 20:22</time> by <a rel="author">Николай Георгиев</a></address>
      <p>Люис Хамилтън получи наказание от пет секунди за предизвикване на удар с Александър Албън в предпоследната обиколка на Гран при на Бразилия.</p>
      <p> </p>
      <p>Пилотът на Мерцедес реши да смени гуми при второто излизане на колата на сигурността, за да опита атака срещу Ред Бул. Люис атакува Албън, но направи грешна преценка: стигна се до контакт, който завъртя болида на Алекс и го смънка далеч назад, а Хамилтън повреди предното си крило. Той призна вината си и се извини на пилота на Ред Бул.</p>
      <p> <br/>След наказанието, Хамилтън пада от трета на седма позиция; Карлос Сайнц с Макларън става трети, Кими Райконен с Алфа Ромео – четвърти, следван от съотборника му Антонио Джовинаци – пети и Даниел Рикардо с Рено – шести.</p>
    </article>
  </body>
</html>