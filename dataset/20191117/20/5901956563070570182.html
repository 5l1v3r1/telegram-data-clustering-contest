<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/najpogostejsa-tezava-moskih-je-prehiter-izliv-249469"/>
    <meta property="og:site_name" content="Slovenske novice"/>
    <meta property="article:published_time" content="2019-11-17T20:13:00+00:00"/>
    <meta property="og:title" content="Najpogostejša težava moških je prehiter izliv"/>
    <meta property="og:description" content="S to težavo se spopada od 20 do 30 odstotkov moških vseh starosti, so pokazale raziskave. Seveda je oznaka prehitrega izliva precej subjektivna, ampak po mnenju strokovnjakov je prehitro, če pride ..."/>
  </head>
  <body>
    <article>
      <h1>Najpogostejša težava moških je prehiter izliv</h1>
      <h2>Kaj je prehitro, je seveda odvisno od posameznika, ampak strokovnjaki pravijo, da je manj kot dve minuti res premalo.</h2>
      <address><time datetime="2019-11-17T20:13:00+00:00">17 Nov 2019, 20:13</time> by <a rel="author">S. N.</a></address>
      <p>S to težavo se spopada od 20 do 30 odstotkov moških vseh starosti, so pokazale raziskave. Seveda je oznaka prehitrega izliva precej subjektivna, ampak po mnenju strokovnjakov je prehitro, če pride do izliva v manj kot dveh minutah po penetraciji.<br/><br/>Povprečno naj bi moški za to, da dosežejo orgazem, potrebovali nekaj več kot pet minut, je pokazala anketa 500 parov v ZDA.<br/><br/>Rešitev za prehiter izliv obstaja. Strokovnjaki svetujejo zdravila, posebne tehnike in pogostejše spolne odnose. Tehnika stiskanja in popuščanja naj bi pomagala moškim pri tem, da zadržijo orgazem. Moški mora prenehati stimulirati penis, ko začuti, da se bliža izliv.</p>
    </article>
  </body>
</html>