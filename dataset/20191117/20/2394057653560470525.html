<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/17/call-of-duty-modern-warfare-przebilo-death-stranding-w-najnowszym-raporcie-npd-dotyczacym-emeaa.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-17T20:20:00+00:00"/>
    <meta property="og:title" content="Call of Duty: Modern Warfare przebiło Death Stranding w najnowszym raporcie NPD dotyczącym regionu EMEAA"/>
    <meta property="og:description" content="Grupa analityczna NPD opublikowała kolejny raport – tym razem dotyczący regionu EMEAA: Europa, Środkowy Wschód, Afryka oraz Azja."/>
  </head>
  <body>
    <article>
      <h1>Call of Duty: Modern Warfare przebiło Death Stranding w najnowszym raporcie NPD dotyczącym regionu EMEAA</h1>
      <h2>Grupa analityczna NPD opublikowała kolejny raport – tym razem dotyczący regionu EMEAA: Europa, Środkowy Wschód, Afryka oraz Azja.</h2>
      <address><time datetime="2019-11-17T20:20:00+00:00">17 Nov 2019, 20:20</time> by <a rel="author">Maria Wawrzyniak</a></address>
      <p>Kilka dni temu <a href="https://www.gram.pl/news/2019/11/15/call-of-duty-modern-warfare-oraz-the-outer-worlds-zaliczyly-swietny-start-czyli-najnowszy-raport-npd.shtml">dowiedzieliśmy się</a>, że według najnowszego raportu <b>grupy analitycznej NPD</b> na listach sprzedaży w Stanach Zjednoczonych króluje <a href="https://www.gram.pl/encyklopedia-gier/gry/call-of-duty-modern-warfare"><b><i>Call of Duty: Modern Warfare</i></b></a>. Nic dziwnego – około dwa tygodnie temu twórcy pochwalili się, że produkcja jest <b>najlepiej sprzedającą się grą <i>premium</i> bieżącego roku</b>, czyli taką, która na premierę kosztuje 60 dolarów lub więcej. W Polsce również radzi sobie znakomicie. Wspomniana grupa NPD opublikowała również <a href="https://www.gamesindustry.biz/articles/2019-11-15-call-of-duty-tops-emeaa-chart-for-third-straight-week"><b>raport dotyczący regionu EMEAA obejmującego Europę, Środkowy Wschód, Afrykę oraz Azję</b></a>.<b> Według niego w pierwszym obszarze również rządzi <i>Call of Duty: Modern Warfare</i>.</b></p>
      <figure>
        <img src="https://img6.gram.pl/xiph20191117201340883xktu.jpg"/>
      </figure>
      <p><b>Raport dotyczy tygodnia, który zakończył się 10 listopada bieżącego roku – produkcja od firmy Activision utrzymuje się na szczycie zestawienia już od trzech tygodni.</b> O ile nie byłoby to nic dziwnego, o tyle nie można zapominać, że ostatnio na rynku pojawiło się również <i>Death Stranding</i> od Hideo Kojimy – tyle że <b>nawet sam Kojima nie był w stanie prześcignąć <i>Call of Duty: Modern Warfare</i></b>. Trzecie miejsce zajęło z kolei <i>Need for Speed: Heat</i>. Kolejną ciekawostką jest również <b>brak <i>Red Dead Redemption 2</i> w zestawieniu</b> – niedawno gra miała swoją pecetową premierę. Poniżej zamieszczamy pełne zestawienie najlepiej sprzedających się gier w regionie EMEAA:</p>
      <ol>
        <li>
          <b>
            <i>Call of Duty: Modern Warfare</i>
          </b>
        </li>
        <li>
          <b>
            <i>Death Stranding</i>
          </b>
        </li>
        <li>
          <b>
            <i>Need for Speed: Heat</i>
          </b>
        </li>
        <li>
          <b>
            <i>FIFA 20</i>
          </b>
        </li>
        <li>
          <b>
            <i>Luigi’s Mansion 3</i>
          </b>
        </li>
        <li>
          <b>
            <i>Mario &amp; Sonic at the Olympic Games Tokyo 2020</i>
          </b>
        </li>
        <li>
          <b>
            <i>Grand Theft Auto V</i>
          </b>
        </li>
        <li>
          <b>
            <i>Mario Kart 8 Deluxe</i>
          </b>
        </li>
        <li>
          <b>
            <i>Layton’s Mystery Journey: Katrielle and the Millionaires’ Conspiracy</i>
          </b>
        </li>
        <li>
          <b>
            <i>Just Dance 2020</i>
          </b>
        </li>
      </ol>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>