<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/hava-kirliligi-siralamasinda-igdir-turkiye-birincisi-oldu-1207862.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T20:45:00+00:00"/>
    <meta property="og:title" content="Hava kirliliği sıralamasında Iğdır Türkiye birincisi oldu"/>
    <meta property="og:description" content="Kış mevsiminin gelmesiyle birlikte Doğu Anadolu Bölgesinin Çukurova'sı olarak bilinen Iğdır'da, hava kirliliği halk sağlığını tehdit etmeye başladı."/>
  </head>
  <body>
    <article>
      <h1>Hava kirliliği sıralamasında Iğdır Türkiye birincisi oldu</h1>
      <h2>Kış mevsiminin gelmesiyle birlikte Doğu Anadolu Bölgesinin Çukurova'sı olarak bilinen Iğdır'da, hava kirliliği halk sağlığını tehdit etmeye başladı.</h2>
      <address>
        <time datetime="2019-11-17T20:45:00+00:00">17 Nov 2019, 20:45</time>
      </address>
      <p>Bölgede havanın soğuması ve kentin tamamen doğalgaza geçmemesi ile birlikte kömür kullanımı, insan sağlığını tehdit eder boyuta geldi.</p>
      <figure>
        <img src="https://images.bursadabugun.com/editor/haber/17112019/aw857959-02-5dd1a32a2f361.jpg"/>
      </figure>
      <p>Özellikle akşam saatlerinde kalorifer kazanlarının yanması ile birlikte bina bacalarından çıkan kömür dumanı ve pis koku, şehir merkezinde hayatı yaşanmaz hale getirdi. <b>Bisiklet </b>kullanımının yaygın olduğu kentte, <b>Bakanlık </b>kesinlikle bisiklete binilmemesi konusunda vatandaşı uyardı. <b>Temiz hava </b>için 0 ila 50 arasında bulunması gereken indeks değeri 355'e çıktı.</p>
      <figure>
        <img src="https://images.bursadabugun.com/editor/haber/17112019/aw857959-03-5dd1a32071536.jpg"/>
      </figure>
      <p>
        <b>"Hava ölçümlerine göre Iğdır 355 olarak tehlikeli görüldü"</b>
      </p>
      <p>Kentin ova üzerine kurulu olduğunu ve yakın çevrelerin tamamen doğalgaza geçmediğini belirten <b>Zafer Garangi </b>isimli vatandaş, "<b>Iğdır'ın </b>hava kirliliği sorunu önceden de vardı. Ova olduğu için esinti olmuyor. <b>Doğalgaza </b>geçmeyen bazı kamu kurumları olduğu için sıkıntı oluyor" dedi.</p>
      <figure>
        <img src="https://images.bursadabugun.com/editor/haber/17112019/aw857959-04-5dd1a31095733.jpg"/>
      </figure>
      <p>
        <b>"Temiz hava herkesin hakkı"</b>
      </p>
      <p>Temiz ve sağlıklı hava solumak istediğine değine <b>Garangi</b>, "Temiz ve güzel hava herkesin hakkı. Iğdır'ın bu hava kirliliğine çözüm bulunursa daha güzel olur" şeklinde konuştu.</p>
      <p><b>Çevre ve Şehircilik Bakanlığı Sürekli İzleme Merkezi (SİM)</b> ölçümlerine göre, <b>Türkiye</b>'de Hava kirliliği en yüksek İl 355 olarak Iğdır görüldü. Piknik, yürüyüş, açık hava sporları ve bisiklet sürülmemesi konusunda vatandaşlar kesinlikle uyarıldı.<br/> </p>
    </article>
  </body>
</html>