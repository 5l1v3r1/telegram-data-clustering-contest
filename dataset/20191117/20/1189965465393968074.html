<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259595/me-kataigides-kai-kryo-ksekina-i-evdomada-poy-tha-einai-pio-entona-ta-fainomena"/>
    <meta property="og:site_name" content="LiFO"/>
    <meta property="article:published_time" content="2019-11-17T20:12:00+00:00"/>
    <meta property="og:title" content="Με καταιγίδες και κρύο ξεκινά η εβδομάδα - Πού θα είναι πιο έντονα τα φαινόμενα"/>
    <meta property="og:description" content="Βροχερός προβλέπεται ο καιρός αύριο, Δευτέρα 18 Νοεμβρίου σε όλη τη χώρα"/>
  </head>
  <body>
    <article>
      <h1>Με καταιγίδες και κρύο ξεκινά η εβδομάδα - Πού θα είναι πιο έντονα τα φαινόμενα</h1>
      <h2>Βροχερός προβλέπεται ο καιρός αύριο, Δευτέρα 18 Νοεμβρίου σε όλη τη χώρα</h2>
      <address><time datetime="2019-11-17T20:12:00+00:00">17 Nov 2019, 20:12</time> by <a rel="author">NEWSROOM</a></address>
      <p>
        <b>Βροχερός <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">καιρός</a> σε όλη τη χώρα προβλέπεται για αύριο, Δευτέρα 18 Νοεμβρίου, σύμφωνα με την πρόγνωση της Εθνικής Μετεωρολογικής Υπηρεσίας.</b>
      </p>
      <p>Ειδικότερα, στα δυτικά, τα βόρεια, την ανατολική και νότια νησιωτική χώρα θα εκδηλωθούν σποραδικές καταιγίδες με τα φαινόμενα πιθανώς να είναι πρόσκαιρα ισχυρά στα δυτικά τις πρωινές ώρες, βαθμιαία όμως το μεσημέρι και από τα βορειοδυτικά θα εξασθενήσουν.</p>
      <p>Οι άνεμοι στα δυτικά θα πνέουν από νότιες διευθύνσεις, στα πελάγη τοπικά 6 μποφόρ, με γρήγορη εξασθένηση στο Ιόνιο.</p>
      <p>Η θερμοκρασία θα σημειώσει μικρή πτώση ως προς τις μέγιστες τιμές της.</p>
      <p>ΑΤΤΙΚΗ</p>
      <p>Καιρός: Νεφώσεις κατά περιόδους αυξημένες με τοπικές βροχές κατά διαστήματα. Πιθανότητα πρόσκαιρης καταιγίδας τις πρωινές ώρες.</p>
      <p>Ανεμοι: Νότιοι νοτιοανατολικοί 3 με 5 μποφόρ.</p>
      <p>Θερμοκρασία: Από 13 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις κατά περιόδους αυξημένες με τοπικές βροχές και μεμονωμένες καταιγίδες. Πρόσκαιρη ύφεση από τις απογευματινές ώρες.</p>
      <p>Ανεμοι: Ανατολικοί νοτιοανατολικοί 2 με 4 μποφόρ.</p>
      <p>Θερμοκρασία: Από 11 έως 16 βαθμούς Κελσίου.</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Στη δυτική Μακεδονία νεφώσεις με βροχές που από το απόγευμα θα σταματήσουν. Στις υπόλοιπες περιοχές νεφώσεις με τοπικές βροχές και από τα δυτικά σποραδικές καταιγίδες, που βαθμιαία τις βραδινές ώρες θα εξασθενήσουν.</p>
      <p>Ανεμοι: Ανατολικοί νοτιοανατολικοί 3 με 4 και στο Θρακικό έως 5 μποφόρ.</p>
      <p>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις παροδικά αυξημένες με τοπικές βροχές και καταιγίδες πιθανώς κατά τόπους ισχυρές τις πρωινές ώρες. Βαθμιαία εξασθένηση από τα βορειοδυτικά το μεσημέρι.</p>
      <p>Ανεμοι: Νότιοι νοτιοανατολικοί 4 με 5 και στο Ιόνιο τις πρώτες πρωινές ώρες τοπικά 6 μποφόρ, που γρήγορα θα στραφούν σε νοτιοδυτικούς και θα εξασθενήσουν.</p>
      <p>Θερμοκρασία: Από 12 έως 20 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις παροδικά αυξημένες με τοπικές βροχές και πιθανώς μέχρι το μεσημέρι μεμονωμένες καταιγίδες.</p>
      <p>Ανεμοι: Νοτιοανατολικοί 3 με 5 μποφόρ.</p>
      <p>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Nεφώσεις με τοπικές βροχές και σποραδικές καταιγίδες που τις βραδινές ώρες θα εξασθενήσουν.</p>
      <p>Ανεμοι: Νοτιοανατολικοί 3 με 5 μποφόρ.</p>
      <p>Θερμοκρασία: Από 16 έως 21 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Νεφώσεις με τοπικές βροχές κυρίως στα νησιά του ανατολικού Αιγαίου, όπου θα εκδηλωθούν και σποραδικές καταιγίδες.</p>
      <p>Ανεμοι: Νοτιοανατολικοί 4 με 5 και πρόσκαιρα έως 6 μποφόρ.</p>
      <p>Θερμοκρασία: Από 15 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
    </article>
  </body>
</html>