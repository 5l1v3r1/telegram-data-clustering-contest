<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/oradea-pregatita-de-iarna-vezi-care-sunt-urgentele-si-ordinea-lor-in-cazul-interventiei-echipajelor-de-deszapezire/"/>
    <meta property="og:site_name" content="InfoOradea"/>
    <meta property="article:published_time" content="2019-11-17T20:02:00+00:00"/>
    <meta property="og:title" content="Oradea pregatita de iarna. Vezi care sunt urgentele si ordinea lor in cazul interventiei echipajelor de deszapezire"/>
    <meta property="og:description" content="Viceprimarul Florin Birta împreună cu Florin Gontariu - director general tehnic-investiții în cadrul RER au susţinut azi, 14 noiembrie"/>
  </head>
  <body>
    <article>
      <h1>Oradea pregatita de iarna. Vezi care sunt urgentele si ordinea lor in cazul interventiei echipajelor de deszapezire</h1>
      <address><time datetime="2019-11-17T20:02:00+00:00">17 Nov 2019, 20:02</time> by <a rel="author">Redactia</a></address>
      <h4>Viceprimarul Florin Birta împreună cu Florin Gontariu – director general tehnic-investiții în cadrul RER au susţinut azi, 14 noiembrie, o conferinţă de presă în teren, cu ocazia căreia au fost prezentate utilajele folosite la deszăpezire de către operatorul de salubritate RER Ecologic Service.</h4>
      <p>“<i>Nu sunt probleme, lucrurile stau bine, utilajele sunt pregătite și suntem pregătiți pentru sezonul rece. Toate cele 935 de străzi vor fi împărțite în 4 urgențe, așa cum au fost și în anii anteriori. În luna ianuarie expiră contractul pe care- l avem referitor la salubrizare și deszăpezire, iar o clauză importantă pentru anul viitor din viitorul contract de deszăpezire cu firma care va câștiga următoarea licitație este ca toate mașinile, inclusiv cele de deszăpezire, să fie dotate Euro 4. Sperăm să nu avem probleme nici în acest an cu deszăpezirea, așa cum nu am avut nici în ultimii ani, cei de la RER au fost pe fază, au fost pregătiți și nu s-a înregistrat probleme majore cu circulația în oraș</i>” a declarat Florin Birta.</p>
      <p>Detalii legate de stocurile existente și de stadiul utilajelor au fost prezentate de către dl. Gontariu, care a menționat: ”<i>Suntem în situația în care azi pe sol avem 1800 de tone de sare, avem undeva la 300 tone de nisip, 30 de mii de litri de clorură de calciu în tancuri și suntem pregătiți și cu 11 de tone de clorură de magneziu fulgi pentru zonele centrale. Comparativ cu sezonul trecut, pentru Oradea s-a folosit 6100 de tonă de sare și 700 de tone de nisip. Pe lângă ceea ce avem pe stoc, avem și un contract cu Salina Ocna Dej pentru 4 mii de tone, sperăm să nu depășim acest contract și să nu creăm probleme în traficul din Oradea. Din punct de vedere al capacității de intervenție, acesta e un pic mărit față de anul trecut, pe o  ieșire asigurăm urgența 1 cu 110 tone sare, practic pe o singură ieșire, în condițiile în care pe o trecere completă (urgența 1, 2 , 3 și 4) la nivel de Oradea, se folosesc aproximativ 250 de tone de sare. Utilajele sunt o parte multifuncționale, iar o parte din utilaje sunt deja Euro 6, am reînnoit flota.</i></p>
      <p><i>În total avem pregătite 22 de utilaje, plus încă două de rezervă, care vor fi folosite la deszăpezire, sunt utilaje cu capacitate mai mare, multifuncționale, dintre care jumătate sunt de Euro 6</i>”.</p>
      <p>După cum se știe, la nivel de municipiu, sunt stabilite patru urgențe pentru cele peste 900 de artere de circulație. Astfel, urgenţa I presupune deszăpezirea intrărilor și ieșirilor din oraș, a arterelor principale, a căilor mijloacelor de transport în comun; urgenţa a II-a presupune intervenţia pentru deszăpezirea drumurilor de acces între cvartalele de locuințe, a căilor de legătură dintre cartiere; urgenţa a III-a vizează toate străzile asfaltate din oraş, iar urgenţa a IV-a toate străzile neasfaltate din municipiu.</p>
      <p>La apariţia zăpezii, se va interveni în ordinea priorităţilor:</p>
      <ul>
        <li>urgenţa I presupune deszăpezirea arterelor principale, a căilor mijloacelor de transport în comun, a intrărilor şi ieşirilor din oraş;</li>
        <li>urgenţa a II-a presupune intervenţia pentru deszăpezirea căilor de legătură dintre cartiere;</li>
        <li>urgenţa a III-a vizează toate străzile asfaltate din oraş;</li>
        <li>urgenţa a IV-a toate străzile neasfaltate din municipiu.</li>
      </ul>
      <p>Toate utilajele care vor ieși în oraş sunt dotate cu sistem de monitorizare GPS, pentru ca de la centrul de control al RER să se poată vizualiza în timp real situarea şi evoluţia acestora în teren.</p>
      <related>
        <h4>Articole similare</h4>
        <a href="https://infooradea.ro/caminul-internat-de-la-colegiul-tehnic-traian-vuia-din-oradea-a-fost-reabilitat/"/>
        <a href="https://infooradea.ro/foncea-out-consiliul-de-administratie-al-spitalului-municipal-oradea-l-a-demis-pe-dacian-foncea/"/>
        <a href="https://infooradea.ro/vin-sarbatorile-in-oradea-a-inceput-montarea-instalatiilor-luminoase-pentru-sarbatorile-de-iarna/"/>
      </related>
    </article>
  </body>
</html>