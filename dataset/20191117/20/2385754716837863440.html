<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597831/mparaz-pyrkagion-stin-pafo-dierevnontai-ta-aitia-tous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T20:52:00+00:00"/>
    <meta property="og:title" content="Μπαράζ πυρκαγιών στην Πάφο- Διερευνώνται τα αίτια τους"/>
    <meta property="og:description" content="Σε δέκα πυρκαγιές στην Επαρχία Πάφου επέδραμε σήμερα η Πυροσβεστική υπηρεσία Πάφου.   Συγκεκριμένα, υπό  πλήρη έλεγχο τέθηκε στις 15: 30 πυρκαγιά..."/>
  </head>
  <body>
    <article>
      <h1>Μπαράζ πυρκαγιών στην Πάφο- Διερευνώνται τα αίτια τους</h1>
      <address><time datetime="2019-11-17T20:52:00+00:00">17 Nov 2019, 20:52</time> by <a rel="author">SigmaLive</a></address>
      <p>Σε δέκα πυρκαγιές στην Επαρχία Πάφου επέδραμε σήμερα η Πυροσβεστική υπηρεσία Πάφου.</p>
      <p>Συγκεκριμένα, υπό  πλήρη έλεγχο τέθηκε στις 15: 30 πυρκαγιά που ξέσπασε στις 12:00 το μεσημέρι στην περιοχή Μούσερε, στην επαρχία Πάφου . Η πυροσβεστική υπηρεσία ωστόσο επέδραμε κατά την διάρκεια της ημέρας σε εννέα  άλλες περιπτώσεις για την κατάσβεση πυρκαγιών σε διάφορες περιοχές της Επαρχίας Πάφου, σύμφωνα με τον Εκπρόσωπο Τύπου της Πυροσβεστικής Υπηρεσίας Κύπρου, Ανδρέα Κεττή.</p>
      <p>Ο κ. Κεττής για την φωτιά στο Μούσερε ανέφερε πως αυτή  κατέκαψε ένα εκτάριο από ξηρά χόρτα και άγρια βλάστηση .</p>
      <p>Το έργο της κατάσβεσης κατέστη δύσκολο λόγω των δυνατών ανέμων που έπνεαν στην περιοχή .</p>
      <p>Για την κατάσβεσή της επέδραμαν επίγειες και εναέριες δυνάμεις πυρόσβεσης, όπως δύο ελικόπτερα που εκμισθώνει η ΚΔ, ένα καδενοφόρο, δύο μεγάλα πυροσβεστικά οχήματα, ένα μικρό και ένα επιτελικό.</p>
      <p>Σε δηλώσεις του στο ΚΥΠΕ, ο κ. Κεττής  είπε πως κατά την διάρκεια της ημέρας εκδηλώθηκαν εννέα μικρότερες πυρκαγιές  στην Επαρχία Πάφου. Όπως στην Γεροσκήπου στις 10:50 σε κλαδέματα, στην Αναρίτα που εκδηλώθηκε στις 11:07 και κατέκαψε 7 δεκάρια ξηρά χόρτα και άγρια βλάστηση και  στην Αγία Βαρβάρα στις 12:50 που κατέκαψε ένα δεκάριο ξηρά χόρτα και άγρια βλάστηση.</p>
      <p>Ακόμη στην Αγία Βαρβάρα με Αναρίτα στις 15:02 που κατέκαψε 4 δεκάρια άγριας βλάστηση και στην Αχέλεια στις 14:23 που κατέκαψε σκύβαλα και κλαδέματα .</p>
      <p>Στην Πόλη Χρυσοχούς πυρκαγιές, συνέχισε ο κ. Κεττής, εκδηλώθηκαν στην Δρούσεια στις 12:44 που κατέκαψε ένα δεκάριο ξηρά χόρτα και άγρια βλάστηση και στην Χρυσοχούς που κατέκαψε στις 15:16, δύο δεκάρια ξηρά χόρτα και άγρια βλάστηση.</p>
      <p>Πυρκαγιά εκδηλώθηκε και στην Τάλα στις 10:00 σε κλαδέματα.</p>
      <p>Τα αίτια της πρόκλησης των πυρκαγιών διερευνώνται. </p>
    </article>
  </body>
</html>