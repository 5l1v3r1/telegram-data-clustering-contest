<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/otomobille-carpisan-kamyonetin-soforu-kacti-2-yarali-1207856.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T20:08:00+00:00"/>
    <meta property="og:title" content="Otomobille çarpışan kamyonetin şoförü kaçtı: 2 yaralı"/>
    <meta property="og:description" content="Tekirdağ'ın Malkara ilçesinde iki aracın çarpıştığı kazada 2 kişi yaralandı. Kazaya karışan kamyonetin şoförü ise olay yerinden kaçtı."/>
  </head>
  <body>
    <article>
      <h1>Otomobille çarpışan kamyonetin şoförü kaçtı: 2 yaralı</h1>
      <h2>Tekirdağ'ın Malkara ilçesinde iki aracın çarpıştığı kazada 2 kişi yaralandı. Kazaya karışan kamyonetin şoförü ise olay yerinden kaçtı.</h2>
      <address>
        <time datetime="2019-11-17T20:08:00+00:00">17 Nov 2019, 20:08</time>
      </address>
      <p>Kaza, <b>Malkara-Keşan yolu üzeri Kadıköy Mahallesi</b> kavşağında meydana geldi.</p>
      <figure>
        <img src="https://images.bursadabugun.com/editor/haber/17112019/aw857963-02-5dd19abfe1628.jpg"/>
      </figure>
      <p>Edinilen bilgiye göre, İstanbul istikametine seyreden <b>Hasan Doğan </b>yönetimindeki 34 ZTV 10 plakalı lüks otomobil, kavşaktan çıkan ve ismi henüz öğrenilemeyen 59 HS 773 plakalı kamyonet ile çarpıştı. Kaza sonrası otomobilin ön kısmı büyük hasar görürken, yoldan çıkan kamyonet ise su kanalına uçtu. Kazada otomobilde yolcu olarak bulunan <b>Fatma Doğan </b>(47) ve Yeter Menteş (70) yaralandı. Yaralılar olay yerine gelen ambulansla <b>Malkara Devlet Hastanesine</b> kaldırıldı. Kazaya karışan kamyonet şoförünün olay yerinden kaçtığı öne sürüldü.</p>
      <figure>
        <img src="https://images.bursadabugun.com/editor/haber/17112019/aw857963-03-5dd19abb35400.jpg"/>
      </figure>
      <p>Olay yerinde açıklamada bulunan otomobil sürücüsü Hasan Doğan, "Kamyonet bir anda önüme çıktı. Şoförü ise ayakta duramıyordu" dedi. Kazayla ilgili soruşturma başlatılırken, jandarma ekipleri kaçan kamyonet şoförünü arıyor.<br/> </p>
    </article>
  </body>
</html>