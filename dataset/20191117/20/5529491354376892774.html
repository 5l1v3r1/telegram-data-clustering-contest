<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/battipaglia-fulmine-campo-calcio-15enni-feriti-3118171/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-17T20:12:50+00:00"/>
    <meta property="og:title" content="Maltempo Battipaglia, fulmine sul campo da calcio: due 15enni all’ospedale"/>
    <meta property="og:description" content="SALERNO – Fulmine su un campo di calcio a Battipaglia, in provincia di Salerno. E’ successo domenica mattina, intorno alle 11, allo stadio Pastena, dove era in corso una partita del campionato regionale Under 16. Due ragazzini di 15 anni sono rimasti feriti: entrambi sono stati trasportati all’ospedale Santa Maria della Speranza. Gli accertamenti svolti, per fortuna, hanno dato esito negativo. La scarica elettrica si è abbattuta sull’impianto sportivo della Piana del Sele intorno alle 11, durante la partita Battipaglia Calcio-Pasquale Foggia Academy, valida per il campionato Under 16 regionale. Le due squadre stavano facendo il loro ingresso sul terreno di gioco per il secondo tempo quando il fulmine è caduto a una quindicina di metri dai giovani, provocando comunque un’onda d’urto e la caduta di diversi calciatoriScuolabus incendiato a San Donato Milanese, carabiniere: “I bimbi erano terrorizzati”A26, camion perde il carico: tondini di ferro in strada, auto bloccate con le gomme a terra La gara è stata sospesa…"/>
  </head>
  <body>
    <article>
      <h1>Maltempo Battipaglia, fulmine sul campo da calcio: due 15enni all’ospedale</h1>
      <address><time datetime="2019-11-17T20:12:50+00:00">17 Nov 2019, 20:12</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/campo-calcio-ansa.jpg"/>
        <figcaption>Un campo di calcio (Foto archivio Ansa)</figcaption>
      </figure>
      <p>SALERNO – Fulmine su un campo di calcio a <b>Battipaglia</b>, in provincia di Salerno. E’ successo domenica mattina, intorno alle 11, allo stadio Pastena, dove era in corso una partita del campionato regionale Under 16. Due ragazzini di 15 anni sono rimasti feriti: entrambi sono stati trasportati all’ospedale Santa Maria della Speranza. Gli accertamenti svolti, per fortuna, hanno dato esito negativo.</p>
      <p>La scarica elettrica si è abbattuta sull’impianto sportivo della Piana del Sele intorno alle 11, durante la partita <b>Battipaglia Calcio-Pasquale Foggia Academy</b>, valida per il campionato Under 16 regionale. Le due squadre stavano facendo il loro ingresso sul terreno di gioco per il secondo tempo quando il fulmine è caduto a una quindicina di metri dai giovani, provocando comunque un’onda d’urto e la caduta di diversi calciatori</p>
      <figure>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">
          <img src="https://static.blitzquotidiano.it/wp/wp-content/uploads/2019/11/Ousseynou-sy-bus-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">Scuolabus incendiato a San Donato Milanese, carabiniere: “I bimbi erano terrorizzati”</a>
      </h3>
      <figure>
        <a href="https://www.blitzquotidiano.it/cronaca-italia/a26-camion-perde-carico-3118490/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/a26-camion-perde-carico-3118490/">
          <img src="https://static.blitzquotidiano.it/wp/wp-content/uploads/2019/11/a26-incidente-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/a26-camion-perde-carico-3118490/">A26, camion perde il carico: tondini di ferro in strada, auto bloccate con le gomme a terra</a>
      </h3>
      <p>La gara è stata sospesa e dovrà essere recuperata. La società Asd Battipaglia Calcio, sui social, spiega che il fulmine “fortunatamente non ha colpito nessuno, ma due ragazzi che erano nelle vicinanze sono stati interessati cadendo a terra. Adesso sono ancora in ospedale sotto osservazione, ma sono fuori pericolo”. La polizia del commissariato di Battipaglia sta seguendo la vicenda per il coinvolgimento di minori.</p>
      <p>Fonte: Ansa</p>
    </article>
  </body>
</html>