<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/246881/despre-entertainment-in-capitalism-cu-laura-coroianu-emagic-industria-dependenta-de-sponsorizarile-brandurilor-mai-avem-pana-aju.html"/>
    <meta property="og:site_name" content="Wall-Street"/>
    <meta property="article:published_time" content="2019-11-17T20:00:11+00:00"/>
    <meta property="og:title" content="Despre entertainment in capitalism, cu Laura Coroianu, EMAGIC: Mai avem pana ajungem la nivelor celor din Vest"/>
    <meta property="og:description" content="Industria de live entertainment din Romania inca depinde de sponsorizarile brandurilor si mai are de evoluat pana va ajunge la nivelul celei din Europa de Vest. Sunt cateva dintre insighturile oferite de Laura Coroianu, co-fondatoarea Emagic, in cadrul unui interviul “30 de ani de capitalism” marca wall-street.ro."/>
  </head>
  <body>
    <article>
      <h1>Despre entertainment in capitalism, cu Laura Coroianu, EMAGIC: Mai avem pana ajungem la nivelor celor din Vest</h1>
      <address><time datetime="2019-11-17T20:00:11+00:00">17 Nov 2019, 20:00</time> by <a rel="author">Andra Imbrea</a></address>
      <p>
        <b>Industria de live entertainment din Romania inca depinde de sponsorizarile brandurilor si mai are de evoluat pana va ajunge la nivelul celei din Europa de Vest. Sunt cateva dintre insighturile oferite de Laura Coroianu, co-fondatoarea Emagic, in cadrul unui interviul “30 de ani de capitalism” marca wall-street.ro.</b>
      </p>
      <blockquote>Toate evenimente din Romania, cu putine exceptii, dar totusi e un inceput, nu se pot sustine fara sponsorizari. Le compar cu festivalurile din afara, unde sponsorizarile brandurilor sunt doar bonusuri si care se sustin integral din bilete, food&amp;drinks si taxa de camping. Noi nu am ajuns acolo. In continuare brandurile ne sustin si e bine ca au inteles fenomenul si asocierea cu muzica si emotia pentru ca pun astfel umarul la construirea unei industrii de entertainment foarte frumoasa in Romania in momentul de fata.</blockquote>
      <p>Laura Coroianu a fondat impreuna cu sotul sau Emagic in 2006 si a trecut prin toate miscarile semnificative din capitalism care si-au pus amprenta si asupra industriei de live entertainment.</p>
      <p>Criza din 2009 a dus la prabusirea bugetelor de sponsorizare, lucru resimtit incepand cu 2010, aceasta fiind o particularitate a industriei. Romania, spre deosebire de alte piete din Vestul Europei, a avut si continua sa aiba festivaluri care nu se autosustin, dependente de sponsorizarile brandurilor.</p>
      <p>“Asta am patit noi cu B’estfest. A fost o situatie dureroasa pentru ca era copilul nostru, am mai dus cateva editii pana in 2013, dar era foarte dificil sa-l sustinem, era o gaura neagra. Poate ar mai fi trebuit sa asteptam un an, dar nu mai puteam”, isi aminteste Laura.</p>
      <blockquote>Foarte multi dintre organizatorii care fac astazi evenimente nu au prins criza si nu stiu, dar noi am prins-o si intrebarea mea este ce faci cand iti dispare mai bine de jumatate din bugetul de festival care venea din sponsorizari? Daca un festival are mai mult de 40% din buget asigurat din sponsorizari este un model cu risc foarte mare in cazul in care vine o noua criza.</blockquote>
      <p>Dupa B’estfest, care a fost primul mare festival de muzica din Romania, Laura si echipa Emagic au lansat un nou concept de festival, de tip boutique, Awake. Anul acesta, Awake a ajuns la cea de-a treia editie si continua sa creasca, iar planurile Laura este ca Awake sa se autosustina in scurt timp.</p>
      <p>“Awake este un alt concept, are o componenta de arta, dar si una civica, dupa B’estfest am spus ca vom incepe un proiect mai mic, dar mai creativ pe care sa il putem gestiona cativa ani exact pe modelul bilete si incasari din festival. Speram ca in 2-3 ani vom ajunge acolo si Awake se va sustine singur”, spune Laura.</p>
      <p>Dar la nivelul intregii industrii, in cat timp s-au putea autosustine evenimentele? Ce ar trebui sa faca romanii, sa fie dispusi sa aloce mai multi bani pe bilete?</p>
      <blockquote>Este legat de consum. De exemplu, in Olanda, la PinkPop, media de consum al unui festivalier in 3 zile este intre 500 si 700 de euro - numai pe mancare si bautura in cadrul festivalului, fara cazare, camping, etc. Daca comparam cu cat consumam noi, avem probabil intre a 5-a si a 10-a parte din acest buget. Nu am ajuns aceasta putere de consum si nu este vorba de bilete, care au crescut si in Romania. E foarte importanta si puterea de cumparare si consum din cadrul unui festival”, explica Laura.</blockquote>
      <p>“Mai avem pana ajunge la nivelul festivalurilor din Vest, dar incetul cu incetul se schimba lucrurile. Suntem pe un trend ascendent, cu toate problemele pe care le avem, Romania se schimba in bine”.</p>
      <p>
        <b>
          <i>Interviul integral cu Laura Coroianu despre evolutia industriei de live entertainement in cei 30 de ani de capitalism va fi publicat la finalul lunii noiembrie, odata cu lansarea anuarului "30 de ani de capitalism".</i>
        </b>
      </p>
      <p>
        <a href="https://www.wall-street.ro/articol/Marketing-PR/index.html">
          <b>Mai multe articole din sectiunea Media &amp; Pub »</b>
        </a>
      </p>
    </article>
  </body>
</html>