<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640378/%DA%A9%D8%B4%D8%AA%D9%87-%D8%B4%D8%AF%D9%86-32-%D8%AA%D8%B1%D9%88%D8%B1%DB%8C%D8%B3%D8%AA-%D8%AF%D8%B1-%D8%AD%D9%85%D9%84%D9%87-%D8%A7%D8%B1%D8%AA%D8%B4-%D8%A8%D9%88%D8%B1%DA%A9%DB%8C%D9%86%D8%A7%D9%81%D8%A7%D8%B3%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T20:19:00+00:00"/>
    <meta property="og:title" content="کشته شدن 32 تروریست در حمله ارتش بورکینافاسو"/>
    <meta property="og:description" content="ارتش بورکینافاسو از کشته شدن 32 تروریست مستقر در شمال این کشور طی دو عملیات جداگانه در روزهای گذشته خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640378/%DA%A9%D8%B4%D8%AA%D9%87-%D8%B4%D8%AF%D9%86-32-%D8%AA%D8%B1%D9%88%D8%B1%DB%8C%D8%B3%D8%AA-%D8%AF%D8%B1-%D8%AD%D9%85%D9%84%D9%87-%D8%A7%D8%B1%D8%AA%D8%B4-%D8%A8%D9%88%D8%B1%DA%A9%DB%8C%D9%86%D8%A7%D9%81%D8%A7%D8%B3%D9%88">کشته شدن 32 تروریست در حمله ارتش بورکینافاسو</a>
      </h1>
      <h2>ارتش بورکینافاسو از کشته شدن 32 تروریست مستقر در شمال این کشور طی دو عملیات جداگانه در روزهای گذشته خبر داد.</h2>
      <address><time datetime="2019-11-17T20:19:00+00:00">17 Nov 2019, 20:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ارتش بورکینافاسو روز یکشنبه اعلام کرد در جریان دو عملیات جداگانه در شمال این کشور ۳۲ تروریست را کشته است.</p>
      <p>به نوشته «خبرگزاری فرانسه» ارتش بورکینافاسو در بیانیه‌ای اعلام کرد که در اولین عملیات در روز جمعه ۲۴ نفر و در عملیات دیگر در روز شنبه ۸ تن کشته شدند. در عملیات نخست در استان «لورم » تعدادی از برده‌های جنسی که در حبس تروریست‌ها بودند آزاد شدند و در عملیات دوم در حومه شهر «بورزنگا» مقادیری سلاح و مهمات متعلق به تروریست‌ها کشف شد.</p>
      <p>بورکینافاسو، کشور محصور در خشکی و مستعمره سابق فرانسه واقع در غرب آفریقا و پایتخت آن «اوآگادوگو» است و اکثریت جمعیت آن‌را مسلمانان شکل می‌دهند. اوضاع سیاسی شکننده و فقر موجب شده بورکینافاسو به مکانی برای استقرار تروریست‌های داعش و القاعده مبدل شود. در اوایل ماه جاری میلادی نیز حمله تروریستی منتسب به القاعده یا داعش به یک کاروان حامل کارکنان محلی یک شرکت معدن کانادایی به کشته شدن ۳۷ نفر و زخمی شدن ۶۰ تن منجر شد.</p>
      <p>به نوشته خبرگزاری فرانسه، اینگونه حملات و بمبگذاری‌های انتحاری از اوایل سال ۲۰۱۵ به این سو منجر به مرگ حدود ۷۰۰ نفر در این کشور شده و گروه‌های تروریستی چون القاعده و داعش مسئولیت آن‌ها را بر عهده گرفته‌اند. حدود پانصد هزار تن نیز مجبور به ترک منازل خود شده‌اند.</p>
      <p>یک ماه پیش هم حمله مردان مسلح ناشناس به یک مسجد در «بورکینافاسو» دستکم ۱۶ کشته برجای گذاشت.</p>
    </article>
  </body>
</html>