<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/inbox/pyra-kinal-gia-symmetoxi-tsipra-stin-poreia-i-ypokrisia-sto-apokoryfoma-tis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T20:34:08+00:00"/>
    <meta property="og:title" content="«Πυρά» ΚΙΝΑΛ για συμμετοχή Τσίπρα στην πορεία : Η υποκρισία στο αποκορύφωμά της"/>
    <meta property="og:description" content="Για υποκρισία κατηγορεί τον Αλέξη Τσίπρα το Κίνημα Αλλαγής, με αφορμή την συμμετοχή του στην πορεία για την εξέγερση του Πολυτεχνείου"/>
  </head>
  <body>
    <article>
      <h1>«Πυρά» ΚΙΝΑΛ για συμμετοχή Τσίπρα στην πορεία : Η υποκρισία στο αποκορύφωμά της</h1>
      <h2>Για υποκρισία κατηγορεί τον Αλέξη Τσίπρα το Κίνημα Αλλαγής, με αφορμή την συμμετοχή του στην πορεία για την εξέγερση του Πολυτεχνείου</h2>
      <address><time datetime="2019-11-17T20:34:08+00:00">17 Nov 2019, 20:34</time> by <a rel="author">ΤοΒΗΜΑ Team</a></address>
      <p>Για υποκρισία κατηγορεί τον Αλέξη Τσίπρα το Κίνημα Αλλαγής, με αφορμή την συμμετοχή του στην πορεία για την εξέγερση του Πολυτεχνείου.</p>
      <p>«Ο κ. Τσίπρας τα προηγούμενα χρόνια ήταν τακτικός επισκέπτης της πρεσβείας. Φέτος ξανάρχισε να διαδηλώνει απ’ έξω» σημειώνει το ΚΙΝΑΛ και καταλήγει:</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <p>«Η υποκρισία στο αποκορύφωμά της».</p>
      <h3>ΝΔ κατά Τσίπρα : «Τουρίστας και στις διαδηλώσεις, ίσως πήγε για απογευματινό τσάι»</h3>
      <p>Κριτική για την… παρουσία του πρώην πρωθυπουργού στα Εξάρχεια εξαπέλυσε και η ΝΔ, η οποία σε ανακοίνωσή της ανέφερε ότι «η πορεία είχε προορισμό την αμερικανική πρεσβεία. Ο Αλ. Τσίπρας σταμάτησε κάπου στη Μεγάλη Βρετανία. Ίσως πήγε για απογευματινό τσάι. Πήγε, είδε, έφυγε».</p>
      <p>«Τουρίστας και στις διαδηλώσεις. Ο σημερινός ΣΥΡΙΖΑ σε μια εικόνα», κατέληξε.</p>
      <h3>ΣΥΡΙΖΑ: Το λιγότερο αστείο είναι να μιλά για τουρισμό η ΝΔ</h3>
      <p>Άμεση ήταν η απάντηση του ΣΥΡΙΖΑ.</p>
      <p>«Το να τολμά να μιλά για τουρισμό η ΝΔ, όταν ο κ. Μητσοτάκης αποφάσισε ανήμερα του Πολυτεχνείου να κάνει long weekend στο Λονδίνο, είναι το λιγότερο αστείο» αναφέρουν πηγές του ΣΥΡΙΖΑ, απαντώντας στο σχόλιο της ΝΔ που χαρακτήρισε «τουρίστα στις διαδηλώσεις τον Αλέξη Τσίπρα».</p>
      <p>Οι πηγές της Κουμουνδούρου προσθέτουν ακόμη πως «όσο αστείο άλλωστε ήταν και το να βγάλει tweet για το Πολυτεχνείο, μεταξύ μιας παρτίδας τένις και ενός γεύματος με σούσι στις όχθες του Τάμεση. Ενημερώνοντάς μας μάλιστα, ότι το μήνυμα της εξέγερσης του Νοέμβρη είναι το δόγμα της ασφαλείας. Φαίνεται θα άφησε στο πόδι του τον επικεφαλής της νεολαίας του δικτάτορα Παπαδόπουλου, κ. Βορίδη, και υπεύθυνους για την επικοινωνία απογόνους της προπαγάνδας του Παττακού».</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/17/politics/syriza-asteio-na-mila-gia-tourismo-i-nd/"/>
        <a href="https://www.tovima.gr/2019/11/17/politics/nd-gia-ti-symmetoxi-tsipra-stin-poreia-pige-eide-efyge/"/>
        <a href="https://www.tovima.gr/2019/11/17/politics/poreia-polytexneiou-epikefalis-tou-mplok-tou-syriza-o-aleksis-tsipras/"/>
      </related>
    </article>
  </body>
</html>