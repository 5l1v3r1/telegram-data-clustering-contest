<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/gruzija-tukstosiem-protestetaju-pieprasa-pirmstermina-velesanas.a338748/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-17T20:15:00+00:00"/>
    <meta property="og:title" content="Gruzijā tūkstošiem protestētāju pieprasa pirmstermiņa vēlēšanas"/>
    <meta property="og:description" content="Tūkstošiem cilvēku svētdien piedalījās protesta akcijā Gruzijas galvaspilsētā Tbilisi, pieprasot valdības atkāpšanos un parlamenta pirmstermiņa vēlēšanu sarīkošanu."/>
  </head>
  <body>
    <article>
      <h1>Gruzijā tūkstošiem protestētāju pieprasa pirmstermiņa vēlēšanas</h1>
      <address>
        <time datetime="2019-11-17T20:15:00+00:00">17 Nov 2019, 20:15</time>
      </address>
      <p>
        <b>Tūkstošiem cilvēku svētdien piedalījās protesta akcijā Gruzijas galvaspilsētā Tbilisi, pieprasot valdības atkāpšanos un parlamenta pirmstermiņa vēlēšanu sarīkošanu.</b>
      </p>
      <p>Protestētāju neapmierinātību izraisījusi valdošās partijas atkāpšanās no solījuma īstenot vēlēšanu reformu, pilnībā pārejot uz proporcionālo sistēmu.</p>
      <p>Pēc ziņu aģentūras AFP reportieru vērtējuma, pie parlamenta ēkas bija ieradušies apmēram 20 000 protestētāju.  Savukārt policija paziņoja, ka, pēc tās aplēsēm, protestētāju skaits bijis 5,5 tūkstoši.</p>
      <p>Protestētājiem bija Gruzijas un Eiropas Savienības karogi, kā arī milzīgs transparents ar uzrakstu "Visi pret vienu". Šis uzraksts bija vērsts pret valdošās partijas "Gruzijas sapnis" līderi Bidzinu Ivanišvili, kurš ir noraidījis iespēju rīkot pirmstermiņa vēlēšanas.</p>
      <p>Pašlaik no Gruzijas parlamenta 150 deputātiem 77 tiek ievēlēti pēc proporcionālās sistēmas, bet 73 deputāti - vienmandāta apgabalos. Opozīcija uzskata, ka šī sistēma iepriekšējās parlamenta vēlēšanās partijai "Gruzijas sapnis" deva iespēja iegūt nesamērīgi lielu mandātu skaitu, nodrošinot tai absolūtu vairākumu.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/cehija-uz-protestu-fona-piemin-samta-revolucijas-30-gadadienu.a338728/"/>
        <a href="https://www.lsm.lv/raksts/zinas/arzemes/protestetaji-honkonga-universitates-parvers-cietoksnos.a338647/"/>
        <a href="https://www.lsm.lv/raksts/zinas/arzemes/francija-ar-protesta-akcijam-atzime-dzelteno-vestu-gadadienu.a338596/"/>
        <a href="https://www.lsm.lv/raksts/zinas/arzemes/honkonga-pastiprinas-vardarbigi-protesti.a338328/"/>
        <a href="https://www.lsm.lv/raksts/zinas/latvija/pret-alkohola-akcizes-palielinasanu-pie-saeimas-protesteja-ap-40-cilveku.a338300/"/>
        <a href="https://www.lsm.lv/raksts/zinas/arzemes/honkonga-protestos-jauns-vardarbibas-uzliesmojums.a338056/"/>
        <a href="https://www.lsm.lv/raksts/zinas/latvija/jelgavnieki-informeti-par-mediku-protesta-akciju-un-to-atbalsta.a337667/"/>
        <a href="https://www.lsm.lv/raksts/zinas/latvija/pie-saeimas-pikete-ari-novadu-reformas-pretinieki.a337616/"/>
      </related>
    </article>
  </body>
</html>