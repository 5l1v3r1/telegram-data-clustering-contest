<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/salute/salute-e-bellezza-derivano-da-cio-che-mangiamo/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-17T20:47:55+00:00"/>
    <meta property="og:title" content="Salute e bellezza derivano da ciò che mangiamo"/>
    <meta property="og:description" content="Ciò che mangiamo è salute e bellezza. Grande protagonista di questo"/>
  </head>
  <body>
    <article>
      <h1>Salute e bellezza derivano da ciò che mangiamo</h1>
      <h2>Tutto ha inizio con uno stile di vita corretto, perché siamo ciò di cui ci cibiamo</h2>
      <address>
        <time datetime="2019-11-17T20:47:55+00:00">17 Nov 2019, 20:47</time>
      </address>
      <figure>
        <img src="https://notiziaoggivercelli.it/media/2019/11/download-1-650x346.jpeg"/>
      </figure>
      <p>Ciò che mangiamo è salute e bellezza. Grande protagonista di questo <a href="http://salute.netweek.it/">fenomeno</a> è il cibo, quello buono, che ci consente di vivere in salute, che nutre la nostra golosità e la convivialità delle nostre tavole. Lo stesso cibo che tra le molteplici virtù ha quella di nutrire la bellezza. Nella mission di ricercare il benessere globale in tutte le fasi della vita, natura e cibo hanno conquistato un ruolo chiave. La cosiddetta dieta completa e bilanciata, il consumo di alimenti funzionali, e ancora la nutraceutica.</p>
      <h3>Salute e bellezza</h3>
      <p>Anche la cura della bellezza si nutre oggi di tutto questo. Sane abitudini alimentari, cultura e conoscenza dei nutrienti e dei comportamenti che “aiutano” a preservare e migliorare il proprio aspetto, integratori che entrano nella routine cosmetica al pari delle creme idratanti e antiaging. «La bellezza viene dall’interno», è un mantra ormai diffuso al punto da aver messo radici nella coscienza di un numero sempre più elevato di consumatori. Nessun dubbio quindi sul fatto che salute, benessere e bellezza viaggino sullo stesso binario, in particolare per il beauty consumer per eccellenza, la donna.</p>
      <related>
        <h4>Leggi anche:</h4>
        <a href="https://notiziaoggivercelli.it/salute/terza-eta-fra-casa-e-attivita-fisica-regolare/"/>
      </related>
      <h3>La “naturalezza del risultato”</h3>
      <p>Dalle cure cosmetiche alla chirurgia estetica, entrano sempre più in gioco sensibilità diverse, la ricerca di “naturalezza del risultato” in linea con un evoluto bisogno di bellezza. Un esempio? Se il cuore di questo bisogno rimarrà in eterno legato al «tempo che passa», l’obiettivo, in parte già oggi e soprattutto domani, non sarà più cancellarlo e banalmente nascondere gli anni, bensì vivere bene il tempo che passa, proteggere la bellezza che è propria di ogni età seguendo i ritmi della natura in modo partecipato e attivo.</p>
    </article>
  </body>
</html>