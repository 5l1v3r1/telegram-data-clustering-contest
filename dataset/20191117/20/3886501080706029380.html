<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119432-prelazna-bolivijska-vlada-navodi-da-se-smiruju-sukobi-u-zemlji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T20:35:03+00:00"/>
    <meta property="og:title" content="Prelazna bolivijska vlada navodi da se smiruju sukobi u zemlji"/>
    <meta property="og:description" content="Vlada prelazne predsednice Bolivije saopštila je danas da se prepolovio broj kriznih žarišta u zemlji nastalih zbog sukoba pristalica proteranog predsednika Eva Moralesa i snaga reda.Od kraja oktobra i početka krize u toj zemlji najmanje 23 ljudi je poginulo u nasilju, prema Medjuameričkoj komisiji za ljudska prava.Najveće žarište krize je u centralnom regionu Kočabamba, uporištu Moralesa koji je pre nedelju dana bio primoran da podnese ostavku posle demonstracija opozicije koja ga je optuživala za neregularnosti na predsedničkim izborima 20. oktobra i upozorenja vojske da bi trebalo da podnese ostavku.U petak je devet Moralesovih pristalica poginulo u skobima sa policijom u Sakabi kod Kočabambe prema bilansu koji je sinoć dala Komisija. Vlada prelazne predsednice Ženin Anjes je navela da je pet ljudi poginulo. Žanin Anjes, bivša senatorka desnice proglasila se prelaznom predsednicom u utorak i obećala da će uskoro biti održani predsednički i parlamentalni izbori. Medjutim, Moralesove pristalice traže njenu ostavku…"/>
  </head>
  <body>
    <article>
      <h1>Prelazna bolivijska vlada navodi da se smiruju sukobi u zemlji</h1>
      <address>
        <time datetime="2019-11-17T20:35:03+00:00">17 Nov 2019, 20:35</time>
      </address>
      <p>Vlada prelazne predsednice Bolivije saopštila je danas da se prepolovio broj kriznih žarišta u zemlji nastalih zbog sukoba pristalica proteranog predsednika Eva Moralesa i snaga reda.<br/><br/>Od kraja oktobra i početka krize u toj zemlji najmanje 23 ljudi je poginulo u nasilju, prema Medjuameričkoj komisiji za ljudska prava.<br/><br/>Najveće žarište krize je u centralnom regionu Kočabamba, uporištu Moralesa koji je pre nedelju dana bio primoran da podnese ostavku posle demonstracija opozicije koja ga je optuživala za neregularnosti na predsedničkim izborima 20. oktobra i upozorenja vojske da bi trebalo da podnese ostavku.<br/><br/>U petak je devet Moralesovih pristalica poginulo u skobima sa policijom u Sakabi kod Kočabambe prema bilansu koji je sinoć dala Komisija. Vlada prelazne predsednice Ženin Anjes je navela da je pet ljudi poginulo. <br/><br/>Žanin Anjes, bivša senatorka desnice proglasila se prelaznom predsednicom u utorak i obećala da će uskoro biti održani predsednički i parlamentalni izbori. Medjutim, Moralesove pristalice traže njenu ostavku i povratak Moralesa, koji je bio gotovo 14 godina predsednik Bolivije. <br/><br/>Od utorka oni demonstriraju svaki dan posebno u glavnom gradu La Pazu. <br/><br/>Novi šef bolivijske policije pukovnik Rodolfo Montero danas je rekao da je bilo još nekih okršaja u Kočambambi ali da se smanjuje intenzitet sukoba. <br/><br/>Broj žarišta sukoba se prepoplovio u odnosu na početak nedelje, rekao je prelazni ministar unutrašnjih poslova i bivši senator Arturo Muriljo. <br/><br/>Demonstranti su takodje podigli barikade na putu El Alto, na 10 kilomatara od administrativnog glavnog grada Bolivije, zbog čega su nastale nestašice u La Pazu. <br/><br/>Moralesove pristalice od četvrtka blokiraju rafineriju koja snabdeva ceo region La Paza sa gasom i benzinom.</p>
    </article>
  </body>
</html>