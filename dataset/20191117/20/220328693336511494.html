<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/blagotvoritelna-kampaniya-izpleti-toplina-406998.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T20:41:39+00:00"/>
    <meta property="og:title" content="Благотворителна кампания „Изплети топлина”"/>
    <meta property="og:description" content="Възрастни габровци се включват за втора поредна година в кампанията"/>
  </head>
  <body>
    <article>
      <h1>Благотворителна кампания „Изплети топлина”</h1>
      <address><time datetime="2019-11-17T20:41:39+00:00">17 Nov 2019, 20:41</time> by <a rel="author">Стандарт</a></address>
      <p>Възрастни хора от Габрово за втора поредна година се включват в националната благотворителна кампания „Изплети топлина”. Те плетат шапки, шалове, ръкавици и чорапи за хора в нужда.</p>
      <p>Жените от дневните центрове за хора с увреждания и за възрастни отново са сред най-активните участнички в кампанията, чийто инициатор е фондация „Има начин”. Тази година в благотворителната кампания се включва и Клубът на инвалида, както и жени от читалищата в селата Поповци, Армените, Враниловци и Харачери. Преди да е дошла истинската зима, те ще оплетат топли шапки, шалове, ръкавици и чорапи за останалите без дом, деца и възрастни в нужда.</p>
      <p>Кампанията продължава до края на ноември и всеки, който желае да участва с дарение на прежда или със сръчността си, може да се обърне към Центъра за работа с доброволци в Габрово, предава БНР.</p>
    </article>
  </body>
</html>