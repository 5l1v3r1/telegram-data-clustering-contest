<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-six-of-top-10-firms-add-rs-2-lakh-crore-in-market-capitalisation-tcs-leads-charge-2855259.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T20:32:55+00:00"/>
    <meta property="og:title" content="सेंसेक्स की टॉप 10 में से 6 कंपनियों का मार्केट कैप 2.4 लाख करोड़ रुपए बढ़ा, TCS को सबसे ज्यादा फायदा"/>
    <meta property="og:description" content="सेंसेक्स की शीर्ष दस में से छह का बाजार पूंजीकरण (मार्केट कैप) 2.4 लाख करोड़ रुपये बढ़ गया। सबसे अधिक लाभ में टाटा कंसल्टेंसी सर्विसेज (टीसीएस) रही। इसके अलावा रिलायंस इंडस्ट्रीज, एचडीएफसी बैंक, कोटक..."/>
  </head>
  <body>
    <article>
      <h1>सेंसेक्स की टॉप 10 में से 6 कंपनियों का मार्केट कैप 2.4 लाख करोड़ रुपए बढ़ा, TCS को सबसे ज्यादा फायदा</h1>
      <address><time datetime="2019-11-17T20:32:55+00:00">17 Nov 2019, 20:32</time> by <a rel="author">लाइव हिंदुस्तान टीम,नई दिल्ली</a></address>
      <p>सेंसेक्स की शीर्ष दस में से छह का बाजार पूंजीकरण (मार्केट कैप) 2.4 लाख करोड़ रुपये बढ़ गया। सबसे अधिक लाभ में टाटा कंसल्टेंसी सर्विसेज (टीसीएस) रही। इसके अलावा रिलायंस इंडस्ट्रीज, एचडीएफसी बैंक, कोटक महिंद्रा बैंक, आईसीआईसीआई बैंक और भारतीय स्टेट बैंक के बाजार पूंजीकरण में इजाफा हुआ। वहीं दूसरी ओर हिंदुस्तान यूनिलीवर, इन्फोसिस, आईटीसी और एचडीएफसी के बाजार पूंजीकरण में गिरावट आई।</p>
      <p>सप्ताह के दौरान टीसीएस का बाजार मूल्यांकन 1,93,666.73 करोड़ रुपये की बढ़त के साथ 8,16,068.63 करोड़ रुपये पर पहुंच गया। रिलायंस इंडस्ट्रीज की बाजार हैसियत 15,182.29 करोड़ रुपये बढ़कर 9,31,412.63 करोड़ रुपये पर पहुंच गई। एचडीएफसी बैंक का बाजार पूंजीकरण 12,917.96 करोड़ रुपये की बढ़ोतरी के साथ 6,99,704.93 करोड़ रुपये और कोटक महिंद्रा बैंक का 4,355.08 करोड़ रुपये की वृद्धि के साथ 3,10,012.67 करोड़ रुपये पर पहुंच गया।</p>
      <p>आईसीआईसीआई बैंक का बाजार मूल्यांकन 6,430.30 करोड़ रुपये बढकर 3,22,725.86 करोड़ रुपये पर और एसबीआई की 5,488.63 करोड़ रुपये की वृद्धि के साथ 2,87,372.49 करोड़ रुपये पर पहुंच गई। इस रुख के उलट हिंदुस्तान यूनिलीवर का बाजार पूंजीकरण 6,277.96 करोड़ रुपये घटकर 4,45,355.96 करोड़ रुपये रह गया। इन्फोसिस का बाजार पूंजीकरण 1,932.77 करोड़ रुपये घटकर 3,02,349.51 करोड़ रुपये पर और आईटीसी का 12,041.92 करोड़ रुपये के नुकसान से 3,07,990.46 करोड़ रुपये पर आ गया।</p>
      <p>एचडीएफसी के बाजार पूंजीकरण में 929.60 करोड़ रुपये की गिरावट आई और यह 3,84,199.95 करोड़ रुपये पर आ गया। शीर्ष दस कंपनियों की सूची में रिलायंस इंडस्ट्रीज सबसे आगे रही। उसके बाद क्रमश: टीसीएस, एचडीएफसी बैंक, एचयूएएल, एचडीएफसी, आईसीआईसीआई बैंक, कोटक महिंद्रा बैंक, आईटीसी, इन्फोसिस और एसबीआई का स्थान रहा। बीते सप्ताह बंबई शेयर बाजार का 30 शेयरों वाला सेंसेक्स 33.08 अंक या 0.08 प्रतिशत के लाभ में रहा।</p>
    </article>
  </body>
</html>