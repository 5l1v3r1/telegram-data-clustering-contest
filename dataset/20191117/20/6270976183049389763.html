<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/u-putina-zayavyly-shho-konkretnoyi-daty-zustrichi-u-normandskomu-formati-nemaye/"/>
    <meta property="og:site_name" content="Рубрика"/>
    <meta property="article:published_time" content="2019-11-17T20:17:58+00:00"/>
    <meta property="og:title" content="У Путіна заявили, що конкретної дати зустрічі у Нормандському форматі немає"/>
    <meta property="og:description" content="У Росії не виключають можливості проведення зустрічі в Нормандському форматі до кінця 2019 року, але про дату 9 грудня не йдеться Про це повідомив помічник президента Росії Юрій Ушаков, передає Інтерфакс-Україна. “Я не можу назвати конкретних термінів, тому що вони ще наразі обговорюються, але очевидно цього року”, – заявив він в ефірі телеканалу Росія-1. Саме так […]"/>
  </head>
  <body>
    <article>
      <h1>У Путіна заявили, що конкретної дати зустрічі у Нормандському форматі немає</h1>
      <address><time datetime="2019-11-17T20:17:58+00:00">17 Nov 2019, 20:17</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/11/1536659005-1725-860x580-c-1.jpg"/>
      </figure>
      <p>
        <b>
          <b>У Росії не виключають можливості проведення зустрічі в Нормандському форматі до кінця 2019 року, але про дату 9 грудня не йдеться</b>
        </b>
      </p>
      <p>Про це повідомив помічник президента Росії Юрій Ушаков, передає <a href="http://interfax.com.ua/">Інтерфакс-Україна</a>.</p>
      <p>“Я не можу назвати конкретних термінів, тому що вони ще наразі обговорюються, але очевидно цього року”, – заявив він в ефірі телеканалу Росія-1.</p>
      <p>Саме так Ушаков відповів на запитання, чи можливе тепер проведення зустрічі лідерів “Нормандської четвірки” з урахуванням того, що початкове розведення сил на Донбасі -у тому обсязі, про який попередньо домовлялися Київ та Москва – відбулося.</p>
      <p>Відповідаючи на уточнювальне запитання, чи йдеться про зустріч наприкінці листопада, Ушаков сказав:</p>
      <p>“Якщо мене запитувати, то до кінця року буде проведена, так”.</p>
      <p>Своєю чергою прессекретар президента Дмитро Пєсков в інтерв’ю програмі також сказав, що зустріч може відбутися до кінця року.</p>
      <p>“Швидше, ми сповнені оптимізму стосовно того, що відбудеться до [до кінця року], тому що конкретних термінів наразі немає”, – сказав Пєсков.</p>
      <p>Раніше <a href="https://rubryka.com/2019/11/15/zelenskyj-pidtverdyv-shho-normandska-zustrich-vidbudetsya-9-grudnya/">Зеленський підтвердив, що “нормандська зустріч” відбудеться 9 грудня.</a></p>
      <p>Нагадаємо, <a href="https://rubryka.com/2019/11/17/u-kremli-hochut-shhob-ukrayina-pogodyla-z-bojovykamy-novyj-zakon-pro-status-ordlo/">у Кремлі хочуть, щоб Україна “погодила” з бойовиками новий закон про статус ОРДЛО.</a></p>
    </article>
  </body>
</html>