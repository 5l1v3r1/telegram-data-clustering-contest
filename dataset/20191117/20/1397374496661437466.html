<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/nakon-nestvarnog-rezultata-u-dracu-oglasila-se-i-marina-maljkovic-393042.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T20:46:00+00:00"/>
    <meta property="og:title" content="Nakon nestvarnog rezultata u Draču, oglasila se i Marina Maljković!"/>
    <meta property="og:description" content="Srpkinje ponizile Albaniju u kvalifikacijama za Evropsko prvenstvo."/>
  </head>
  <body>
    <article>
      <h1>Nakon nestvarnog rezultata u Draču, oglasila se i Marina Maljković!</h1>
      <h2>Srpkinje ponizile Albaniju u kvalifikacijama za Evropsko prvenstvo.</h2>
      <address><time datetime="2019-11-17T20:46:00+00:00">17 Nov 2019, 20:46</time> by <a rel="author">Ivan Cvetković</a></address>
      <p>Košarkaška reprezentacija Srbije zabeležila je senzacionalan trijumf u Draču protiv Albanije.<br/><br/>Pobeda sama po sebi nije bila iznenađenje, već rezultat koji je na kraju glasio <anchor name=""/><a href="https://www.sportske.net/vest/kosarka/pukla-bruka-u-dracu-srpkinje-ponizile-albaniju-sa-vise-od-sto-poena-razlike-393022.html">139:34</a>!<br/><br/>Selektorka srpskog nacionalnog tima Marina Maljković istakala je da je zadovoljna činjenicom da su njene izabranice pružale svoj maksimum od prvog do poslednjeg trenutka meča.<br/><br/><i>"Razlika je bitna između dve ekipe Ono što je najvažnije za žensku reprezentaciju jeste da se u svaku utakmicu ulazi maksimalno i da se igra do poslednjeg minuta, kao da je pitanje poraza ili pobede. Druga bitna stvar su mlade košarkašice koje nisu samo ulazile u igru, već su i davale ozbiljne poene."<br/></i><i><br/></i><i>"Imamo dve devojčice od 17 godina – Zarić i Popović i jednu koja je malo starija, Jovanu Nogić, zajedno sa Turudić i Bogićević koje nisu danas igrale, ali će dobiti šansu u nekoj narednoj prilici. Sve su pokazale da pre svega imaju silnu želju da igraju za seniorsku reprezentaciju, da razumeju sistem seniorske reprezentacije i da mogu biti deo nje u skorijoj budućnosti"</i>, smatra Maljković, prenosi sajt KSS.<br/><br/>Naredni prozor u kvalifikacijama za Evropsko prvenstvo 2021. godine je u novembru 2020. godine. Srbija će 12. novembra gostovati Litvaniji, a tri dana kasnije i Turskoj.</p>
      <p>Izvor: Sportske.net</p>
    </article>
  </body>
</html>