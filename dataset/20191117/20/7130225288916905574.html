<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/universite-kutuphaneleri-bombos-105-universitede-ogrenci-basina-5-kitap-dusmuyor-889791"/>
    <meta property="og:site_name" content="Onedio"/>
    <meta property="article:published_time" content="2019-11-17T20:56:29+00:00"/>
    <meta property="og:title" content="Üniversite Kütüphaneleri Bomboş: 105 Üniversitede Öğrenci Başına 5 Kitap Düşmüyor"/>
    <meta property="og:description" content="YÖK'ün hazırladığı rapora göre, Türkiye'deki 105 üniversitede öğrenci başına düşen kitap sayısı 5'in altında. Akdeniz, İzmir Demokrasi, Giresun ve Cel..."/>
  </head>
  <body>
    <article>
      <h1>Üniversite Kütüphaneleri Bomboş: 105 Üniversitede Öğrenci Başına 5 Kitap Düşmüyor</h1>
      <address><time datetime="2019-11-17T20:56:29+00:00">17 Nov 2019, 20:56</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4>YÖK'ün hazırladığı rapora göre, Türkiye'deki 105 üniversitede öğrenci başına düşen <a href="https://onedio.com/etiket/kitap/579b23c6b12f629b07a7af76">kitap</a> sayısı 5'in altında. Akdeniz, <a href="https://onedio.com/etiket/izmir/501c4904cc161f8ec13422a9">İzmir</a> Demokrasi, <a href="https://onedio.com/etiket/giresun/5c0d16b492fd0a322b7ac914">Giresun</a> ve Celal Bayar üniversitelerinde ise öğrenci başına bir kitap dahi düşmüyor.</h4>
      <figure>
        <img src="https://img-s2.onedio.com/id-5dd1aff2777766f93b65a9f7/rev-0/w-500/s-25764f75d691f06f3553345a11bf0757efd33f21.jpg"/>
      </figure>
      <p><a href="https://www.birgun.net/haber/universiteler-kitapsiz-276593">Birgün gazetesinden Mustafa Kömüş'ün haberine göre</a>, Yükseköğretim Kurulu (YÖK) tarafından açıklanan 2018 Yılı İzleme ve Değerlendirme Raporları üniversitelerin durumunu çarpıcı bir şekilde gözler önüne serdi. Rapora göre, üniversitelerde öğrenci başına düşen basılı <a href="https://onedio.com/etiket/kitap/579b23c6b12f629b07a7af76">kitap</a> sayısı oldukça düşük. 105 üniversitede öğrenci başına düşen basılı kitap sayısı 5’in altında. 4 üniversitede ise öğrenci başına bir kitap dahi düşmüyor.</p>
      <h3>İzmir Demokrasi Üniversitesi'nde öğrenci başına yalnızca 0,4 kitap düşüyor</h3>
      <figure>
        <img src="https://img-s1.onedio.com/id-5dd1b085d2f5515352778192/rev-0/w-500/s-1ad1f8d0314d5f3cb6cf4c350f2741385f8d6d61.jpg"/>
      </figure>
      <p>Bu sayı <a href="https://onedio.com/etiket/orta-dogu-teknik-universitesi/50574cae0228f60917601afb">Orta Doğu Teknik Üniversitesi</a>'inde (<a href="https://onedio.com/etiket/orta-dogu-teknik-universitesi/50574cae0228f60917601afb">ODTÜ</a>) 18, Boğaziçi Üniveristesi’nde ise 31,9. Ayrıca son yıllarda uluslararası kuruluşların üniversitelere verdikleri puanlarda üst sıralarda yer alan Koç Üniversitesi’nde öğrenci başına 34,7, Sabancı Üniversitesi’nde ise 22 <a href="https://onedio.com/etiket/kitap/579b23c6b12f629b07a7af76">kitap</a> düşüyor.</p>
      <h3>Öğrenci başına 5’in altında kitap düşen üniversiteler</h3>
      <figure>
        <img src="https://img-s2.onedio.com/id-5dd1b0f8039e5f854e58fbb1/rev-0/w-500/s-7ddaefb45db37b04048f115bfb3d8aa050ba6c5c.jpg"/>
      </figure>
      <h3>'Araştırma yapmak istediğimizde kitap bulamıyoruz'</h3>
      <figure>
        <img src="https://img-s2.onedio.com/id-5dd1b12d166754613c5a9b05/rev-0/w-500/s-e964251e98b671233c5994fd7135b6afd17afc11.jpg"/>
      </figure>
      <p>Öğrenci başına 0,8 kitabın düştüğü Akdeniz Üniversitesi öğrencisi Yunus Yanık kütüphanenin oldukça yetersiz olduğunu belirterek yaşadıkları sorunu şu şekilde aktardı:</p>
      <p>"Ödevlerimiz için araştırma yapmak istediğimizde <a href="https://onedio.com/etiket/kitap/579b23c6b12f629b07a7af76">kitap</a> bulamıyoruz. Herhangi bir konuyu merak edip kütüphaneye bakmak istesek bile yetersiz kalıyor. Vize ve final zamanlarında yaşanan kalabalık dolayısıyla çalışacak masa bulamadığımız oluyor."</p>
    </article>
  </body>
</html>