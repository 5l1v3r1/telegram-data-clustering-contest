<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/246891/steven-van-groningen-raiffeisen-bank-cel-mai-frustrant-lucru-legat-de-romania-nu-ocupa-locul-pe-care-il-merita-in-europa.html"/>
    <meta property="og:site_name" content="Wall-Street"/>
    <meta property="article:published_time" content="2019-11-17T20:00:11+00:00"/>
    <meta property="og:title" content="Steven van Groningen, Raiffeisen Bank: Cel mai frustrant lucru legat de Romania? Nu ocupa locul pe care il merita in Europa"/>
    <meta property="og:description" content="Steven van Groningen este cel mai longeviv sef de banca din Romania si unul dintre expatii care au cunoscut tara noastra inainte de trecerea acesteia la capitalism. Am discutat cu el despre cum arata Romania de astazi, dupa aproape 30 de ani de cand si-a schimbat destinul, care sunt provocariile viitoare, dar si care a fost cel mai greu “examen” al sistemului bancar."/>
  </head>
  <body>
    <article>
      <h1>Steven van Groningen, Raiffeisen Bank: Cel mai frustrant lucru legat de Romania? Nu ocupa locul pe care il merita in Europa</h1>
      <address><time datetime="2019-11-17T20:00:11+00:00">17 Nov 2019, 20:00</time> by <a rel="author">Armand Iliescu</a></address>
      <p>
        <b>Steven van Groningen este cel mai longeviv sef de banca din Romania si unul dintre expatii care au cunoscut tara noastra inainte de trecerea acesteia la capitalism. Am discutat cu el despre cum arata Romania de astazi, dupa aproape 30 de ani de cand si-a schimbat destinul, care sunt provocariile viitoare, dar si care a fost cel mai greu “examen” al sistemului bancar.</b>
      </p>
      <p>CEO-ul Raiffeisen Bank a venit prima data in Romania in 1984, fiind indragostit de Valeria, femeia cu care s-a casatorit si a plecat imediat dupa aceea in Olanda. S-au intors in 1993, Steven van Groningen obtinand un post de consultant la Banca Nationala a Romaniei, si au decis sa ramana definitiv, acesta punctand ca Bucurestiul este “singurul loc din lume unde are o casa”.<br/><br/>“Ce m-a marcat atunci (in anul 1984 n.r.) a fost lipsa de lumina. Se oprea des energia electrica si oamenii stateau in casa cu lampi cu gaz sau lumanari. Nu mai vazusem asa ceva. Dar si atunci cand lumina era aprinsa, era intuneric si frig in Romania acelui timp. Nu putea sa iti placa asta, oamenii insa mi-au placut mult”, isi aminteste Stevan van Groningen.</p>
      <p>Defineste Romania ca fiind locul unde a inregistrat cele mai mari succese profesionale si locul in care si-a petrecut cea mai mare parte din viata de adult. Vorbeste limba romana si declara ca se simte parte a societii romanesti, pentru ca poate face si lucrurile care depasesc functia sa de bancher, respectiv participarea la diverse actiuni caritabile, plimbari cu bicicleta, concerte sau simple alergari in parc.</p>
      <h3>Cel mai frustrant lucru legat de Romania capitalista? Nu ocupa locul pe care il merita in Europa</h3>
      <p>Romania are o economie care functioneaza pe legile cererii si ale ofertei, o economie in care insa, considera seful Raiffeisen, se schimba prea des regulile jocului, ajungandu-se la <b>impredictibilitate fiscala si reglementari anuntate peste noapte </b>fara niciun studiu de impact.<br/><br/>“Dincolo de toate acestea, avem o economie care functioneaza, avem antreprenori care se dezvolta si in 30 de ani s-a creat o generatie de oameni de afaceri si de companii private romanesti puternice. Cel mai frustrant lucru este ca Romania nu ocupa locul pe care il merita in Europa, nu este acolo unde ar trebui sa fie, daca tinem cont de pozitia geografica, resursele si marimea tarii. Lucrurile evolueaza in directia buna, Romania este membra NATO si tara UE, dar viteza nu e cea pe care ne-o dorim”, este de parere Steven van Groningen.</p>
      <p>
        <i>
          <b>Interviul integral va fi publicat la finalul lunii noiembrie, odata cu lansarea anuarului "30 de ani de capitalism".</b>
        </i>
      </p>
      <p>
        <a href="https://www.wall-street.ro/articol/Finante-Banci/index.html">
          <b>Mai multe articole din sectiunea Finante - Banci »</b>
        </a>
      </p>
    </article>
  </body>
</html>