<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf%cf%85%cf%81%ce%ba%ce%b9%ce%ba%cf%8c%cf%82-%ce%b5%ce%bc%cf%86%cf%8d%ce%bb%ce%b9%ce%bf%cf%82-%ce%bc%ce%b5-%ce%b5%cf%81%ce%bd%cf%84%ce%bf%ce%b3%ce%ac%ce%bd-%ce%b9%ce%bc%ce%ac%ce%bc%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T20:29:56+00:00"/>
    <meta property="og:title" content="Τουρκικός «εμφύλιος» με Ερντογάν-Ιμάμογλου: H Άγκυρα παίρνει τον έλεγχο των Στενών του Βοσπόρου – Γεωστρατηγικά «κόλπα» με φόντο ΗΠΑ-Ρωσία"/>
    <meta property="og:description" content="Εδώ και αρκετές ημέρες έχουμε μία τρομερή και ανελέητη κόντρα μεταξύ του Τούρκου νεο-σουλτάνου προέδρου Ρ.T. Ερντογάν και της ανερχόμενης δύναμης της πολιτικής σκηνής της Τουρκίας και δημάρχου Κων/πολης, Εκρέμ Ιμάμογλου με κύριο διακύβευμα τον έλεγχο των Στενών του Βοσπόρου."/>
  </head>
  <body>
    <article>
      <h1>Τουρκικός «εμφύλιος» με Ερντογάν-Ιμάμογλου: H Άγκυρα παίρνει τον έλεγχο των Στενών του Βοσπόρου – Γεωστρατηγικά «κόλπα» με φόντο ΗΠΑ-Ρωσία</h1>
      <address>
        <time datetime="2019-11-17T20:29:56+00:00">17 Nov 2019, 20:29</time>
      </address>
      <p>
        <b>Εδώ και αρκετές ημέρες έχουμε μία τρομερή και ανελέητη κόντρα μεταξύ του Τούρκου νεο-σουλτάνου προέδρου Ρ.T. Ερντογάν και της ανερχόμενης δύναμης της πολιτικής σκηνής της Τουρκίας και δημάρχου Κων/πολης, Εκρέμ Ιμάμογλου με κύριο διακύβευμα τον έλεγχο των Στενών του Βοσπόρου.</b>
      </p>
      <p>
        <b>Το σχέδιο νόμου </b>
        <b>ορίζει ότι όλες οι </b>
        <b>υπηρεσίες που ελέγχουν τον </b>
        <b>Β</b>
        <b>όσπορο, οι πάντες στην κυριολεξία θα υπακούουν στο εξής πλέον μόνο στην τουρκική προεδρία και σε κανέναν άλλο, δηλαδή στον Ερντογάν</b>
        <b>.</b>
      </p>
      <p>Ο δήμαρχος του Μητροπολιτικού Δήμου της Κωνσταντινούπολης αντέδρασε.</p>
      <p><i><b>«Όταν αντιμετωπίζουμε κανονισμούς όπως </b></i><i><b>αυτοί </b></i><i><b>οι κανονισμοί </b></i><i><b>για τον </b></i><i><b>Β</b></i><i><b>όσπορο</b></i><i><b>, </b></i><i><b>τότε οφείλουμε να το πούμε </b></i><i><b>στην κοινωνία. Αυτές και άλλες περιπτώσεις </b></i><i><b>δημιουργούν περισσότερα προβλήματα από όσα επιλύουν”</b></i>, είπε ο Ιμάμογλου.</p>
      <p>Ο ίδιος, κατά τη διάρκεια συνέντευξης του στην εφημερίδα Birgun ανέφερε <i><b>«Όπως και </b></i><i><b>σε άλλες περιπτώσεις έτσι και </b></i><i><b>στην περίπτωση του Βοσπόρου, είμαστε έτοιμοι να δημιουργήσουμε μια πιο σχετική, εποπτευόμενη διαδικασία, είμαστε έτοιμοι να δημιουργήσουμε ένα μηχανισμό. Είμαστε εντελώς αντίθετοι με αυτό το σύστημα τάξης </b></i><i><b>που επιβάλει η τουρκική προεδρία</b></i><i><b>. </b></i><i><b>Πρόκειται για </b></i><i><b>κωμωδία </b></i><i><b>η οποία </b></i><i><b>σχεδιάζεται. </b></i><i><b>Δημοσιοποιούμε </b></i><i><b>αυτές τις περιπτώσεις στην κοινωνία. Δεν μπορού</b></i><i><b>με </b></i><i><b>να καταπιού</b></i><i><b>με </b></i><i><b/></i><i><b>αμάσητο το νομοσχέδιο για </b></i><i><b>τα </b></i><i><b>Σ</b></i><i><b>τενά του Βοσπόρου, </b></i><i><b>διότι αφορά χιλιάδες </b></i><i><b>ανθρώπους στη χώρα αυτή”.</b></i></p>
      <p>
        <b>Ο </b>
        <b>νυν Δήμαρχος αντιδρά με σφοδρότητα στο ύποπτο νομοσχέδιο της τουρκικής κυβέρνησης σύμφωνα με το οποίο όλες οι υπηρεσίες αλλά και ουσιαστικός έλεγχος των Στενών, θα περιέλθουν στην τουρκική προεδρία, δηλαδή στο ίδιο τον Τούρκο πρόεδρο, γιατί όμως τώρα και γιατί με αυτόν τον τρόπο;</b>
      </p>
      <p>Δεν είναι μόνο τα χρήματα, τα οποία είναι όντως πολλά και στα οποία ο Τούρκος πρόεδρος θέλει να βάλει “χέρι”, είναι και άλλα, που αφορούν τεράστια γεωστρατηγικά κόλπα, τα οποία έχουν να κάνουν με τις ΗΠΑ και την Ρωσία.</p>
      <p>
        <b>Απίστευτες καταστάσεις και καταιγιστικά γεγονότα θα δούμε όπως δείχνουν τα πράγματα το επόμενο διάστημα στην ευρύτερη περιοχή των Στενών των Δαρδανελίων, ή «Τουρκικών Στενών» σύμφωνα με <a href="https://www.pentapostagma.gr/2019/08/%CE%AD%CF%81%CF%87%CE%B5%CF%84%CE%B1%CE%B9-%CF%84%CF%81%CE%B9%CE%BA%CF%85%CE%BC%CE%AF%CE%B1-%CF%83%CF%84%CE%B1-%CF%83%CF%84%CE%B5%CE%BD%CE%AC-%CF%84%CE%BF%CF%85-%CE%B2%CE%BF%CF%83%CF%80%CF%8C.html">Τούρκο υποναύαρχο ε.α.</a> και μέλος κρατικού τουρκικού ινστιτούτου, από την σφοδρή ρήξη του βαθέως αμερικανικού κράτους και του Ερντογάν, στην οποία συμμετέχει και η Ρωσία, η οποία δεν επιθυμεί επουδενί να δει νατοϊκά πολεμικά πλοία στον Εύξεινο Πόντο.</b>
      </p>
      <p>
        <b>Διακύβευμα και κύρια επιδίωξη για την Άγκυρα, η αλλαγή της συνθήκης του Μοντρέ, ως μέτρο πίεσης στις ΗΠΑ λόγω των νυν αλ</b>
        <b>λ</b>
        <b>ά και των επερχόμενων, πιθανών, πάσης λογής κυρώσεων.</b>
      </p>
      <p><b>Σύμφωνα </b><b>με Τούρκο ανώτατο αξιωματικό</b>,<b> η «Γαλάζια πατρίδα» (δηλαδή το ΝΑ Αιγαίο και μέρος της Α.Μεσογείου), τα Τουρκικά Στενά και η Κύπρος, αποτελούν την καρδιά της τουρκικής γεωπολιτικής και τα πιο σημαντικά στοιχεία της.</b></p>
      <p>ΤΙ ΔΗΛΩΝΕΙ Ο ΙΔΙΟΣ:</p>
      <p><i><b>«Όλοι γνωρίζουμε την αξία των τουρκικών στενών τα οποία κρατάμε σφιχτά ενώ οφείλομε να τα φροντίζουμε. Όταν είναι απαραίτητο πρέπει να τα προστατεύσουμε ενώ  παρακολουθούμε συνεχώς όλες τις σχετικές εξελίξεις. Εάν υπάρχει κάποιο πρόβλημα θα παρέμβουμε, για να το λύσουμε. Σε αυτό το πλαίσιο, όμως γνωρίζουμε πραγματικά την αξία των Τουρκικών Στενών; </b></i>διερωτάται ο Gürdeniz.</p>
      <p>
        <b>Αυτό πάει να κάνει ο Ερντογάν (που γνωρίζει σε πραγματικές τιμές την αξία των Στενών) με την πιθανή σύσταση ενδεχομένως, εταιρείας εκμετάλλευσης των Στενών του Βοσπόρου, στην οποία θα βάλει μέσα, Αμερικανούς ή Ρώσους ανάλογα με το τι θα λάβει παραπάνω από τους δύο, για να επιλύσει τα τεράστια οικονομικά προβλήματα που αντιμετωπίζει ως οικονομία.</b>
      </p>
      <p>
        <b>Αν κάποιοι αμφιβάλλουν απλά δεν έχουν κατανοήσει “βαθιά” το πόσο πονηρά και υποχθόνια κινείται ο Τούρκος πρόεδρος εδώ και τόσα χρόνια, τουλάχιστον απέναντι σε Ελλάδα και Κύπρο.</b>
      </p>
    </article>
  </body>
</html>