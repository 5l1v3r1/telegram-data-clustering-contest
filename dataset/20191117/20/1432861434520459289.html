<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/pavel-kolev-posochi-koj-e-naj-golemiqt-problem-na-levski-1407139.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T20:03:00+00:00"/>
    <meta property="og:title" content="Павел Колев посочи кой е най-големият проблем на Левски"/>
    <meta property="og:description" content="Изпълнителният директор на Левски - Павел Колев, говори за сегашната ситуация в столичния гранд Това се случи след края на филма Легендата 7:2, който беше прожектиран на деца от школата на клуба"/>
  </head>
  <body>
    <article>
      <h1>Павел Колев посочи кой е най-големият проблем на Левски</h1>
      <address><time datetime="2019-11-17T20:03:00+00:00">17 Nov 2019, 20:03</time> by <a rel="author">Sportlive.bg</a></address>
      <p>Изпълнителният директор на <a href="https://www.sportlive.bg/bgfootball/levski"><b>Левски</b></a> - Павел Колев, говори за сегашната ситуация в столичния гранд. Това се случи след края на филма "Легендата 7:2", който беше прожектиран на деца от школата на клуба.  Колев обяви един от големите проблеми, който тормози "сините", а именно, че левскарската общност не е обединена.</p>
      <p>"Винаги има какво да се желае. Разочарован съм. На мен ми изглежда, че левскарската общност не е единна. Когато това се случи, няма да има какво да ни спре. От гледна точка на резултати и начин на игра, се движим полека-лека в правилната посока. Заповядайте на стадион "Георги Аспарухов", за да се убедите как върви тренировъчния процес и каква е организацията в ДЮШ на клуба. Разговаряйте с родителите дали се работи с техните деца. Не съм получил обратна връзка, че някъде бъркаме", сподели Колев, който допълни, че постоянно се гледат играчи за зимата селекция.</p>
      <p>"Не ме притеснява, че Левски е на трето място. Важно е къде ще бъдем след последния кръг. Ако Левски е в битката за титлата, това се дължи на две неща. Първото е финансовата стабилност и второто е, че Левски е уникален клуб с история и фенове. Ако говорим чисто спортно-технически, няма как да се опрем на <a href="https://www.sportlive.bg/bgfootball/ludogorec"><b>Лудогорец</b></a> в момента, ако не направим подобрения през зимата. Ако някой е очаквал, че за 8 месеца ще направим това, което Лудогорец е изградил за 8 години, значи не разбира от футбол. Най-големите проблеми на Левски са свързани с Левски. Ако левскарската общност се обедини, няма да има кой да ни спре. Нищо чудно да станем свидетели и на някаква хегемония у нас", допълни още изпълнителният директор.</p>
      <p>В момента Левски изостава със 7 точки от върха, където се е разположил Лудогорец. <b><i><a href="https://www.sportlive.bg/bgfootball/levski/Hubchev-Prichinata-za-zagubata-si-e-v-samite-nas-1404858.html">А как коментира загубата от Ботев Петър Хубчев в последния кръг - вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/levski/Bekali-Levski-ne-trqbva-da-prodava-Ivanov-sega-1406997.html"/>
        <a href="https://www.sportlive.bg/bgfootball/levski/Levski-vpisva-seriozna-otkupna-klauza-v-dogovora-na-Stanislav-Ivanov-1406987.html"/>
        <a href="https://www.sportlive.bg/bgfootball/levski/Levski-shte-vdigne-zaplatata-na-Stanislav-Ivanov-1406982.html"/>
        <a href="https://www.sportlive.bg/bgfootball/levski/V-Levski-ima-oferti-za-dvama-ot-napadatelite-no-sinite-ne-planirat-razdqla-1389172.html"/>
      </related>
    </article>
  </body>
</html>