<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125474/xekinise-i-proeklogiki-ekstrateia-sti-bretania"/>
    <meta property="og:site_name" content="Insider"/>
    <meta property="article:published_time" content="2019-11-17T20:34:00+00:00"/>
    <meta property="og:title" content="Ξεκίνησε η προεκλογική εκστρατεία στη Βρετανία"/>
    <meta property="og:description" content="Ενόψει των εκλογών της 12ης Δεκεμβρίου."/>
  </head>
  <body>
    <article>
      <h1>Ξεκίνησε η προεκλογική εκστρατεία στη Βρετανία</h1>
      <h2>Ενόψει των εκλογών της 12ης Δεκεμβρίου.</h2>
      <address>
        <time datetime="2019-11-17T20:34:00+00:00">17 Nov 2019, 20:34</time>
      </address>
      <p><b>Ξεκίνησε η προεκλογική εκστρατεία στη Βρετανία</b> ενόψει των <b>εκλογών της 12ης Δεκεμβρίου.</b></p>
      <p>Σύμφωνα με πληροφορίες του euronews, <b>το Συντηρητικό Κόμμα του Μπόρις Τζόνσον προηγείται από 10 έως 17 ποσοστιαίες μονάδες</b>, όπως προκύπτει από<b> τέσσερις διαφορετικές δημοσκοπήσεις.</b></p>
      <p>Ο Τζόνσον ξεκίνησε επίσημα την προεκλογική του εκστρατεία από το Μάνσφιλντ, όπου χτύπησε ακόμα και πόρτες ανυποψίαστων ψηφοφόρων.</p>
      <p>Δωρεάν, γρήγορο Ίντερνετ για όλους υπόσχεται ο επικρατέστερος <b>έτερος διεκδικητής της εξουσίας, Τζέρεμι Κόρμπιν του Εργατικού Κόμματος</b> εάν κερδίσει στις εκλογές.</p>
      <p>Αυτή είναι η πιο θεαματική και η πιο ακριβή μέχρι στιγμής δέσμευση της προεκλογικής καμπάνιας στην Βρετανία.</p>
      <p>Για τις καταστροφικές συνέπειες του Brexit προειδοποίησε τους πολίτες, η πρωθυπουργός της Σκωτίας, Νίκολα Στέρτζον, που συνάντησε ψηφοφόρους και ακτιβιστές στο Άρμπροθ. Υποστήριξε μάλιστα, ότι η ψήφος στο Συντηρητικό Κόμμα σημαίνει ψήφος στον ευρωσκεπτικιστή Νάιτζελ Φάρατζ.</p>
      <p>Η επικεφαλής των Φιλελεύθερων Δημοκρατών, Τζο Σουίνσον, υποσχέθηκε ότι θα εφαρμόσει το μεγαλύτερο πρόγραμμα δενδροφύτευσης στην ιστορία του Ηνωμένου Βασιλείου.</p>
      <p>Το κόμμα υποσχέθηκε ότι θα φυτέψει 60 εκατομμύρια δέντρα αν πάρει τα κλειδιά για το νούμερο 10 της Ντάουνινγκ Στριτ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125452/bretanos-ypex-adianoito-ena-brexit-horis-symfonia-gia-eleythero-emporio"/>
        <a href="https://www.insider.gr/eidiseis/kosmos/125268/meta-tis-boyleytikes-ekloges-tha-orisei-eyropaio-epitropo-i-bretania"/>
        <a href="https://www.insider.gr/eidiseis/kosmos/125264/aporriptei-tin-protasi-synergasias-ton-syntiritikon-o-naitzel-faratz"/>
      </related>
    </article>
  </body>
</html>