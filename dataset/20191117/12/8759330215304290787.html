<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904081/geen-kansen-bij-anderlecht-maar-het-is-nog-steeds-de-ploeg-van-mijn-hart-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T12:00:00+00:00"/>
    <meta property="og:title" content="Mangala kreeg geen kansen bij Anderlecht, maar houdt nog steeds van RSCA"/>
    <meta property="og:description" content="RSC Anderlecht besloot dit seizoen om heel wat jonkies een kans te geven. Daar profiteerden onder andere Marco Kana, Albert Sambi-Lokonga en Siebe Dewaele van. Wie daar niet kon van profiteren, was Orel Mangala."/>
  </head>
  <body>
    <article>
      <h1>Mangala kreeg geen kansen bij Anderlecht, maar houdt nog steeds van RSCA</h1>
      <address>
        <time datetime="2019-11-17T12:00:00+00:00">17 Nov 2019, 12:00</time>
      </address>
      <p>
        <b>RSC Anderlecht besloot dit seizoen om heel wat jonkies een kans te geven. Daar profiteerden onder andere Marco Kana, Albert Sambi-Lokonga en Siebe Dewaele van. Wie daar niet kon van profiteren, was Orel Mangala.</b>
      </p>
      <p>De nu 21-jarige middenvelder werd opgeleid bij RSC Anderlecht, maar speelde er geen minuut. "Ik ben misschien enkele jaren te vroeg geboren om te profiteren van het nieuwe beleid bij Anderlecht", zegt hij in La Dernière Heure.</p>
      <p>Mangala werd lange tijd een grote toekomst voorspeld, maar leek geen aanspraak te maken op speelminuten. Op achttienjarige leeftijd besloot hij om richting Duitsland te vertrekken. Ondanks het feit dat hij geen kansen kreeg, is hij niet rancuneus tegenover Anderlecht.</p>
      <p>"Ik had misschien nooit de carrière die ik nu heb gehad als ik mocht spelen bij RSC Anderlecht. <i>Sporting</i> is nog steeds de ploeg van mijn hart. Ik ben niet vergeten dat ze mij hebben opgeleid, ik kan er dus niets verkeerd over zeggen", aldus Mangala.</p>
    </article>
  </body>
</html>