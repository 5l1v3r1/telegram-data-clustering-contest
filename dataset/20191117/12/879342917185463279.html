<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/17/novyna/svit/ssha-zaprovadyly-novi-sankcziyi-proty-kuby"/>
    <meta property="og:site_name" content="Слово і Діло"/>
    <meta property="article:published_time" content="2019-11-17T12:22:01+00:00"/>
    <meta property="og:title" content="США запровадили нові санкції проти Куби"/>
    <meta property="og:description" content="Департамент офіційно додав до списку Хуліо Сезара Гандарілью Бермеджо за участь в грубих порушеннях прав людини в Венесуелі."/>
  </head>
  <body>
    <article>
      <h1>США запровадили нові санкції проти Куби</h1>
      <address>
        <time datetime="2019-11-17T12:22:01+00:00">17 Nov 2019, 12:22</time>
      </address>
      <p>
        <b>США додали до списку санкцій міністра внутрішніх справ Куби за грубе порушення прав людини на Кубі та у Венесуелі.</b>
      </p>
      <p>Про це повідомляє сайт Держдепу в неділю, 17 листопада.</p>
      <p>Як зазначається, Департамент офіційно додав до списку Хуліо Сезара Гандарілью Бермеджо за участь в грубих порушеннях прав людини в Венесуелі.</p>
      <p>«<i>Згідно розділу 7031(с) закону про бюджетні департаменти Державного, зовнішньополітичного відомства, що є продовженням закону про асигнування на 2020 рік, Департамент офіційно додав до списку Хуліо Сезара Гандарілью Бермеджо, міністра внутрішніх справ Куби, за його участь у грубих порушеннях прав людини в Венесуелі</i>», - йдеться в повідомленні.</p>
      <p>Розділ 7031 (c) передбачає, що у випадках, коли Державний секретар має перевірену інформацію про те, що іноземні державні службовці були причетні до масштабної корупції або грубого порушення прав людини, ці особи і їхні близькі родичі не мають права на в'їзд до Сполучених Штатів.</p>
      <p>«<i>Крім злочинів у Венесуелі, які стали підставою для цього рішення, Міністерство внутрішніх справ Куби несе відповідальність за утримання під вартою тисяч кубинських громадян і незаконне ув'язнення на Кубі понад ста політичних в'язнів. Чиновники міністерства відповідають за тортури політичних дисидентів, а також за вбивство деяких із цих осіб силовиками</i>», - додали в Державному департаменті.</p>
      <p>Раніше <a href="https://www.slovoidilo.ua/2019/11/11/novyna/svit/trampa-poperedyly-turechchynu-pro-sankcziyi-cherez-kupivlyu-s-400">у Трампа попередили Туреччину про санкції через придбання С-400</a>.</p>
      <p>Також нагадаємо, <a href="https://www.slovoidilo.ua/2019/10/29/novyna/polityka/ssha-mayut-namir-zaprovadyty-sankcziyi-proty-pivnichnoho-potoku-2">США мають намір ввести санкції проти «Північного потоку-2»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/svit/chotyry-krayiny-yevropy-prodovzhyly-antyrosijski-sankcziyi-yes"/>
        <a href="https://www.slovoidilo.ua/2019/10/25/novyna/svit/bundestah-ne-pohodyvsya-skasuvaty-antyrosijski-sankcziyi"/>
        <a href="https://www.slovoidilo.ua/2019/10/23/novyna/svit/tramp-znyav-sankcziyi-turechchyny"/>
        <a href="https://www.slovoidilo.ua/2019/02/26/novyna/svit/kuba-proholosuvala-novu-konstytucziyu"/>
      </related>
    </article>
  </body>
</html>