<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76541-Pred-a-po-CGI-Pri-boji-SpiderMana-s-iluziami-Mysteria-VFX-umelci-vytvorili-140-specialnych-efektov"/>
    <meta property="og:site_name" content="REFRESHER"/>
    <meta property="article:published_time" content="2019-11-17T12:41:00+00:00"/>
    <meta property="og:title" content="Pred a po CGI: Pri boji Spider-Mana s ilúziami Mysteria VFX umelci vytvorili 140 špeciálnych efektov"/>
    <meta property="og:description" content="Vedel si o tom, že sa v danej scéne takmer vôbec nenachádzal Tom Holland ani Jake Gyllenhaal?"/>
  </head>
  <body>
    <article>
      <h1>Pred a po CGI: Pri boji Spider-Mana s ilúziami Mysteria VFX umelci vytvorili 140 špeciálnych efektov</h1>
      <address><time datetime="2019-11-17T12:41:00+00:00">17 Nov 2019, 12:41</time> by <a rel="author">Jakub Paulík</a></address>
      <p>
        <b>Vedel si o tom, že sa v danej scéne takmer vôbec nenachádzal Tom Holland ani Jake Gyllenhaal?</b>
      </p>
      <p>Spomínaš si ešte na súboj Mysteria so Spideym v <b>Spider Man: Far From Home</b>, kde hlavný hrdina nevedel rozoznať realitu od takmer dokonalej napodobneniny? Tak v tejto scéne VFX umelci zo spoločnosti Framestore vytvorili zhruba <b>140 špeciálnych efektov</b>, tvrdí moderátor kanálu <a href="https://www.youtube.com/watch?v=fIe3CGaPAB8"><b>Fame Focus</b></a>.</p>
      <p>V podstate celý záber pozostával z ilúzii stvorených Mysteriom, respektíve VFX umelcami, takže sa na scéne väčšinu času nenachádzal ani <b>Jake Gyllenhaal</b> (Mysterio) a ani<b> Tom Holland</b> (Spider-Man), čo môžeš vidieť v nižšie priloženom videu.</p>
      <figure>
        <iframe src="https://www.youtube.com/embed/fIe3CGaPAB8" width="700" height="370" data-service="Youtube" scrolling="no"/>
      </figure>
      <p>V niektorých scénach bolo predsalen potrebné postaviť na pľac aj hercov. Konkrétne je reč o zábere, kedy Mysterio dvíha ilúziu Spider-Manovej lásky M. J., kde nevinnú obeť stvárňovala <b>Zendaya</b>. Práca na marvelovkách z hľadiska VFX nie je žiadna prechádzka ružovou záhradou. Ako príklad uveďme skutočnosť, že na jednej scéne z filmu <b>Thor: Dark World</b> museli VFX umelci pracovať<b> od pondelka do nedele 15 hodín denne</b>.</p>
      <p>„<i>Najnáročnejší projekt bol rozhodne Thor: Dark World, pretože práca na Asgarde bola mimoriadne zložitá. Robili sme od pondelka do nedele, od 09:00 do 00:00 a skutočne nám „horelo za ušami“. Celkovo sme veľmi nestíhali a film už mal ísť do kina, takže to bolo problematické,</i>“ prezradil nám <a href="https://refresher.sk/65244-Pavel-Kacerle-pracuje-pre-Marvel-V-dome-Roberta-Downeyho-Jr-cvicil-kungfu-a-na-Asgarde-pracoval-15-hodin-denne-Rozhovor"><b>Čech Paverle Kacerle</b></a>, ktorý má dlhoročné skúsenosti s prácou pre Marvel.</p>
      <related>
        <a href="https://refresher.sk/65244-Pavel-Kacerle-pracuje-pre-Marvel-V-dome-Roberta-Downeyho-Jr-cvicil-kungfu-a-na-Asgarde-pracoval-15-hodin-denne-Rozhovor"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71506-V-SpiderMan-Far-From-Home-uvidime-aj-Nicka-Furyho-v-podani-Samuela-L-Jacksona-a-Mariu-Hill"/>
        <a href="https://refresher.sk/74986-Pozrite-sa-s-nami-za-oponu-vizualnych-efektov-Mad-Maxa-Martana-a-dalsich-kandidatov-na-Oscara"/>
        <a href="https://refresher.sk/33340-Ako-sa-natacalo-Captain-America-Civil-War-a-ako-vyzerali-suboje-pred-pridanim-CGI"/>
        <a href="https://refresher.sk/33794-XMen-Apocalypse-pred-a-po-pridani-CGI-a-specialnych-efektov"/>
        <a href="https://refresher.sk/30816-Video-s-digitalnymi-a-praktickymi-efektami-v-Star-Wars-potvrdzuje-ze-CGI-je-potrebne-a-uzasne"/>
        <a href="https://refresher.sk/71192-Pred-a-po-CGI-Aquaman-ukazuje-rozdiely-vo-filme-na-natacani-a-vo-finalnej-verzii-s-pocitacovymi-trikmi"/>
        <a href="https://refresher.sk/59114-SpiderMan-nosi-na-fotkach-z-natacania-dvojky-nove-obleky-V-Liberci-sa-na-place-ukazal-aj-Jake-Gyllenhaal-ako-zaporak-Mysterio"/>
        <a href="https://refresher.sk/72415-Jon-Watts-zreziruje-aj-druhu-cast-SpiderMana-s-Tomom-Hollandom-Kedy-sa-zacne-natacat-a-uvidime-aj-dalsiu-Gwen"/>
      </related>
    </article>
  </body>
</html>