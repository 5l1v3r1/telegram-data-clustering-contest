<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_rosiya-povertaye-zahopleni-v-kerchi-korabli/938538"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T12:31:00+00:00"/>
    <meta property="og:title" content="Росія повертає захоплені в Керчі кораблі"/>
    <meta property="og:description" content="Росія сьогодні почала підготовку до повернення Україні захоплених в Керчі кораблів. Причал Керченського морського вокзалу вже покинув буксир &quot;Яни Капу&quot; та катер &quot;Бердянськ&quot;, який при атаці росіян отримав пробоїну. Про це повідомляє російське видання &quot;Коммерсантъ&quot;. За даними ..."/>
  </head>
  <body>
    <article>
      <h1>Росія повертає захоплені в Керчі кораблі</h1>
      <address><time datetime="2019-11-17T12:31:00+00:00">17 Nov 2019, 12:31</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938538_w_300.jpg?v=0"/>
        <figcaption>Росія передасть Україні захоплені в Керчі катери і буксир. Фото: Politeka</figcaption>
      </figure>
      <p>Росія сьогодні почала підготовку до повернення Україні захоплених в Керчі кораблів.</p>
      <p>Причал Керченського морського вокзалу вже покинув буксир "Яни Капу" та катер "Бердянськ", який при атаці росіян отримав пробоїну. Про це повідомляє російське видання "<a href="https://www.kommersant.ru/doc/4162660?fbclid=IwAR1TZ-pNW8fBxYBrNnAND6e7rEONekmiPDglxLvtutoVcHgYnDMs1rMQHfQ">Коммерсантъ</a>".</p>
      <p>За даними <a href="https://ru.krymr.com/a/news-kerch-zahvachennye-korabli/30276260.html">"Крим.Реалії"</a>, другий катер - "Нікополь" станом на 10:00 активно готують до відплиття.</p>
      <p>Повернути кораблі "Бердянськ", "Нікополь" та "Яни Капу" Росію зобов'язав трибунал ООН із морської справи ще у травні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_nazvali-datu-zustrichi-normandskoyi-chetvirki/938424"/>
      </related>
      <blockquote>25 листопада 2018 року в Керченській протоці російські військові обстріляли і захопили українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя. Троє українських моряків отримали поранення.<br/>24-м полоненим українцям пред'явили звинувачення за ч.3 ст.322 КК Росії (незаконний перетин кордону).<br/>7 вересня 2019 року моряків обміняли і повернули в Україну.</blockquote>
    </article>
  </body>
</html>