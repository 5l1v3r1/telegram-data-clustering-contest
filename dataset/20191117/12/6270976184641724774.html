<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/molod-tse-nash-najtsinnishyj-skarb-zelenskyj-pryvitav-z-dnem-studenta/"/>
    <meta property="og:site_name" content="Рубрика"/>
    <meta property="article:published_time" content="2019-11-17T12:36:23+00:00"/>
    <meta property="og:title" content="&quot;Молодь – це наш найцінніший скарб&quot;: Зеленський привітав з Днем студента"/>
    <meta property="og:description" content="Президент України Володимир Зеленський у соціальних мережах привітав з Днем студента. “Молодь – це наш найцінніший скарб. Саме студентство завжди було драйвером змін у незалежній Україні. Починаючи зі студентської Революції на граніті, яка стала фундаментом для здобуття незалежності, й закінчуючи Революцією Гідності. І для держави життєво важливо, щоб молодь бачила своє майбутнє саме в Україні. […]"/>
  </head>
  <body>
    <article>
      <h1>"Молодь – це наш найцінніший скарб": Зеленський привітав з Днем студента</h1>
      <address><time datetime="2019-11-17T12:36:23+00:00">17 Nov 2019, 12:36</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/09/0-2-860x580-c-1.jpg"/>
      </figure>
      <p>
        <b>
          <b>Президент України Володимир Зеленський у соціальних мережах привітав з Днем студента.</b>
        </b>
      </p>
      <p>“Молодь – це наш найцінніший скарб. Саме студентство завжди було драйвером змін у незалежній Україні. Починаючи зі студентської Революції на граніті, яка стала фундаментом для здобуття незалежності, й закінчуючи Революцією Гідності.</p>
      <p>І для держави життєво важливо, щоб молодь бачила своє майбутнє саме в Україні. У сучасному світі без кордонів та обмежень можна реалізувати себе у Нью-Йорку, Берліні, Токіо та, власне, у будь-якому куточку планети.</p>
      <p>Але, на мою думку, для молодого та неймовірно талановитого покоління українців це було б занадто просто. Справді амбітний челендж – це побудувати успішну та квітучу країну саме тут. Україні як повітря потрібні ваші таланти, креативність, сміливість, готовність змінювати правила та творити нову країну!</p>
      <p>Вірю, нам з вами це до снаги. З Днем студента!”, – йдеться у повідомленні.</p>
      <related>
        <h4>Читайте також</h4>
        <a href="https://rubryka.com/article/9-bezkoshtovnyh-kovorkingiv/"/>
      </related>
      <p><b><i>Довідка. </i></b>День студента 17 листопада встановлений в Україні указом президента від 16 червня 1999 року. 17 листопада називають також днем міжнародної солідарності студентів.</p>
    </article>
  </body>
</html>