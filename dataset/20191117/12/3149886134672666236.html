<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/prints-uilyam-prints-hari-i-urokat-koyto-hertsogat-na-keymbridzh-nauchi-ot-brat-si.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-17T12:02:48+00:00"/>
    <meta property="og:title" content="Принц Уилям, принц Хари и урокът, който херцогът на Кеймбридж научи от брат си"/>
    <meta property="og:description" content="Батко взима пример"/>
  </head>
  <body>
    <article>
      <h1>Принц Уилям, принц Хари и урокът, който херцогът на Кеймбридж научи от брат си</h1>
      <address><time datetime="2019-11-17T12:02:48+00:00">17 Nov 2019, 12:02</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p><b>Принц Хари и Меган Маркъл предизвикаха истинска революция в кралския двор</b>, защото от началото на семейния си живот дадоха заявка, че ще бъдат срещу правилата. И още от първия ден, когато ги видяхме заедно, двамата не спират да демонстрират близост един към друг.</p>
      <p>Дали ще са се хванали за ръка, дали Хари нежно ще е прегърнал съпругата си или пък двамата ще си разменят някоя прегръдка и целувка - това е поведение, неприсъщо за повечето членове на кралския двор. </p>
      <p>И защото най-често Хари и Меган биват сравнявани с Уилям и Кейт, ще вземем тях за пример. Херцогът на Кеймбридж, като един бъдещ крал на Великобритания, много добре знае, че няма право на особени своеволия пред хората, дори когато става въпрос за собствената му съпруга.</p>
      <figure>
        <img src="https://webnews.bg/uploads/images/36/3036/453036/640x.jpg?_=1573824886"/>
        <figcaption>
          <cite>Източник: GettyImages</cite>
        </figcaption>
      </figure>
      <p>В последно време обаче <b>Уилям започва да си позволява все повече демонстрации на близост и нежност</b>, макар и все още плахи. Така "напълно формалното" поведение на принца започва все повече да ни напомня за това на малкия му брат.</p>
      <p>Преди дни за първи път от много дълго (и ние не помним колко точно) време <b>видяхме принц Уилям нежно да прегръща Кейт</b>. Точно по същия начин, по който Хари обича да слага ръката си върху гърба на Меган. И това изглежда е първата стъпка към голяма промяна, пише The Sun.</p>
      <p>Според експерта по езика на тялото Джуди Джеймс, промяната в отношенията между Уилям и Кейт е започнала още преди година. Според нея, <b>двамата няма да се превърнат в копие на Хари и Меган</b>, но те са им отворили пътя към по-освободеното поведение на публични места.</p>
      <figure>
        <img src="https://webnews.bg/uploads/images/33/3033/453033/640x.jpg?_=1573824009"/>
        <figcaption>
          <cite>Източник: GettyImages</cite>
        </figcaption>
      </figure>
      <p>И със сигурност могат да са им благодарни за това. А трудните взаимоотношения между двамата братя може да са накарали Уилям да бъде по-благодарен на съпругата си за подкрепата и желаещ да покаже, че и той има силно женско рамо до себе си, не само Хари.</p>
      <related>
        <a href="https://lifestyle.bg/stars/prints-uilyam-rita-ora-i-kak-hertsogat-na-keymbridzh-raztseluva-pevitsata.html"/>
      </related>
      <p>Явно херцогът на Кеймбридж е осъзнал, че стратегията на Хари в случая е по-печеливша.<b> Показвайки чувствата си към своята любима жена, той успя много бързо да стане любимец и на мъжете, и на жените.</b> И всички набързо забравихме какви пакости правеше, преди да се превърне в съпруг за пример...</p>
      <related>
        <h4>Още по темата</h4>
        <a href="https://lifestyle.bg/stars/prints-uilyam-keyt-midaltan-i-kak-gi-izkopiraha-prints-hari-i-megan-markal.html"/>
        <a href="https://lifestyle.bg/stars/prints-hari-prints-uilyam-megan-markal-keyt-midaltan-i-okonchatelnata-im-razdyala.html"/>
        <a href="https://lifestyle.bg/stars/prints-uilyam-keyt-midaltan-poletite-im-v-ikonomichna-klasa-i-urokat-koyto-dadoha-na-prints-hari-i-megan-markal.html"/>
        <a href="https://lifestyle.bg/stars/prints-uilyam-keyt-midaltan-poseshtenieto-im-v-pakistan-i-kakvo-obshto-ima-s-printsesa-dayana.html"/>
        <a href="https://lifestyle.bg/stars/prints-uilyam-keyt-midaltan-i-zashto-otmeniha-patuvaneto-si-do-balmoral.html"/>
        <a href="https://lifestyle.bg/stars/keyt-midaltan-megan-markal-i-kak-hertsoginyata-na-keymbridzh-ostana-v-syanka.html"/>
        <a href="https://lifestyle.bg/stars/prints-hari-megan-markal-prints-uilyam-i-keyt-midaltan-istinata-za-razdyalata-im.html"/>
        <a href="https://lifestyle.bg/stars/prints-hari-megan-markal-prints-uilyam-keyt-midaltan-i-initsiativata-koyato-gi-sabra.html"/>
        <a href="https://lifestyle.bg/international/prints-uilyam-prints-hari-i-promyanata-v-kralskite-pravila.html"/>
      </related>
    </article>
  </body>
</html>