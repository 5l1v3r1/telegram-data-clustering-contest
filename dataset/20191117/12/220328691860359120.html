<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/narodniyat-pochita-azaryan-s-izlozhba-406961.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T12:38:25+00:00"/>
    <meta property="og:title" content="Народният почита Азарян с изложба"/>
    <meta property="og:description" content="Уникални снимки разкриват моменти от репетиции и спектакли по Чехов и Радичков"/>
  </head>
  <body>
    <article>
      <h1>Народният почита Азарян с изложба</h1>
      <address><time datetime="2019-11-17T12:38:25+00:00">17 Nov 2019, 12:38</time> by <a rel="author">Агенция Стандарт</a></address>
      <p> „Крикор Азарян с Чехов и Радичков“ е логото на изложбата, подредена във фоайето на Народния театър “Иван Вазов”, която е посветена на 10 години  от смъртта на режисьора и също толкова от премиерата на паметния му спектакъл в репертоара на академичната трупа “Вишнева градина”. Акцентите в експозицията са върху съкровените теми в творчеството на Азарян – светът на Чехов и вселената на Радичков. Публиката може да види и уникални фотографии на Азарян от репетиции в Народния и Сатирата, както и култовите му постановки: “Вишнева градина” в Народния, “Три сестри” в Младежкия, “Чайка” в Армията, “Януари” и “Лазарица” отново в Народния.</p>
      <p>Споменът за режисьорските търсения и открития на Крикор Азарян е обогатен със запазени и показвани за пръв път снимки от  “Крал Лир” от Шекспир, “Последният запис” от Самюел Бекет, “Камината” от Маргарит Минков, “Празникът” от Николай Хайтов, “Последен срок” от Валентин Распутин в Народния театър, “Максималистът” от Станислав Стратиев и “Дело” от Сухово-Кобилин в Сатирата и “Трамвай желание” от Тенеси Уилямс и “Колекцията” от Харолд Пинтър в Армията.</p>
      <p>Фото Божидар Марков</p>
      <p> </p>
    </article>
  </body>
</html>