<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39737/%D9%86%DB%8C%D8%B1%D9%88%DA%AF%D8%A7%D9%87-%D8%B2%D8%A8%D8%A7%D9%84%D9%87%E2%80%8C%D8%B3%D9%88%D8%B2-%D9%86%D9%88%D8%B4%D9%87%D8%B1-%D8%AF%D9%87%D9%87-%D9%81%D8%AC%D8%B1-%D8%A8%D9%87-%D8%A8%D9%87%D8%B1%D9%87%E2%80%8C%D8%A8%D8%B1%D8%AF%D8%A7%D8%B1%DB%8C-%D9%85%DB%8C%E2%80%8C%D8%B1%D8%B3%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-17T12:39:00+00:00"/>
    <meta property="og:title" content="نیروگاه زباله‌سوز نوشهر دهه فجر به بهره‌برداری می‌رسد"/>
    <meta property="og:description" content="شهردار نوشهر با بیان اینکه نیروگاه زباله‌سوز نوشهر دهه فجر به بهره‌برداری می‌رسد، گفت: دولت هفته پیش برای تکمیل و بهره‌برداری از این طرح ملی ۲۳ میلیارد تومان پرداخت کرد."/>
  </head>
  <body>
    <article>
      <h1>نیروگاه زباله‌سوز نوشهر دهه فجر به بهره‌برداری می‌رسد</h1>
      <address><time datetime="2019-11-17T12:39:00+00:00">17 Nov 2019, 12:39</time> by <a rel="author">پایگاه خبری صنعت برق - برق نیوز BarghNews</a></address>
      <p><i>شهردار نوشهر با بیان اینکه نیروگاه زباله‌سوز نوشهر دهه فجر به بهره‌برداری می‌رسد، گفت: دولت هفته پیش برای تکمیل و بهره‌برداری از این طرح ملی ۲۳ میلیارد تومان پرداخت کرد. </i>به گزارش <a href="https://barghnews.com/">برق نیوز</a>؛ساخت نیروگاه زباله سوز نوشهر با هدف امحای ۲۰۰ تن زباله های تولیدی شهرستان های نوشهر، چالوس و کلاردشت و تولید حدود سه مگاوات برق در سال ۱۳۹۰ و در زمینی به گستره حدود ۲ هکتار در منطقه "پلنگ چال " نوشهر آغاز شد و قرار بود در مدت ۲ سال به بهره برداری برسد.<br/>علی امانی  افزود : با پرداخت این میزان اعتبار از سوی دولت روند اجرایی باقیمانده طرح با سرعت بیشتری انجام می شود و تلاش می شود تا دهه مبارک فجر امسال این طرح به بهره برداری برسد.<br/><br/>وی گفت: پیش از این فرآیند اجرای این طرح به علت کمبود نقدیندگی و بدهی به پیمانکار درسال جاری روند لاک پشتی داشت که با پرداخت این میزان اعتبار در هفته پیش ، این دغدغه رفع و ادامه ساخت این نیروگاه هم اکنون با شتاب در حال انجام است.<br/><br/>امانی اظهار داشت : این اعتبار صرف بدهی به پیمانکار ، محوطه سازی، نصب چراغ های روشنایی ، ساخت اتاق های نگهبانی ، تصفیه خانه شیرابه ، ساماندهی زباله ها و نیز ایجاد سلول های دفن بهداشتی زباله می شود.<br/><br/>شهردار نوشهر گفت : هفته گذشته هم برای بررسی مشکلات و موانع روند عملیات اجرایی این نیروگاه، نشستی با معاون امور شهرداری های سازمان شهرداری ها و دهیاریهای کشور در شهرداری نوشهر برگزار شد و در این جلسه مقرر شد مسئولان دستگاههای آب ، برق و گاز شهرستان هر چه زودتر نسبت به برقراری انان اقدام کنند.<br/><br/>شهردار نوشهر با بیان آنکه تاکنون حدود ۹۰ میلیارد تومان برای اجرای این طرح ملی هزینه شده است ، ابراز امیدواری کرد که این طرح در دهه فجر امسال به بهره برداری برسد . <br/><br/>نوشهر، چالوس و کلاردشت با جمعیتی دست کم ۲۵۰ هزار نفر جزو شهرستان های گردشگرپذیر غرب مازندران به علت برخورداری از موقعیت های ممتاز گردشگری نزدیکی دریا به جنگل ، آثار تاریخی فراوان در تمامی فصول به ویژه نیمه های نخست سال پذیرای میلیون ها مسافر و گردشگر است . منبع: <a href="http://barghnews.com/">ایرنا</a></p>
    </article>
  </body>
</html>