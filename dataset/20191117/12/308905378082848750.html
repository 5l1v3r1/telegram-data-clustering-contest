<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-is-waarom-de-bitcoin-voorlopig-niet-naar-20-000-gaat-33153"/>
    <meta property="og:site_name" content="Apparata"/>
    <meta property="article:published_time" content="2019-11-17T12:41:00+00:00"/>
    <meta property="og:title" content="Dit is waarom de Bitcoin voorlopig niet naar $ 20.000,- gaat"/>
    <meta property="og:description" content="Ook vandaag blijven de live-koersen een beetje sukkelen."/>
  </head>
  <body>
    <article>
      <h1>Dit is waarom de Bitcoin voorlopig niet naar $ 20.000,- gaat</h1>
      <h2>Ook vandaag blijven de live-koersen een beetje sukkelen.</h2>
      <address><time datetime="2019-11-17T12:41:00+00:00">17 Nov 2019, 12:41</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Als we naar de <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 13.30 uur vastlegde, van de Bitcoin en de meeste Altcoins kijken zien we dat de koers van de Bitcoin niet spannend is.</p>
      <figure>
        <img src="https://static.apparata.nl/images/2019/bitcoin-top-5-cryptomunten-rustig-weekend-174-11.jpg"/>
      </figure>
      <p>Dat is eigenlijk <a href="https://www.apparata.nl/nieuws/wat-kunne-we-op-korte-termijn-van-de-bitcoin-btc-verwachten-33112">al weken zo</a>. Dit is niet goed voor de handel, dus veel investeerders vragen zich af wanneer de cryptomunt weer richting $ 20.000,- gaat, zoals in december 2017 het geval was. Helaas voorzien analisten dat dit wel eens langer kan duren dan je zou denken. Er zijn namelijk drie grote bezwaren die de groei van de koers van de Bitcoin in de weg staan.</p>
      <p>Allereerst blijven de institutionele beleggers weg. De lancering van Bakkt heeft wat dat betreft niet het effect gehad dat men hoopte. Het kan ook nog even duren voordat die categorie beleggers wel toetreedt. Er zijn veel onzekerheden op juridisch gebied en de kans op een hack of diefstal met verlies van de cryptomunten tot gevolg is voor hen te groot. Overigens hoef je daar als particuliere belegger minder zorgen over te hebben. De kosten om een goed beveiligde wallet te hacken zijn voor het dievengilde groter dan de opbrengst van zoâ€™n hack.</p>
      <p>Een tweede probleem is de schaalbaarheid. De Blockchain kent een maximum aantal transacties dat verwerkt kan worden. De Bitcoin, maar ook andere grotere cryptomunten, zoals Ethereum (ETH) lopen tegen dit maximum aan. Nu zijn er wel andere oplossingen, zoals voor de Bitcoin het Lightning Netwerk. Het blijkt echter dat de extra capaciteit die deze oplossing biedt al enige tijd niet verhoogd is en zelfs terugloopt. Hierdoor kunnen de cryptomunten verdere groei op dit moment lastig aan. Dat is een probleem bij het ontwikkelen van toepassingen om het aantal gebruikers toe te laten nemen. Dit staat de kans op koersstijging en dus meer rendement voor grote investeerders in de weg.</p>
      <p>Als laatste bezwaar zien we dat het <a href="https://www.apparata.nl/nieuws/bitcoin-zakt-langzaam-weg-met-bijzondere-gevolgen-32890">sentiment op dit moment niet bijzonder positief</a> is. Er zijn weinig spannende ontwikkelingen of geruchten die het risico van extra investeringen waard zijn. Ook blijft de vraag stabiel. Als eerste grote factor die van invloed kan zijn op de koers zien we pas weer de Bitcoin halving, die voor april 2020 op het programma staat, als mogelijkheid voor een recordbrekende rally.</p>
      <p>De kans lijkt dan ook klein dat we nog voor 2020 richting een recordkoers gaan. Aan de andere kant blijft de cryptomarkt vaak onvoorspelbaar, dus uitsluiten kunnen we het pas op 31 december 2019.</p>
      <p>Bron: <a href="https://bitcoinist.com/3-things-stopping-bitcoin-from-returning-to-20k/">Bitcoinist.com</a></p>
    </article>
  </body>
</html>