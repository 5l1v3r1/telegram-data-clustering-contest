<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-former-us-president-joe-biden-says-as-long-as-trump-is-presiden-america-security-and-future-is-in-danger-2854252.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T12:56:52+00:00"/>
    <meta property="og:title" content="जब तक ट्रम्प राष्ट्रपति हैं, अमेरिका की सुरक्षा एवं भविष्य खतरे में है: बाइडेन"/>
    <meta property="og:description" content="अमेरिका के पूर्व उपराष्ट्रपति जो बाइडेन ने अमेरिकी राष्ट्रपति डोनाल्ड ट्रम्प पर निशाना साधते हुए कहा कि जब तक ट्रम्प अमेरिका के राष्ट्रपति हैं, देश की सुरक्षा और भविष्य खतरे में है। साल 2020 के..."/>
  </head>
  <body>
    <article>
      <h1>जब तक ट्रम्प राष्ट्रपति हैं, अमेरिका की सुरक्षा एवं भविष्य खतरे में है: बाइडेन</h1>
      <address><time datetime="2019-11-17T12:56:52+00:00">17 Nov 2019, 12:56</time> by <a rel="author">एजेंसी ,लास वेगास।</a></address>
      <p>अमेरिका के पूर्व उपराष्ट्रपति जो बाइडेन ने अमेरिकी राष्ट्रपति डोनाल्ड ट्रम्प पर निशाना साधते हुए कहा कि जब तक ट्रम्प अमेरिका के राष्ट्रपति हैं, देश की सुरक्षा और भविष्य खतरे में है।</p>
      <p>साल 2020 के राष्ट्रपति चुनाव में डेमोक्रेटिक पार्टी के उम्मीदवार बनने के दावेदार बाइडेन ने कहा, ''जब तक ट्रम्प यहां हैं, तब तक देश के लिए हम जिस बात और जिन मामलों की हम चिंता करते हैं, उन्हें लेकर अनिश्चितता है।''</p>
      <p>नेवादा डेमोक्रेटिक पार्टी कॉकस के लिए 100 दिन से भी कम समय बचा है। बाइडेन राष्ट्रपति पद के लिए डेमोक्रेटिक उम्मीदवार बनने के मजबूत दावेदार हैं।</p>
      <p>लास वेगास में आयोजित एक प्रचार मुहिम में बाइडेन ने गरीबी से जुड़े एक सवाल के जवाब में कहा कि न्यूनतम वेतन 15 डॉलर प्रति घंटा होना चाहिए।</p>
      <p>इस बीच, राज्य में ट्रम्प की प्रचार मुहिम के प्रमुख एडम लक्जॉल्ट ने बाइडेन के बारे में कहा कि 2020 में मतदाता बाइडेन और ''अमेरिका के लिए डेमोक्रटिक अति उदारवादी नजरिए को नकार देंगे और ''इसके बजाए स्वतंत्रता एवं आर्थिक विकास को चुनेंगे।</p>
    </article>
  </body>
</html>