<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58403-v-uzhgorod-vnasldok-byki-pomer-40-rchniy-cholovk.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-17T12:09:00+00:00"/>
    <meta property="og:title" content="В Ужгороді внаслідок бійки помер 40-річний чоловік"/>
    <meta property="og:description" content="Поліція Ужгорода встановлює обставини інциденту."/>
  </head>
  <body>
    <article>
      <h1>В Ужгороді внаслідок бійки помер 40-річний чоловік</h1>
      <address>
        <time datetime="2019-11-17T12:09:00+00:00">17 Nov 2019, 12:09</time>
      </address>
      <p>
        <b>Поліція Ужгорода встановлює обставини інциденту.</b>
      </p>
      <figure>
        <img src="https://zak-kor.net/uploads/posts/2019-11/1573985512_1566301960-656.jpg"/>
      </figure>
      <p>Підозрюваного у злочині затримано в порядку статті 208 КПК України. Кримінальне провадження поліція відкрила за ч.2 ст.121 Кримінального кодексу України. Йдеться про спричинення тяжких тілесних ушкоджень, що спричинили смерть потерпілого <br/><br/>Правоохоронці Ужгородського відділу поліції з’ясовують причини та обставини конфлікту, у ході якого один із учасників помер. Інцидент трапився у обласному центрі по вул. Грибоєдова, вчора, 16 листопада, близько 3-ої год. ночі. <br/><br/>На лінію «102» надійшло повідомлення від медиків, про те що в кареті швидкої допомоги помер чоловік, який доставлений до них з вул. Грибоєдова. Померлий- 40-річний мешканець обласного центру. <br/><br/>На місце події негайно виїхала слідчо-оперативна група. Правоохоронці провели першочергові слідчі та оперативні заходи: переглянули відео з камер спостереження та опитали свідків. В результаті отриманої інформації поліцейські встановили, що відбулася бійка за участі чотирьох осіб. Один з них, 39-річний житель обласного центру, наніс тілесні ушкодження ужгородцеві, внаслідок яких той помер. Після скоєного чоловік втік з місця події.<br/><br/>Поліція затримала його в порядку статті 208 КПК України. Зараз вирішується питання про повідомлення йому про підозру у вчиненому злочині.<br/><br/>Розпочато слідство за ознаками ч.2 ст.121 (умисне тяжке тілесне ушкодження, що спричинило смерть потепілого) Кримінального кодексу України. Санкція статті передбачає від семи до десяти років позбавлення волі.<br/><br/>Відділ комунікації поліції Закарпатської області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>