<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/30273600.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-17T12:15:00+00:00"/>
    <meta property="og:title" content="Унікальні фото. Від дитинства до смерті у Москві архимандрита УГКЦ Климентія Шептицького"/>
    <meta property="og:description" content="78-річного Климентія Шептицького НКВС арештував у монастирі у 1947 році, звинувативши його «у антирадянській діяльності, зв’язках із ОУН і Ватиканом»"/>
  </head>
  <body>
    <article>
      <h1>Унікальні фото. Від дитинства до смерті у Москві архимандрита УГКЦ Климентія Шептицького</h1>
      <address>
        <time datetime="2019-11-17T12:15:00+00:00">17 Nov 2019, 12:15</time>
      </address>
      <p>17 листопада минає 150 років від дня народження архимандрита Української греко-католицької церкви, аристократа, українського монаха, Праведника народів світу, блаженного Католицької церкви Климентія Шептицького.<br/><br/>Він був незамінним помічником свого рідного брата – митрополита Андрея Шептицького. У роки німецької окупації брати Шептицькі врятували понад 200 євреїв, ризикуючи власним життя.​ <br/><br/>Важкі випробування для отця Климентія почались після смерті брата – 1 листопада 1944 року. Арешт єпископату УГКЦ у 1945 році, псевдособор з ліквідації церкви у 1946 році. <br/><br/>78-річного Климентія Шептицького НКВС арештував у монастирі в 1947 році, звинувативши його «у антирадянській діяльності, зв’язках із ОУН і Ватиканом».​<br/><br/>Сім місяців тривали допити. 21 січня 1948 року отцю Климентію Шептицького винесли вирок – 8 років виправно-трудових таборів. 15 березня 1948 року його скерували у сумнозвісну в'язницю для «найнебезпечніших злочинців» – російський «Владимирский централ».​<br/><br/>До кінця 80-х років ХХ століття століття не було відомо про дату смерті і місце поховання Климентія Шептицького. Лише у липні 1989 року комісія ЦК КПРС розглянула запит громадянина Польщі, племінника отця Климентія – Яна Казимира Шептицького – і констатувала, що блаженний помер 1 травня 1951 року у Владимирській тюрмі.​<br/><br/>Климентія Шептицького реабілітували посмертно. На сьогодні є лише символічна могила архимандрита, досі невідоме місце його поховання.​ БІЛЬШЕ ІНФОРМАЦІЇ <a href="https://www.radiosvoboda.org/a/klymentiy-sheptytskii-150/30275522.html"><b>ТУТ</b></a></p>
      <figure>
        <img src="https://gdb.rferl.org/1BF98842-4D52-4A05-B329-CEC8AED2A99E_w1024_q10.jpg"/>
        <figcaption>1 Станіслав, Леон, Казимир (майбутній о. Климентій) Шептицький, 1880 рік. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/5C98F98D-90F3-4688-9DC5-2ED58CCF70AF_w1024_q10.jpg"/>
        <figcaption>2 Сім’я Шептицьких: графиня Софія Шептицька (уроджена Фредро), Леон біля матері, Станіслав, поруч сидить Роман (майбутній митрополит Андрей Шептицький), поза батьковими плечима – Казимир і Олександр, який сидить біля батька Яна-Кантія. Краків, 1887 року. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/0AFD5479-F5DF-4F92-9460-DE877AA38B02_w1024_q10.jpg"/>
        <figcaption>3 Студенти права з Кракова. Фрагмент спільного фото однокурсників графа Казимира Шептицького з професорами Ягеллонського університету в Кракові. Фото виконане у 1888 році. Фотографія з фондів Muzeum Historii Fotografii im. Walerego Rzewuskiego w Krakowie</figcaption>
      </figure>
      <figure>
        <img src="https://gdb.rferl.org/B0760C7F-F285-4AD2-816E-743B67E5EE33_w1024_q10.jpg"/>
        <figcaption>4 Граф Ян Кантій Шептицький, графиня Софія Шептицька (ур. Фредро), граф Казимир (о. Климентій) Шептицький, граф Роман (о. Андрей) Шептицький у Закопаному. Квітень 1892 р. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/9169D142-7C38-4403-BECB-F98233EE5EF9_w1024_q10.jpg"/>
        <figcaption>5 Казимир (о. Климентій) граф Шептицький у Ґрісі (Тіроль, Австрія). 1898 р. Фото з колекції «Archiwum Szeptyckich». Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/1FE90923-54B0-49C0-B24E-2197C6E5543F_w1024_q10.jpg"/>
        <figcaption>6 Граф Леон Шептицький і граф Казимир (о. Климентій) Шептицький. Перед 1902 роком. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/52C5BB03-FDED-4093-97FA-A84F4AF19625_w1024_q10.jpg"/>
        <figcaption>7 Казимир малює портрет матері Софії Шептицької. 1903 рік. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/A3647AB2-5995-4F77-AA21-90AD209296A9_w1024_q10.jpg"/>
        <figcaption>8 Секретар австрійського парламенту граф Казимир Шептицький (стоїть другий зліва) серед грона політиків</figcaption>
      </figure>
      <figure>
        <img src="https://gdb.rferl.org/937D6DFA-6765-439B-ABDF-C851C2F9C4F9_w1024_q10.jpg"/>
        <figcaption>9 Граф Казимир Шептицький. Перед 1911 р. Фото з колекції «Archiwum Szeptyckich» (Власність «Fundacji Rodu Szeptyckich»)</figcaption>
      </figure>
      <figure>
        <img src="https://gdb.rferl.org/7CEEBBBB-4BC3-4478-B267-96BBC3834E52_w1024_q10.jpg"/>
        <figcaption>10 Отець Климентій. Унів, 30-і рр.. ХХ ст. Фото зі збірки Андрія Захарківа-Олійника</figcaption>
      </figure>
      <figure>
        <img src="https://gdb.rferl.org/AA8E2D63-AB05-403C-AFDB-CFE44141E958_w1024_q10.jpg"/>
        <figcaption>11 Отець Климентій у співслужінні Божественної Літургії разом з вихователями Папської Руської колегії (Руссікум) у базиліці Святого Петра у Римі 21 травня 1939 р., під час відзначення 950-ї річниці Хрещення Руси-України. Літургію очолює архиєпископ Олександр Євреїнов</figcaption>
      </figure>
      <figure>
        <img src="https://gdb.rferl.org/C3BDBE85-5182-4786-89EF-31CFC9905A98_w1024_q10.jpg"/>
        <figcaption>12 Світлина архиєпископа Климентія Шептицького, яку отець дав синові художника Олекси Новаківського</figcaption>
      </figure>
      <figure>
        <img src="https://gdb.rferl.org/D197EEEF-896B-42D9-B4BC-58A5270E1F26_w1024_q10.jpg"/>
        <figcaption>13 Отець Климентій із монахами-студитами та дітьми-сиротами. Унів, 30-і рр. ХХ ст.</figcaption>
      </figure>
      <figure>
        <img src="https://gdb.rferl.org/97A47658-12EA-4BC0-9406-D8CB8DDD6E38_w1024_q10.jpg"/>
        <figcaption>14 Отець Климентій і отець Йосиф Сліпий в часі візиту до Італії (Тіволі) біля озера Альбано. 1939 р. Фото із фондів Постуляційного центру монастирів Студійського уставу</figcaption>
      </figure>
      <figure>
        <img src="https://gdb.rferl.org/39A8DF6E-4B90-49C6-940E-F2463AE60C67_w1024_q10.jpg"/>
        <figcaption>15 Фотографія архимандрита УГКЦ Климентія Шептицького з його досудової справи. Був заарештований НКВС у 1947 році. Фото з фейсбуку Юстина Бойка </figcaption>
      </figure>
    </article>
  </body>
</html>