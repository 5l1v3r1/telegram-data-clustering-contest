<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/entertainment/1561936/o-archisyntaktis-tis-vogue-entoyarnt-eninfoyl-tha-aponeimei-to-eikastiko-brabeio-terner-2019"/>
    <meta property="og:site_name" content="NOOZ."/>
    <meta property="article:published_time" content="2019-11-17T12:00:00+00:00"/>
    <meta property="og:title" content="Ο αρχισυντάκτης της Vogue Έντουαρντ Ένινφουλ θα απονείμει το εικαστικό Βραβείο Τέρνερ 2019"/>
    <meta property="og:description" content="Μόδα και τέχνη θα συναντηθούν και πάλι τον επόμενο μήνα, όταν ο Έντουαρντ Ένινφουλ, αρχισυντάκτης της βρετανικής Vogue θα απονείμει το Βραβείο Τέρνερ (Turner Prize 2019)."/>
  </head>
  <body>
    <article>
      <h1>Ο αρχισυντάκτης της Vogue Έντουαρντ Ένινφουλ θα απονείμει το εικαστικό Βραβείο Τέρνερ 2019</h1>
      <address>
        <time datetime="2019-11-17T12:00:00+00:00">17 Nov 2019, 12:00</time>
      </address>
      <p>
        <b>Μόδα και τέχνη θα συναντηθούν και πάλι τον επόμενο μήνα, όταν ο Έντουαρντ Ένινφουλ, αρχισυντάκτης της βρετανικής Vogue θα απονείμει το Βραβείο Τέρνερ (Turner Prize 2019).</b>
      </p>
      <p>Το βραβείο απονέμεται κάθε χρόνο σε <b>έναν Βρετανό ή με έδρα τη Βρετανία εικαστικό καλλιτέχνη με βάση έκθεση των έργων του που διοργανώθηκε τους τελευταίους 12 μήνες.</b> Το βραβείο συνοδεύεται από χρηματικό έπαθλο 25.000 λιρών Αγγλίας, ενώ το ποσό των 5.000 λιρών Αγγλίας δίνεται σε καλλιτέχνες που επιλέγονται στη βραχεία λίστα υποψηφιοτήτων.</p>
      <p>Τα προηγούμενα χρόνια έχουν βραβευθεί <b>οι Στιβ ΜακΚουίν, Ντάμιεν Χιρστ, Βόλφγκανγκ Τίλμανς, Μαρκ Κουίν.</b> Πέρσι το βραβείο απονεμήθηκε στη <b>Σάρλοτ Πρότζερ</b>, για ταινία που γύρισε με το iPhone της με θέμα την εμπειρία που βίωσε, όταν αποκάλυψε πως είναι ομοφυλόφιλη ζώντας σε μια αγροτική περιοχή της Σκωτίας.</p>
      <p>Οι φετινοί υποψήφιοι, έργα των οποίων παρουσιάζονται στο Turner Contemporary στην πόλη Μάργκεϊτ, είναι οι Tai Shani, ο Lawrence Abu Hamdan, Helen Cammock και Oscar Murillo.</p>
      <p>Ο νικητής θα βραβευθεί με τελετή στην Πινακοθήκη Μοντέρνας Τέχνης Τέιτ, στο Λονδίνο στις 3 Δεκεμβρίου.</p>
    </article>
  </body>
</html>