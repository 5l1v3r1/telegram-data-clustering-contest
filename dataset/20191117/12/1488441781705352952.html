<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/17/google-sta-testando-nuovi-promemoria-suo-widget-at-glance-li-avete-foto-682453/"/>
    <meta property="og:site_name" content="AndroidWorld"/>
    <meta property="article:published_time" content="2019-11-17T12:03:26+00:00"/>
    <meta property="og:title" content="Google sta testando nuovi promemoria per il suo widget At-a-glance: voi li avete? (foto)"/>
    <meta property="og:description" content="Google è sempre a lavoro per testare e proporre nuove soluzioni sulle sue app e servizi Android e proprio in..."/>
  </head>
  <body>
    <article>
      <h1>Google sta testando nuovi promemoria per il suo widget At-a-glance: voi li avete? (foto)</h1>
      <address><time datetime="2019-11-17T12:03:26+00:00">17 Nov 2019, 12:03</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google</b> è sempre a lavoro per testare e proporre nuove soluzioni sulle sue app e servizi Android e proprio in questo contesto nelle ultime ore sono emerse alcune novità per il widget <i><b>At-a-glance</b></i>, quello ufficiale del <a href="https://www.androidworld.it/tag/pixel-launcher/">Pixel Launcher</a>.</p>
      <p>Le prime immagini che vedete nella <b>galleria a fine articolo</b> mostrano delle funzionalità <b>aggiuntive</b> per i promemoria che vengono visualizzati attraverso il widget ufficiale del Pixel Launcher: solitamente vediamo <i>Eventi di calendario</i>, <i>Informazioni sui prossimi voli</i> ed <i>Informazioni sul traffico</i>, ma Mishaal Rahman di <a href="https://www.xda-developers.com/at-a-glance-widget-tests-showing-google-assistant-reminders/"><i>XDA</i></a> ha notato delle opzioni aggiuntive. Tra queste troviamo la categoria <i><b>Experiments</b></i> che probabilmente si riferirà a promemoria provenienti da specifiche app e quella dei <i><b>Promemoria</b> </i>impostati dall’utente.</p>
      <p>La proposizione di queste funzionalità aggiuntive per il widget At-a-glance sono in fase di test per un <b>numero ristretto di utenti</b> e non sappiamo se e quando verranno implementate pubblicamente. Potete <b>verificare voi stessi</b> se le avete ricevute, tramite la <b>pressione prolungata</b> del widget e tappando su <i>Preferenze</i>, accedendo così alla sezione <i>Riepilogo</i>.</p>
    </article>
  </body>
</html>