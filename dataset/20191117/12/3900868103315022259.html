<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1561956/roybikwnas-erixan-feig-bolan-exw-apo-to-spiti-toy-adwni-gewrgiadi"/>
    <meta property="og:site_name" content="NOOZ."/>
    <meta property="article:published_time" content="2019-11-17T12:05:00+00:00"/>
    <meta property="og:title" content="Ρουβίκωνας: Έριξαν φέιγ βολάν έξω από το σπίτι του Άδωνι Γεωργιάδη"/>
    <meta property="og:description" content="Μέλη της αναρχικής συλλογικότητας &quot;Ρουβίκωνας&quot; έριξαν λίγο μετά τις 12:30 φέιγ βολάν έξω από το σπίτι του υπουργού Ανάπτυξης και Επενδύσεων Άδωνι Γεωργιάδη."/>
  </head>
  <body>
    <article>
      <h1>Ρουβίκωνας: Έριξαν φέιγ βολάν έξω από το σπίτι του Άδωνι Γεωργιάδη</h1>
      <address>
        <time datetime="2019-11-17T12:05:00+00:00">17 Nov 2019, 12:05</time>
      </address>
      <p>
        <b>Μέλη της αναρχικής συλλογικότητας "Ρουβίκωνας" έριξαν λίγο μετά τις 12:30 φέιγ βολάν έξω από το σπίτι του υπουργού Ανάπτυξης και Επενδύσεων Άδωνι Γεωργιάδη.</b>
      </p>
      <p>Αμέσως μετά τράπηκαν σε φυγή ενώ πριν από λίγο ανέβασαν ανάρτηση σε ιστοσελίδα του αντιεξουσιαστικού χώρου σχετικά με την ενέργειά τους.</p>
      <p>Αντιδημοκρατική, τραμπούκικη και φασιστική χαρακτηρίζει ο κυβερνητικός εκπρόσωπος την επίθεση με τρικάκια από τον Ρουβίκωνα στο σπίτι του υπουργού Ανάπτυξης 'Αδωνι Γεωργιάδη. «Το σπίτι του υπουργού Ανάπτυξης 'Αδωνι Γεωργιάδη δέχθηκε σήμερα, ανήμερα μιας σημαντικής ημέρας για τη Δημοκρατία μας, αντιδημοκρατική επίθεση από τους τραμπούκους του Ρουβίκωνα. Τέτοιου τύπου φασιστικές επιθέσεις δεν πτοούν κανέναν στην κυβέρνηση» δήλωσε ο Στέλιος Πέτσας. Πρόσθεσε ακόμη πως «οι μεταρρυθμίσεις προχωρούν και η έννομη τάξη αποκαθίσταται. Είναι υποχρέωση όλων των δυνάμεων που πιστεύουν στη Δημοκρατία, να το δείξουν εμπράκτως καταδικάζοντας τέτοιες επιθέσεις που στρέφονται εναντίον της».</p>
    </article>
  </body>
</html>