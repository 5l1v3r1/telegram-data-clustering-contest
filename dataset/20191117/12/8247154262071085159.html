<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-vkotre-proyde-akciya-svyatiy-mikolay-dityam"/>
    <meta property="og:site_name" content="Кременчугская газета"/>
    <meta property="article:published_time" content="2019-11-17T12:00:00+00:00"/>
    <meta property="og:title" content="У Кременчуці вкотре пройде акція «Святий Миколай - дітям»"/>
    <meta property="og:description" content="Опис реалізації заходу.  "/>
  </head>
  <body>
    <article>
      <h1>У Кременчуці вкотре пройде акція «Святий Миколай - дітям»</h1>
      <address>
        <time datetime="2019-11-17T12:00:00+00:00">17 Nov 2019, 12:00</time>
      </address>
      <p>
        <b>Опис реалізації заходу.</b>
      </p>
      <p> </p>
      <p>З метою привітання з Днем Святого Миколая дітей та молоді, які опинилися у складних життєвих обставинах, залучення молодіжних організацій до роботи з дітьми та молоддю соціально вразливих категорій, на виконання Комплексної програми «Молодь Кременчука» на 2016-2020 роки, керуючись статтею 32 Закону України «Про місцеве самоврядування в Україні», виконавчий комітет Кременчуцької міської ради минулої п’ятниці вирішив провести благодійну акцію «Святий Миколай – дітям» у 2019 році в м. Кременчуці з 19 листопада 2019 року по 24 грудня 2019 року в дитячих соціальних закладах м. Кременчука.</p>
      <p>Соціальна категорія, на яку розрахований захід:</p>
      <p>- діти та молодь, які опинилися у складних життєвих обставинах;</p>
      <p>- діти та молодь з особливими потребами;</p>
      <p>- діти-сироти та діти, позбавлених батьківського піклування.</p>
      <p>Очікувані результати заходу (якісні і кількісні показники):</p>
      <p>Кількість волонтерів – 300 осіб.</p>
      <p>Кількість охоплених соціальних установ – 8.</p>
      <p>Кількість охоплених акцією соціально незахищених дітей – 3000 осіб.</p>
      <p>Кількість залучених навчальних закладів – 40.</p>
      <p>Опис реалізації заходу:</p>
      <ul>
        <li>проведення організаційних зборів з лідерами студентського та учнівського самоврядування;</li>
        <li>розроблення тренінгів для волонтерів із числа учнівської та студентської молоді;</li>
        <li>проведення «Марафону написання листів Святому Миколаю»;</li>
        <li>проведення навчальних тренінгів для волонтерів;</li>
        <li>організація роботи офісів Святого Миколая в навчальних закладах міста;</li>
        <li>організація збору подарунків волонтерами в торговельних мережах міста;</li>
        <li>проведення заходів в соціальних закладах міста Кременчука до Дня Святого Миколая.</li>
      </ul>
      <p>Матеріально-технічне забезпечення заходу: здійснюється за рахунок коштів, передбачених в міському бюджеті на 2019 рік на реалізацію заходів програми «Молодь Кременчука» на 2016-2020 роки. Крім цього, використовується матеріально-технічна база організаторів заходу.</p>
      <p> </p>
      <p>Олег Булашев</p>
    </article>
  </body>
</html>