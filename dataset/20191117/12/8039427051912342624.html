<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957373"/>
    <meta property="og:site_name" content="Andhrajyothy"/>
    <meta property="article:published_time" content="2019-11-17T12:52:07+00:00"/>
    <meta property="og:title" content="బాలాసాహెబ్‌కు పోటాపోటీ నివాళులు"/>
    <meta property="og:description" content="ADVT"/>
  </head>
  <body>
    <article>
      <h1>బాలాసాహెబ్‌కు పోటాపోటీ నివాళులు</h1>
      <address>
        <time datetime="2019-11-17T12:52:07+00:00">17 Nov 2019, 12:52</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> శివసేన వ్యవస్థాపకుడు బాల్ థాక్రే ఏడవ వర్ధంతి సందర్భంగా పార్టీలకు అతీతంగా మహారాష్ట్ర నేతలంతా ఆయనకు ఆదివారంనాడు ఘనంగా నివాళులర్పించారు. బాల్ థాక్రే కుమారుడు, శివసేన చీఫ్ ఉద్ధవ్ థాక్రే, ఆయన భార్య రష్మి థాకరేలు బాల్ థాక్రే సమాధిపై పుష్పగుచ్ఛాలు ఉంచి శ్రద్ధాంజలి ఘటించారు. శివసేన సీనియర్ నేత సంజయ్ రౌత్, అరవింద్ సావంత్ తదితరులు సైతం ఘన నివాళులర్పించారు.</p>
      <p>  ఎన్‌సీపీ తరఫున ఛగన్ భుజ్‌బల్, జయంత్ పాటిల్‌ నివాళులు అర్పించారు. బీజేపీ నేత, మాజీ ముఖ్యమంత్రి దేవేంద్ర ఫడ్నవిస్ ఓ ట్వీట్‌లో బాలాసాహెబ్‌కు నివాళులు తెలియజేశారు. ఆయన జ్ఞాపకాలను గుర్తుచేసుకున్నారు.  ఎన్‌సీపీ నేత శరద్ పవార్ ఓ ట్వీట్‌లో బాలాసాహెబ్‌కు నివాళులర్పించారు. మరాఠా ప్రజల వాణిని, ఆత్మగౌరవాన్ని చాటిన నేత బాలాసాహెబ్ అని, ఆయన రాజకీయాలు కేవలం సామాజిక అంశాల చుట్టూనే తిరిగేవని, బాలాసాహెబ్ వర్ధంతి సందర్భంగా ఆయనకు అభివాదాలు తెలియజేస్తున్నానని పవార్ ఆ ట్వీట్‌లో పేర్కొన్నారు. </p>
      <p>1926 జనవరి 23న పుణెలో జన్మించిన బాల్ థాకరే 'ది ఫ్రీ ప్రెస్ జర్నల్' కార్టూనిస్టుగా తన కెరీర్ ప్రారంభించారు. 1966లో శివసేన స్థాపించారు. మరాఠీ వార్తాపత్రిక 'సామ్నా' వ్యవస్థాపకుడు కూడా ఆయనే. తన రాజకీయ జీవితంలో ఎలాంటి పదవులను ఆయన చేపట్టలేదు. 2012 నవంబర్ 17న ఆయన గుండెపోటుతో కన్నుమూశారు. అప్పటికి ఆయన వయస్సు 86 ఏళ్లు.</p>
    </article>
  </body>
</html>