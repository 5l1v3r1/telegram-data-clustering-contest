<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/royvikonas-ntoy-sto-spiti-toy-adoni-georgiadi/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-17T12:02:31+00:00"/>
    <meta property="og:title" content="Ρουβίκωνας: «Ντου» στο σπίτι του Άδωνι Γεωργιάδη"/>
    <meta property="og:description" content="Έξω από το σπίτι του υπουργού Ανάπτυξης Άδωνι Γεωργιάδη έφτασαν μέλη της αναρχικής συλλογικότητας «Ρουβίκωνας» και πέταξαν φέιγ βολάν."/>
  </head>
  <body>
    <article>
      <h1>Ρουβίκωνας: «Ντου» στο σπίτι του Άδωνι Γεωργιάδη</h1>
      <address>
        <time datetime="2019-11-17T12:02:31+00:00">17 Nov 2019, 12:02</time>
      </address>
      <p>Έξω από το σπίτι του <b>υπουργού Ανάπτυξης <a href="https://neaselida.gr/tag/adonis-georgiadis/">Άδωνι Γεωργιάδη</a></b> έφτασαν μέλη της αναρχικής συλλογικότητας <b>«<a href="https://neaselida.gr/tag/rouvikonas/">Ρουβίκωνας</a>»</b> και πέταξαν φέιγ βολάν.</p>
      <p>Σύμφωνα με πληροφορίες, τα μέλη του <b>Ρουβίκωνα</b> πέταξαν φέιγ βολάν και αποχώρησαν, ενώ στη συνέχεια έκαναν ανάρτηση σε γνωστή ιστοσελίδα του αναρχικού χώρου, μέσω της οποίας επιτίθενται στον <b>υπουργό Ανάπτυξης.</b></p>
      <p>Μεταξύ άλλων, στην ανάρτηση για τον <b>Άδωνι Γεωργιάδη,</b> αναφέρουν: «Στο σήμερα, εκτός από τις ψευδείς ειδήσεις που προσπάθησε να διαδώσει σχετικά με την υποστήριξη της κυβέρνησης στο μικρό Παναγιώτη-Ραφαήλ, απροκάλυπτα κοροϊδεύοντας τον κόσμο, προχώρησε, σε ελβετικό ντοκιμαντέρ, σε μία ανεκδιήγητη δήλωση σε ότι αφορά το σκάνδαλο Novartis που δείχνει την αρρωστημένη και τελείως διαστρεβλωμένη αντίληψη που έχει για την κοινωνία…».</p>
      <p>Σε ανακοίνωσή του, ο υφυπουργός παρά τω Πρωθυπουργώ και κυβερνητικός εκπρόσωπος, <b>Στέλιος Πέτσας,</b> τονίζει: «Το σπίτι του Υπουργού Ανάπτυξης, <b>Άδωνι Γεωργιάδη,</b> δέχθηκε σήμερα, ανήμερα μιας σημαντικής ημέρας για τη Δημοκρατία μας, αντιδημοκρατική επίθεση από τους τραμπούκους του <b>Ρουβικωνα.</b> Τέτοιου τύπου φασιστικές επιθέσεις δεν πτοούν κανέναν στην κυβέρνηση. Οι μεταρρυθμίσεις προχωρούν και η έννομη τάξη αποκαθίσταται. Είναι υποχρέωση όλων των δυνάμεων που πιστεύουν στη Δημοκρατία, να το δείξουν εμπράκτως καταδικάζοντας τέτοιες επιθέσεις που στρέφονται εναντίον της».</p>
      <figure>
        <iframe src="https://www.youtube.com/embed/53sMH9NkO7Y" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/polytechneio-plithos-kosmoy-tima-tin-46i-epeteio-tis-exegersis/"/>
      </related>
    </article>
  </body>
</html>