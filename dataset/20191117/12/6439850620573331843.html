<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461340/%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%AE%E0%A6%A4%E0%A7%8B-%E0%A6%9A%E0%A6%BE%E0%A6%B2%E0%A7%87%E0%A6%B0-%E0%A6%A6%E0%A6%BE%E0%A6%AE%E0%A6%93-%E0%A6%AF%E0%A7%87%E0%A6%A8-%E0%A6%85%E0%A6%B8%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%AC%E0%A6%BF%E0%A6%95-%E0%A6%AA%E0%A6%B0%E0%A7%8D%E0%A6%AF%E0%A6%BE%E0%A7%9F%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-17T12:02:00+00:00"/>
    <meta property="og:title" content="পেঁয়াজের মতো চালের দামও যেন অস্বাভাবিক পর্যায়ে না যায় ॥ খাদ্যমন্ত্রী"/>
    <meta property="og:description" content="অনলাইন রিপোর্টার ॥ পেঁয়াজের দামের মতো চালের দামও যেন অস্বাভাবিক পর্যায়ে চলে না যায়, সে ব্যাপারে ব্যবসায়ীদের সতর্ক থাকতে বলেছেন খাদ্যমন্ত্রী সাধন চন্দ্র মজুমদার। রবিবার সকালে খাদ্য ভবনে চালকল মালিকদের সঙ্গে এক বৈঠকের শুরুতে তিনি এ সতর্কতা দেন। মন্ত্রী বলেন, কয়েকদিন ধরে পত্র-পত্রিকায় দেখছি চালের দাম বাড়ছে। ..."/>
  </head>
  <body>
    <article>
      <h1>পেঁয়াজের মতো চালের দামও যেন অস্বাভাবিক পর্যায়ে না যায় ॥ খাদ্যমন্ত্রী</h1>
      <address>
        <time datetime="2019-11-17T12:02:00+00:00">17 Nov 2019, 12:02</time>
      </address>
      <figure>
        <img src="http://www.dailyjanakantha.com/files/201911/1573995716_06.jpg"/>
      </figure>
      <p>অনলাইন রিপোর্টার ॥ পেঁয়াজের দামের মতো চালের দামও যেন অস্বাভাবিক পর্যায়ে চলে না যায়, সে ব্যাপারে ব্যবসায়ীদের সতর্ক থাকতে বলেছেন খাদ্যমন্ত্রী সাধন চন্দ্র মজুমদার।</p>
      <p>রবিবার সকালে খাদ্য ভবনে চালকল মালিকদের সঙ্গে এক বৈঠকের শুরুতে তিনি এ সতর্কতা দেন।</p>
      <p>মন্ত্রী বলেন, কয়েকদিন ধরে পত্র-পত্রিকায় দেখছি চালের দাম বাড়ছে। তবে এখনো আমাদের মজুদ অনেক বেশি। পেঁয়াজের দামের মতো চালের দাম নিয়েও যেন কোনো সমস্যা না হয়, সহনীয় বাজার যেন অস্বাভাবিক পর্যায়ে চলে না যায়। বাজার সহনীয় রাখতে হবে। এ ব্যাপারে আপনারা সতর্ক থাকবেন।</p>
      <p>সাধন চন্দ্র বলেন, ফাইন রাইসের (ভালোমানের চাল) দাম কিছুটা বেড়েছে, তবে দাম যেন অসহনীয় পর্যায়ে না যায়। চালের দাম কম থাকলেও আমাদের গোষ্ঠী উদ্ধার করা হয়, বাড়লেও গোষ্ঠী উদ্ধার করা হয়। এ ব্যাপারে আপনারা সতর্ক থাকবেন।</p>
      <p>চালকল মালিকদের উদ্দেশ্যে খাদ্যমন্ত্রী বলেন, পেঁয়াজ নিয়ে অযথা একটা কেলেঙ্কারি হয়েছে। চাল নিয়ে পেঁয়াজের মতো এরকম যেন না হয়, সেজন্য আপনাদের ডেকেছি।</p>
      <p>মন্ত্রী বলেন, ওএমএসের (খোলা বাজারের) চাল ডিলাররা নিতে চায় না, কারণ কম দাম। এ ব্যাপারে কোনো অনিয়ম থাকলে সেটা আমাদের জানাবেন।</p>
    </article>
  </body>
</html>