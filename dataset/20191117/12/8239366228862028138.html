<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/netverezyy_pidlitok_za_kermom_u_lvovi_zupynyly_porushnyka_330936.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T12:53:00+00:00"/>
    <meta property="og:title" content="Нетверезий підліток за кермом: у Львові зупинили порушника"/>
    <meta property="og:description" content="Як повідомили у прес-службі Патрульної поліції Львівської області, у ніч на 17 листопада на вулиці Княгині Ольги патрульні побачили автомобіль &quot;Suzuki&quot;, який їхав в темну пору доби без увімкненого світла фар"/>
  </head>
  <body>
    <article>
      <h1>Нетверезий підліток за кермом: у Львові зупинили порушника</h1>
      <h2>Як повідомили у прес-службі Патрульної поліції Львівської області, у ніч на 17 листопада на вулиці Княгині Ольги патрульні побачили автомобіль "Suzuki", який їхав в темну пору доби без увімкненого світла фар</h2>
      <address>
        <time datetime="2019-11-17T12:53:00+00:00">17 Nov 2019, 12:53</time>
      </address>
      <figure>
        <img src="https://galinfo.com.ua/media/gallery/intxt/n/e/netverezevodinnia.jpg"/>
      </figure>
      <p>Транспортний засіб зупинили і побачили за кермом юнака. Від нього було чутно алкоголем. Як виявилося, що у молодого водія і посвідчення не було, адже він неповнолітній.</p>
      <p>"Водій спочатку заперечував, що вживав алкоголь і казав, що просто забув увімкнути фари. Мовляв, просто вчиться їздити. Батьків вдома не було, тому він вирішив скористатися моментом і взяв ключі "мотнути коло кругом району". Ми зв’язалися з його бабусею" - розповідає патрульний 4 батальйону Богдан Грицаїшин.</p>
      <p>Бабця молодика розповіла, що загалом він і гарно вчиться, і добра дитина, але потрапив під вплив компанії.<br/>Водій пройшов перевірку на пристрої драгер і результат 1,43 проміле. 17-річний хлопець отримав протоколи: за неувімкнені фари(ч.2ст.122КУпАП), за те, що сів за кермо не маючи документів і ніколи не отримував посвідчення водія(за ч.1 і ч.2 ст.126 КУпАП), а також, за керування в стані сп’яніння</p>
      <p>Шановні батьки поспілкуйтеся зі своїми дітьми про неприпустимість подібного. Водії, вкотре закликаємо не сідати в стані сп’яніння за кермо.</p>
      <p>Нагадаємо, як писало Гал-інфо, на Сихові за півтори години патрульні "впіймали" <a href="https://galinfo.com.ua/news/na_syhovi_za_pivtory_godyny_patrulni_vpiymaly_13_porushnykiv_330638.html">13 порушників</a>.</p>
    </article>
  </body>
</html>