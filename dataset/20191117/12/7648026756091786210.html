<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a2%d7%93%d7%9c%d7%90%d7%99%d7%93%d7%a2-2020-%d7%91%d7%a4%d7%aa%d7%97-%d7%aa%d7%a7%d7%95%d7%94-%d7%94%d7%a4%d7%a0%d7%99%d7%a0%d7%92-%d7%97%d7%9c%d7%9c-%d7%92%d7%99%d7%91%d7%95%d7%a8%d7%99-%d7%a2%d7%9c-%d7%95%d7%94%d7%95%d7%a4%d7%a2%d7%95%d7%aa-%d7%91%d7%a8%d7%97%d7%95%d7%91-%d7%97%d7%99%d7%99%d7%9d-%d7%a2%d7%95%d7%96%d7%a8-418341/3"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-17T12:00:00+00:00"/>
    <meta property="og:title" content="עדלאידע 2020 בפתח תקוה: הפנינג חלל, גיבורי על והופעות ברחוב חיים עוזר"/>
    <meta property="og:description" content="עיריית פתח תקוה החליטה כי ביום 10.3.2020 תיערך עדלאידע לאורך רחוב חיים עוזר בסימן &quot;הפנינג חלל וגיבורי על&quot;. במקום יהיו דוכנים ופינות הפעלה, פינות מדע לצעירים, דמויות שטח מתאימות לנושא (לרבות גיבורי על), אלמנטים עיצוביים יוצאי דופן, אביזרי הדמיה מיוחדים וכמובן אמנים, בדרנים והרבה צחוק ושמחה"/>
  </head>
  <body>
    <article>
      <h1>עדלאידע 2020 בפתח תקוה: הפנינג חלל, גיבורי על והופעות ברחוב חיים עוזר</h1>
      <h2>עיריית פתח תקוה החליטה כי ביום 10.3.2020 תיערך עדלאידע לאורך רחוב חיים עוזר בסימן "הפנינג חלל וגיבורי על". במקום יהיו דוכנים ופינות הפעלה, פינות מדע לצעירים, דמויות שטח מתאימות לנושא (לרבות גיבורי על), אלמנטים עיצוביים יוצאי דופן, אביזרי הדמיה מיוחדים וכמובן אמנים, בדרנים והרבה צחוק ושמחה</h2>
      <address><time datetime="2019-11-17T12:00:00+00:00">17 Nov 2019, 12:00</time> by <a rel="author">מתן דויטש</a></address>
      <figure>
        <img src="http://mynetpetahtikva.co.il/dyncontent/2019/3/21/18d8828f-bd09-4c90-b80a-b8fe006d3f49.jpeg"/>
        <figcaption>עדלאידע פתח תקוה 2019. צילום: מור גפני-דור</figcaption>
      </figure>
      <p>חג פורים ייערך רק בעוד כארבעה חודשים, אבל בעיריית פתח תקוה כבר נערכים בשיא המרץ לקראת האירועים שיתקיימו לכבודו.</p>
      <p>"עדלאידע 2020 הפנינג חלל וגיבורי על" תתקיים השנה ביום שלישי, יד באדר תש"ף, 10.3.2020 במרכז העיר, לאורך רחוב חיים עוזר, ברחבת העירייה ובכיכר המייסדים.</p>
      <p>השנה העדלאידע תהיה בסימן חלל וגיבורי על ולאורך הרחובות יהיו דוכנים ופינות הפעלה בנושא, פינות מדע לצעירים, דמויות שטח מתאימות לנושא (לרבות גיבורי על), אלמנטים עיצוביים יוצאי דופן, אביזרי הדמיה מיוחדים וכמובן אמנים, בדרנים והרבה צחוק ושמחה.</p>
      <p>על הבמה המרכזית יופיעו ד"ר חיים והחייזרים וכוכב היוטיוב קווין רובין.</p>
      <p>האירוע יתקיים כאמור ב 10.3.2020 החל מהשעה 9.00 ועד השעה 14.00.</p>
      <p>ראש העירייה רמי גרינברג: "השנה נחלוק כבוד לאילן ואסף רמון ז"ל ונקדיש את הפנינג פורים לנושא החלל. נקיים אירוע מהנה ושמח עם דגשים לנושא החלל וגיבורי העל האהובים על הילדים. אין לי ספק כי גם השנה יהיה אירוע מיוחד, מהנה ובלתי נשכח".</p>
      <p>האירוע ביוזמת ובהפקת אגף אירועים, תרבות ופנאי.</p>
    </article>
  </body>
</html>