<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1561957/panathinaikos-amerikanos-prwin-paiktis-twn-prasinwn-thelei-na-analabei-tin-techniki-igesia"/>
    <meta property="og:site_name" content="NOOZ."/>
    <meta property="article:published_time" content="2019-11-17T12:13:00+00:00"/>
    <meta property="og:title" content="Παναθηναϊκός: Αμερικανός πρώην παίκτης των &quot;πρασίνων&quot; θέλει να αναλάβει την τεχνική ηγεσία"/>
    <meta property="og:description" content="Mετά την απομάκρυνση του Αργύρη Πεδουλάκη από τον πάγκο του &quot;τριφυλλιού&quot;, ο Παναθηναϊκός έχει κληθεί να βρει προπονητή, ο οποίος να μπορεί να διαχειριστεί το ρόστερ και να επαναφέρει το DNA νικητή στους &quot;πράσινους&quot;."/>
  </head>
  <body>
    <article>
      <h1>Παναθηναϊκός: Αμερικανός πρώην παίκτης των "πρασίνων" θέλει να αναλάβει την τεχνική ηγεσία</h1>
      <address>
        <time datetime="2019-11-17T12:13:00+00:00">17 Nov 2019, 12:13</time>
      </address>
      <p>
        <b>Mετά την απομάκρυνση του Αργύρη Πεδουλάκη από τον πάγκο του "τριφυλλιού", ο Παναθηναϊκός έχει κληθεί να βρει προπονητή, ο οποίος να μπορεί να διαχειριστεί το ρόστερ και να επαναφέρει το DNA νικητή στους "πράσινους".</b>
      </p>
      <p>Σύμφωνα με πληροφορίες, ένα νέο όνομα προστέθηκε στη λίστα των προπονητών για την τεχνική ηγεσία στον Παναθηναϊκό και αυτός ακούει στο όνομα <b>Μπάιρον Σκοτ</b>.</p>
      <p>Έχει αγωνιστεί στον Παναθηναϊκό,μάλιστα έκλεισε και την καριέρα του, ενώ έχει και προπονητική εμπειρία από το ΝΒΑ. Βέβαια, έχει να προπονήσει από το 2016.</p>
      <h3>ΤΟ WHO IS WHO ΤΟΥ ΜΠΑΪΡΟΝ ΣΚΟΤ</h3>
      <p><b>Ως παίκτης:</b><br/>1983 - 1993 Λος Άντζελες Λέικερς<br/>1993 - 1995 Ιντιάνα Πέισερς<br/>1995 - 1996 Μέμφις Γκρίζλις<br/>1996 - 1997 Λος Άντζελες Λέικερς<br/><b>1997 - 1998 Παναθηναϊκός Α.Ο.</b><br/>Ως προπονητής:<br/>1998 - 2000 Σακραμέντο Κινγκς<br/>2000 - 2004 Νιου Τζέρσεϊ Νετς<br/>2004 - 2009 Νιου Όρλεανς Χόρνετς<br/>2010 - 2013 Κλίβελαντ Καβαλίερς<br/>2014 - 2016 Λος Άντζελες Λέικερς</p>
      <figure>
        <img src="https://panathinaikos24.gr/wp-content/uploads/2016/01/Byron.jpg"/>
      </figure>
      <h3>Εκείνος επιδιώκει την συνεργασία</h3>
      <p>Σύμφωνα με δημοσιογραφικές πηγές, 58χρονος  Αμερικανός κόουτς έχει κάνει "άνοιγμα" στον Παναθηναϊκό, καθώς θέλει να αναλάβει τα ηνία στην τελευταία ομάδα που αγωνίστηκε. Το επίμαχο δημοσίευμα αναφέρει: <i><b>«Η Αθήνα ήταν ο τελευταίος σταθμός στην καριέρα του Μπάιρον Σκοτ, πριν αποφασίσει να στραφεί στην προπονητική. Από το καλοκαίρι του 1998 έως τον 2016, ο Σκοτ εργάστηκε στο ΝΒΑ, αρχικά ως βοηθός και έπειτα ως πρώτος προπονητής. Συγκεκριμένα, ο Αμερικανός δούλεψε κατά σειρά σε Σακραμέντο Κινγκς ως μέλος του επιτελείου και ως κόους στους Νιού Τζέρσι Νετς (2000-2004), Νιού Όρλεανς Χόρνετς (2004-2009), Κλίβελαντ Καβαλίερς (2010-2013) και Λος Άντζελες Λέικερς (2014-2016).</b></i></p>
      <p>
        <i>
          <b>Έκτοτε, ο Μπάιρον Σκοτ δεν έχει δουλέψει ξανά, αλλά όταν ενημερώθηκε από τον ατζέντη του για την προοπτική του Παναθηναϊκού, δήλωσε διαθέσιμος. Ο Σκοτ συνεργάζεται με το ESPN ως αναλυτής, αλλά είναι προφανές ότι θα ήθελε να κοουτσάρει ξανά.</b>
        </i>
      </p>
      <p>
        <i>
          <b>Η έλευση του Ρικ Πιτίνο την προηγούμενη σεζόν στο ΟΑΚΑ άνοιξε το δίαυλο με την άλλη πλευρά του Ατλαντικού και μετέτρεψε το Τριφύλλι σε ελκυστικό προορισμό. Υπό άλλες συνθήκες, ίσως ο Σκοτ να απέρριπτε ευγενικά την πρόταση, αλλά η δημοσιότητα που πήρε το έργο του Πιτίνο στην Ελλάδα τον έκανε να το προσεγγίσει πιο ζεστά.</b>
        </i>
      </p>
      <p>
        <i>
          <b>Μία από τις πρώτες ερωτήσεις του Σκοτ αφορούσε το ιδιοκτησιακό καθεστώς της ΚΑΕ Παναθηναϊκός. Ο Σκοτ δήλωσε ιδιαίτερα χαρούμενος που η ομάδα παραμένει στην κατοχή της οικογένειας Γιαννακόπουλου και θυμάται με τις πιο ευχάριστες αναμνήσεις τον Παύλο Γιαννακόπουλο. Ο Σκοτ είχε γνωριστεί με τον Δημήτρη Γιαννακόπουλο τη σεζόν που έμεινε στην Ελλάδα και τον ανακαλεί στη μνήμη του ως έναν ενθουσιώδη άνθρωπο, με λατρεία για τον Σύλλογο".</b>
        </i>
      </p>
    </article>
  </body>
</html>