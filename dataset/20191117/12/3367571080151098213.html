<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/di-fusco-individua-il-problema-al-napoli-manca-un-tramite-tra-societa-e-spogliatoio-414908"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-17T12:45:00+00:00"/>
    <meta property="og:title" content="Di Fusco individua il problema: &quot;Al Napoli manca un tramite tra società e spogliatoio&quot;"/>
    <meta property="og:description" content="A Radio Sportiva l'ex portiere del Napoli Raffaele Di Fusco ha commentato il momento della squadra partenopea."/>
  </head>
  <body>
    <article>
      <h1>Di Fusco individua il problema: "Al Napoli manca un tramite tra società e spogliatoio"</h1>
      <h2>A Radio Sportiva l'ex portiere del Napoli Raffaele Di Fusco ha commentato il momento della squadra partenopea.</h2>
      <address><time datetime="2019-11-17T12:45:00+00:00">17 Nov 2019, 12:45</time> by <a rel="author">Redazione Tutto Napoli.net</a></address>
      <p>A <i>Radio Sportiva</i> l'ex portiere del Napoli <b>Raffaele Di Fusco</b> ha commentato il momento della squadra partenopea.</p>
      <p>
        <i>"Ieri è arrivato un segnale di ripresa da Insigne, che in nazionale fa cose diverse rispetto a quelle che fa a Napoli: il gol aiuta a superare i momenti difficili e al Napoli ne sta vivendo uno molto particolare. La stagione non è finita ma gli obiettivi del Napoli sono cambiati: lo scudetto è un discorso chiuso, in Champions invece sta andando diversamente e l'obiettivo di andare avanti più possibile c'è, e poi è possibile l'aggancio al quarto posto. C'è tutto il tempo ma Napoli è una piazza particolare dove quando succedono cose brutte e antipatiche hai poco tempo per risolverle: hanno sbagliato giocatori, allenatore e società, ora sembra che i giocatori abbiano fatto il primo passo per scusarsi, adesso spetta soprattutto all'allenatore perchè con il carattere che ha è difficile che il presidente faccia un passo indietro. Manca una figura che faccia da tramite fra società e spogliatoio, così come l'allenatore in seconda, con cui di solito i giocatori si confidano: oggi non lo possono fare perchè è il figlio di Ancelotti. L'allenatore si deve aprire e Ancelotti è bravo in questo, ma qualcosa non ha funzionato. Milan-Napoli sarà una partita aperta a tutti i risultati, ma se il Napoli riesce a fare il suo gioco penso che la possa spuntare con un Milan che è una buona squadra ma non all'altezza di quella partenopea"</i>
      </p>
    </article>
  </body>
</html>