<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/16enne-ruba-auto-alla-madre-e-si-schianta-morto-nellincidente-in-8-in-macchina/1950276/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T12:02:12+00:00"/>
    <meta property="og:title" content="16enne ruba auto alla madre e si schianta/ Morto nell’incidente: “in 8 in macchina”"/>
    <meta property="og:description" content="Incidente a Udine: 16enne ruba l'auto della madre ma si schianta contro palo della luce e muore sul colpo. &quot;Erano in 9 in macchina&quot;"/>
  </head>
  <body>
    <article>
      <h1>16enne ruba auto alla madre e si schianta/ Morto nell’incidente: “in 8 in macchina”</h1>
      <h2>Incidente a Udine: 16enne ruba l’auto della madre ma si schianta contro palo della luce e muore sul colpo. “Erano in 9 in macchina”</h2>
      <address><time datetime="2019-11-17T12:02:12+00:00">17 Nov 2019, 12:02</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Una <b>tragedia nella notte a Udine</b> è quella accaduta ad una normalissima famiglia che nell’esuberanza di un figlio minorenne ora si ritrova a piangerne la morte dopo un <a href="https://www.ilsussidiario.net/news/incidente-brebemi-morto-bimbo-di-4-anni-terribile-schianto-ferite-due-dodicenni/1949985/"><b>violentissimo incidente</b></a>: un 16enne ruba l’auto alla madre per fare baldoria con gli amici, solo che si è schiantato per cause ancora tutte da dirimere ed è rimasto<a href="https://www.ilsussidiario.net/news/incidente-roma-fiumicino-aeroporto-bloccato-morta-20enne-code-e-traffico-in-tilt/1945364/"><b> schiacciato dalle lamiere morendo di fatto sul colpo</b></a>. Con lui nella macchina capovolta e capottata più volte altri 7 giovanissimi, tutti feriti ma non in gravi condizioni di vita: il ragazzino era residente a Fagagna (Udine) e ieri sera mentre la madre era fuori casa ha preso le chiavi della Opel senza dirlo ai genitori ed è uscito con gli amici facendone salire in numero eccessivo sull’auto di famiglia. All’improvviso, <b>mentre viaggiava con 8 persone contemporaneamente a bordo, il 16enne ha perso il controllo</b> della vettura e si è schiantato contro un palo della luce tra le frazioni di Villanova di San Daniele e Rodeano di Rive d’Arcano. La provinciale 5 si trasforma in un teatro di morte quando nel pieno della notte i testimoni e i soccorritori assistono alla tragedia: il ragazzo è troppo grave e viene dato per morto appena arrivato il 118.</p>
      <h4>TRAGEDIA A UDINE: L’INCIDENTE E LA MORTE DI UN 16ENNE</h4>
      <p>Tutti minorenni della zona, tra i 15 e i 17 anni, erano a bordo assieme al 16enne di nome <b>Daniele Burelli</b> (fonte il Messaggero Veneto): hanno pensato di fare una “marachella” forse ieri sera rubando l’Opel Corsa della madre, ma il maltempo e di certo l’incapacità a gestire una situazione di guida a quell’età hanno fatto il resto. I ragazzi sono stati trasportati agli ospedali di Udine e San Daniele in ambulanza con <b>ferite lievi:</b> sono sotto choc per quanto avvenuto, con il 16enne loro amico che invece non ce l’ha fatta. Secondo quanto riportato dalla Scientifica, «<b><i>due erano seduti davanti, quattro sui sedili posteriori e due avevano trovato posto nel bagagliaio</i></b>». Si è accorta della sparizione dell’auto la stessa madre che subito si è riversata sulle strade della zona per cercare il figlio con la sua Opel: poco dopo l’arrivo delle forze dell’ordine anche la donna è giunta sul posto, rimanendo anch’essa sotto choc alla terribile notizia datale.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/abusi-sessuali-in-vaticano-video-le-iene-oggi-tre-nuove-testimonianze/1950365/"/>
        <a href="https://www.ilsussidiario.net/news/torino-ritrovato-feto-dentro-barattolo-in-unaiuola-provetta-rubata-in-laboratorio/1950398/"/>
        <a href="https://www.ilsussidiario.net/news/stefano-cucchi-processo-un-giorno-in-pretura-dieci-anni-tra-misteri-e-depistaggi/1949037/"/>
        <a href="https://www.ilsussidiario.net/news/allerta-meteo-scuole-chiuse-domani-18-novembre-maltempo-a-venezia-pisa-e-caserta/1950384/"/>
        <a href="https://www.ilsussidiario.net/news/qualita-della-vita-2019-classifica-trento-al-top-agrigento-in-coda-roma-e-milano/1950376/"/>
        <a href="https://www.ilsussidiario.net/news/fulmine-colpisce-ragazzini-su-campo-di-calcio-battipaglia-2-feriti-gara-sospesa/1950361/"/>
      </related>
    </article>
  </body>
</html>