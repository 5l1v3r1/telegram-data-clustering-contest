<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/app-cortana-android-ios-sparira-dal-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T12:57:00+00:00"/>
    <meta property="og:title" content="Cortana saluta gli utenti mobile: Microsoft eliminerà l'app per Android e iOS a inizio 2020 | MobileLabs"/>
    <meta property="og:description" content="Microsoft eliminerà l'applicazione Cortana dagli store Android e iOS a partire dal 31 gennaio 2020: quale sarà il futuro dell'assistente virtuale?"/>
  </head>
  <body>
    <article>
      <h1>Cortana saluta gli utenti mobile: Microsoft eliminerà l'app per Android e iOS a inizio 2020 | MobileLabs</h1>
      <address>
        <time datetime="2019-11-17T12:57:00+00:00">17 Nov 2019, 12:57</time>
      </address>
      <p>L’applicazione <b>Cortana</b>, sviluppata da Microsoft, per Android e iOS sparirà da alcuni mercati. Per il momento, gli<b> stati interessati</b> saranno Regno Unito, Canada e Australia.</p>
      <p>L’assistente virtuale ispirato alla saga videoludica <a href="http://www.tomshw.it/videogioco/halo-reach-data-uscita-inside-xbox/">Halo</a>, introdotto con Windows 10, potrebbe presto salutare il <b>mercato mobile</b>. L’azienda, mediante un comunicato pubblicato nella <a href="https://support.microsoft.com/en-gb/help/4531683">pagina ufficiale</a>, ha infatti annunciato che il supporto per l’applicazione per Android e iOS verrà chiuso a partire dal <b>31 gennaio 2020</b>. Il software verrà quindi rimosso dagli store del Regno Unito, Canada e Australia, nonché da <i>Android Launcher </i>di<i> Microsoft</i>.</p>
      <figure>
        <img src="https://www.tomshw.it/images/images/2019/11/cortana-android-63473.768x432.jpg"/>
      </figure>
      <p>Non è chiaro se l’applicazione continuerà a esistere in altri mercati, tra cui quello italiano e quello statunitense. Probabilmente, però, essa verrà cancellata anche in tutti gli altri paesi, dato che il progetto di Microsoft è chiaro. L’azienda vorrebbe infatti includere Cortana internamente a <a href="http://www.tomshw.it/smartphone/microsoft-office-arriva-la-nuova-applicazione-gratuita-e-completa-per-android/">Office 365</a>.</p>
      <p>Non sarà quindi la “fine” dell’assistente virtuale, quanto la migrazione verso altri servizi. Non sappiamo se <a href="http://www.tomshw.it/hardware/windows-10-con-lupdate-18975-cortana-sara-disponibile-sullo-store/">Cortana</a>, che diventerà presto un’<b>applicazione indipendente</b> anche nei computer Windows, in futuro continuerà a ricoprire il suo attuale ruolo nei dispositivi <a href="http://www.tomshw.it/smartphone/microsoft-surface-pro-7-ifixit/">Surface</a>. Nei tablet firmati Microsoft, infatti, essa viene utilizzata addirittura per la <b>configurazione</b>. Non ci resta che <b>attendere</b> e scoprire quale sarà il <b>futuro</b> di Cortana.</p>
      <blockquote>Microsoft Surface Go, il tablet Windows con 8 GB di RAM, SSD da 128 GB e il processore Intel Pentium, è disponibile all’acquisto su Amazon. Lo trovate a <a href="https://toms.it/4dzAr">questo indirizzo</a>.</blockquote>
    </article>
  </body>
</html>