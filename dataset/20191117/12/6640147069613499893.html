<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-fallen-order-vendite-insider/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T12:00:00+00:00"/>
    <meta property="og:title" content="Star Wars Jedi Fallen Order ha fatto registrare vendite straordinarie al lancio secondo un insider | Game Division"/>
    <meta property="og:description" content="Secondo un noto insider l'interessantissimo Star Wars Jedi Fallen Order avrebbe fatto segnare vendite straordinarie al lancio."/>
  </head>
  <body>
    <article>
      <h1>Star Wars Jedi Fallen Order ha fatto registrare vendite straordinarie al lancio secondo un insider | Game Division</h1>
      <address>
        <time datetime="2019-11-17T12:00:00+00:00">17 Nov 2019, 12:00</time>
      </address>
      <p>Come ben saprete lo scorso 15 novembre insieme ai controversi <b>Pokémon Spada e Scudo</b> è uscito nei negozi anche l’attesissimo<b> Star Wars Jedi Fallen Order</b>, opera di <b>Respawn Entertainment</b> che è riuscita a tenere alto il nome che porta.</p>
      <p>A quanto pare secondo delle indiscrezioni il titolo è stato un vero e proprio successo commerciale nei primi giorni dal lancio tanto che, sempre secondo queste voci provenienti dal noto insider <b>Benji-Sales, Star Wars Jedi Fallen Order</b> si sarebbe piazzato nientepopodimeno che tra i migliori day-one dell’anno. Un risultato che, se confermato, sarebbe sicuramente considerevole, soprattutto considerando la concorrenza.</p>
      <p>Leggi anche: <a href="https://www.tomshw.it/videogioco/pokemon-spada-e-scudo-critiche-esperienza/">Pokémon Spada e Scudo, Game Freak si difende dalle critiche sulla condivisione dell’esperienza</a></p>
      <figure>
        <img src="https://www.tomshw.it/images/images/2019/05/star-wars-jedi-fallen-order-33967.jpg"/>
      </figure>
      <p>Vi invitiamo, in ogni caso, a prendere questa notizia con le pinze, trattandosi pur sempre di un’indiscrezione e non essendo quindi nulla di ufficiale.</p>
      <p>Se tali voci si rivelassero veritiere si tratterebbe del resto di un successo meritato. Come riporta anche la nostra recensione, che potete trovare comodamente <a href="https://www.tomshw.it/videogioco/star-wars-jedi-fallen-order-recensione/">qui</a>, infatti: “<b>Star Wars Jedi: Fallen Order</b> è stata una piacevolissima sorpresa, un action appagante per quanto riguarda il gameplay, capace di tenere incollato allo schermo per ore senza patire alcuna fatica. Da lodare in particolare il combat system, che a difficoltà elevata mette alla prova senza mai diventare però tedioso e costringere a rinunciare. Peccato per la trama e il lato tecnico, entrambi elementi che non riescono ad eccellere; forse, con qualche rischio e un pizzico di ambizione in più, il risultato sarebbe stato migliore.”</p>
      <p>Che ne pensate di questa notizia e dell’ultimo lavoro di <b>Respawn Entertainment</b>, lo avete già acquistato o state aspettando qualche particolare offerta? Fateci sapere cosa ne pensate a riguardo direttamente nei commenti!</p>
      <blockquote>Volete aggiungervi ai presunti grandissimi risultati del titolo? Recuperate <b>Star Wars Jedi Fallen Order</b> fin da ora ad un ottimo prezzo comodamente<a href="https://www.amazon.it/Star-Wars-Jedi-Fallen-Order/dp/B07QLSPXDK/ref=sr_1_1?__mk_it_IT=%C3%85M%C3%85%C5%BD%C3%95%C3%91&amp;crid=1WIDP8FU0ADBF&amp;keywords=star+wars+jedi+fallen+order&amp;qid=1573977484&amp;sprefix=star+wars+je,aps,158&amp;sr=8-1&amp;tag=gdivision-21&amp;ascsubtag=12042"> a questo indirizzo!</a></blockquote>
    </article>
  </body>
</html>