<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204555-zahopleni-ukrayinski-kateri-viveli-iz-kerchi"/>
    <meta property="og:site_name" content="Mind UA"/>
    <meta property="article:published_time" content="2019-11-17T12:50:00+00:00"/>
    <meta property="og:title" content="Захоплені українські катери вивели із Керчі"/>
    <meta property="og:description" content="Їх супроводжували російські кораблі Керченською протокою в бік Чорного моря"/>
  </head>
  <body>
    <article>
      <h1>Захоплені українські катери вивели із Керчі</h1>
      <h2>Їх супроводжували російські кораблі Керченською протокою в бік Чорного моря</h2>
      <address>
        <time datetime="2019-11-17T12:50:00+00:00">17 Nov 2019, 12:50</time>
      </address>
      <p>Захоплені українські військові катери «Бердянськ» і «Нікополь», а також буксир «Яни Капу» сьогодні вивели з акваторії «Генмола» в Керчі, в анексованому Росією Криму. Про це <a href="https://www.radiosvoboda.org/a/news-ukrainski-korabli-vyvodyat-z-kerchi/30276302.html">повідомляє</a> радіо Свобода.</p>
      <p>Їх супроводжували російські кораблі Керченською протокою в бік Чорного моря.</p>
      <p>Міжнародна база відстеження суден Мarine Тraffic повідомила, що українські буксири «Сапфір», «Титан» і «Гайдамаки» перебувають у Чорному морі біля берегів Криму, ймовірно, для того, щоб забрати захоплені Росією українські військові кораблі і супроводити їх у порт.</p>
      <p>Напередодні помічник президента України Володимира Зеленського Андрій Єрмак заявив про завершальний етап повернення до України трьох кораблів Військово-морських сил України, які захопила Росія разом із екіпажами в листопаді 2018 року.</p>
      <p>Раніше, 16 листопада, в Росії видання «Коммерсант» <a href="https://www.kommersant.ru/doc/4162014">повідомило</a>, що, за його даними, Росія має намір урегулювати справу з поверненням захоплених кораблів Україні до саміту в «нормандському форматі», який наразі запланований на 9 грудня.</p>
      <p>Джерела видання стверджували, що принципове рішення повернути кораблі в Росії вже ухвалили, і Москва й Київ нині «перебувають на фінальній стадії переговорів», щоб узгодити час і точне місце передачі кораблів.</p>
      <related>
        <h4>Також читайте</h4>
        <a href="https://mind.ua/news/20204534-rosiya-mozhe-povernuti-zahopleni-v-kerchenskij-protoci-ukrayinski-korabli-do-samitu"/>
        <a href="https://mind.ua/news/20204510-rosijski-shpiguni-jmovirno-perehopili-rozmovu-trampa-iz-poslom-pro-ukrayinu-cnn"/>
        <a href="https://mind.ua/news/20204495-mn17-mizhnarodna-slidcha-grupa-opublikuvala-rozmovi-bojovikiv-dnr-z-rosijskimi-chinovnikami"/>
      </related>
    </article>
  </body>
</html>