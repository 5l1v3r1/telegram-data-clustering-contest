<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T12:50:19+00:00"/>
    <meta property="og:title" content="Black Friday 2019, offerte e sconti/ Il decalogo del Codacons per evitare le truffe"/>
    <meta property="og:description" content="Black Friday 2019, il 29 novembre è giorno di offerte e sconti. Ma il Codacons avverte: &quot;Occhio alle truffe&quot;. Di seguito il vademecum."/>
  </head>
  <body>
    <article>
      <h1>Black Friday 2019, offerte e sconti/ Il decalogo del Codacons per evitare le truffe</h1>
      <h2>Black Friday 2019, il 29 novembre è giorno di offerte e sconti. Ma il Codacons avverte: “Occhio alle truffe”. Di seguito il vademecum.</h2>
      <address><time datetime="2019-11-17T12:50:19+00:00">17 Nov 2019, 12:50</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>In occasione del Black Friday 2019, previsto per il 29 novembre prossimo, il Codacons (Coordinamento delle associazioni per la difesa dell’ambiente e dei diritti degli utenti e dei consumatori) ha pubblicato un vademecum con le dieci norme da rispettare quando si fanno acquisti online. Per evitare di incappare in brutte sorprese, occorre “acquistare solo da siti internet sicuri, protetti da sistemi di sicurezza internazionali, riconoscibile dalla presenza del lucchetto nella barra di indirizzo”; “acquistare da venditori sicuri: assicurarsi del feedback dello stesso e che siano correttamente riportati i dati della società titolare dell’attività commerciale”. Inoltre, è necessario fare “attenzione alle offerte dei negozi fisici e virtuali che sembrano esageratamente vantaggiose e agli sconti troppo elevati, potrebbero nascondere una fregatura”; controllare “il prezzo finale del prodotto e se è comprensivo di spese di spedizione o tasse”, oltre che “la data di spedizione” e verificare “sempre da dove viene spedito il prodotto”. “Conservare una copia dell’ordine effettuato, e verificare che esista la possibilità di disdirlo senza pagamento di penali”. “Sul web pagare o tramite paypal o carte prepagate (meglio evitare bonifici o carte di credito), e non comunicare mai i vostri dati personali, sia via telefono, sia via mail. Non inserire mai dati privati online”. “Verificare le condizioni di recesso applicate dal venditore online e ricordate che la garanzia vale anche per i prodotti acquistati online”. (agg. di Rossella Pastore)</p>
      <h4>BLACK FRIDAY 2019, GLI SMARTPHONE IN OFFERTA</h4>
      <p>Proseguono le offerte di Amazon in previsione del Black Friday 2019. Il sito di e-commerce sta continuando a promuovere una serie di sconti molto interessanti, invogliando così i propri clienti a fare acquisti prima dell’arrivo del venerdì nero. A riguardo segnaliamo due “prezzacci” per due smartphone molto interessanti come il Samsung Galaxy S10e, nonché lo Huawei P30 Lite, fra i più venduti dell’ultimo anno. Per quanto riguarda il dispositivo mobile cinese, quest’ultimo lo si può acquistare a soli 231 euro, quindi con uno sconto addirittura più elevato rispetto ai 240 euro proposti soltanto pochi giorni. Il modello in vendita è quello con 128 GB di storage, nero, dual Sim e con 4 GB di Ram. Da segnalare come i 231 euro siano il prezzo “finito”, in quanto le spese di spedizione sono pari a zero. Il rivale di casa coreana, invece, sarà venduto a 468 euro, a conferma di quanto il prezzo dell’S10 stia continuando a scendere in maniera pressoché costante. Che dire, due ottimi telefonini consigliabili soprattutto a chi è intenzionato ad assicurarsi uno smartphone di ultima generazione senza spendere un patrimonio. (aggiornamento di Davide Giancristofaro)</p>
      <h4>BLACK FRIDAY 2019, CODACONS: “DUE MILIARDI DI EURO DI ACQUISTI”</h4>
      <p>Il <b>Black Friday 2019,</b> che scatterà <b><a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/">ufficialmente il prossimo 29 novembre</a></b>, ma che in realtà è di fatto già iniziato con numerose offerte e sconti, e che si trascinerà fino a Natale, genererà un giro di affari miliardario. Stando a quanto sottolineato dal <b>Codacons</b>, associazione di consumatori, è prevista una spesa del 20% maggiore rispetto al 2018, per un totale di circa <b>due miliardi di euro.</b> Numeri decisamente importanti, alla luce di un’iniziativa commerciale che sta sempre prendendo più piede sul suolo italiano, e a cui aderiscono ormai pressoché ogni catena di negozio sia online quanto fisica. Stando a quanto specificato ancora dal Codacons, le maggiori vendite verranno realizzate ancora tramite l’e-commerce, con un giro di affari che sfiorerà l’1.4 miliardi di euro, per ben 17 milioni di italiani coinvolti, più di un quinto della totale popolazione, e con un aumento di acquirenti pari al 13%.</p>
      <h4>BLACK FRIDAY 2019: “OCCHIO ALLE TRUFFE”</h4>
      <p>Un Black Friday 2019 speciale, che come vi abbiamo già spiegato in altre occasioni, sarà molto ricco grazie al fatto che cadrà vicino alle vacanze natalizie, visto che di fatto proprio con il weekend “nero” inizierà il periodo più bello dell’anno, nonché quello delle compere. Tra l’altro, non va dimenticato che dopo il BF, si terrà il<b> <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/">Cyber Monday</a>,</b> (il lunedì successivo), quindi le compere di Natale, e poi a gennaio i saldi: insomma, inizieremo a spendere a breve, e andremo avanti a farlo per praticamente un mese e mezzo. Ovviamente il Codacons invita i cittadini a guardarsi bene dalle <b>truffe</b>, e a scegliere un prodotto in saldo con la massima attenzione: “Il rischio di cadere in truffe e raggiri durante il Black Friday è altissimo – le parole del presidente dell’associazione dei consumatori, Carlo Rienzi – per tale motivo abbiamo realizzato una guida pratica con i consigli per effettuare compere in tutta sicurezza”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-offerte-e-sconti-da-amazon-a-zalando-caccia-al-regalo-di-natale/1949960/"/>
        <a href="https://www.ilsussidiario.net/news/black-friday-2019-offerte-e-sconti-zalando-asos-e-yoox-tante-promozioni-in-corso/1949513/"/>
        <a href="https://www.ilsussidiario.net/news/poste-italiane-down-non-funziona-sito-web-inaccessibile-centinaia-di-segnalazioni/1949641/"/>
        <a href="https://www.ilsussidiario.net/news/motorola-razr-a-dicembre-il-cellulare-anni-2000-senza-sim-fisica-costera-1599-euro/1949344/"/>
        <a href="https://www.ilsussidiario.net/news/black-friday-2019-offerte-e-sconti-mediaworld-vs-amazon-iphone-xr-a-717-euro/1949122/"/>
        <a href="https://www.ilsussidiario.net/news/tiktok-anche-salvini-sbarca-sullapp-del-momento-social-ecco-i-primi-video/1948931/"/>
      </related>
    </article>
  </body>
</html>