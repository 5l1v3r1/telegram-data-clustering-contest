<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119414-u-srbiji-sutra-olujni-vetar-temperatura-do-20-stepeni?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T12:45:04+00:00"/>
    <meta property="og:title" content="U Srbiji sutra olujni vetar, temperatura do 20 stepeni"/>
    <meta property="og:description" content="Republički hidrometeorološki zavod Srbije upozorio je da će i sutra duvati jak i olujni jugoistočni vetar, na jugu Banata sa udarima preko 24 metara u sekundi.U Srbiji sutra pre podne umereno i potpuno oblačno, samo ponegde s kratkotrajnom, slabom kišom.Posle podne razvedravanje, prvo u zapadnim, a potom i u ostalim krajevima. Samo će u Negotinskoj krajini ceo dan biti oblačno i hladnije vreme.Duvaće slab i umeren, ujutru u košavskom području umeren i jak, a na jugu Banata povremeno olujni, južni i jugoistočni vetar, tokom dana u skretanju na jugozapadni.Jutarnja temperatura od devet do 14, najviša od 17 do 20.U Beogradu sutra pre podne umereno do potpuno oblačno uz mogućnost kratkotrajne kiše. Posle podne pretežno sunčano.Vetar ujutru umeren i jak jugoistočni, tokom dana u slabljenju. Jutarnja temperatura 12, najviša dnevna 19.U Srbiji u utorak pre podne pretežno sunčano, zatim tokom dana postepeno povećanje oblačnosti sa jugozapada i juga, uveče i noću kiša u južnim delovima. U sredu pretežno oblačno, malo…"/>
  </head>
  <body>
    <article>
      <h1>U Srbiji sutra olujni vetar, temperatura do 20 stepeni</h1>
      <address>
        <time datetime="2019-11-17T12:45:04+00:00">17 Nov 2019, 12:45</time>
      </address>
      <p><b>Republički hidrometeorološki zavod Srbije upozorio je da će i sutra duvati jak i olujni jugoistočni vetar, na jugu Banata sa udarima preko 24 metara u sekundi.</b><br/><br/>U Srbiji sutra pre podne umereno i potpuno oblačno, samo ponegde s kratkotrajnom, slabom kišom.<br/><br/>Posle podne razvedravanje, prvo u zapadnim, a potom i u ostalim krajevima. Samo će u Negotinskoj krajini ceo dan biti oblačno i hladnije vreme.<br/><br/>Duvaće slab i umeren, ujutru u košavskom području umeren i jak, a na jugu Banata povremeno olujni, južni i jugoistočni vetar, tokom dana u skretanju na jugozapadni.<br/><br/>Jutarnja temperatura od devet do 14, najviša od 17 do 20.<br/><br/>U Beogradu sutra pre podne umereno do potpuno oblačno uz mogućnost kratkotrajne kiše. Posle podne pretežno sunčano.<br/><br/>Vetar ujutru umeren i jak jugoistočni, tokom dana u slabljenju. Jutarnja temperatura 12, najviša dnevna 19.<br/><br/>U Srbiji u utorak pre podne pretežno sunčano, zatim tokom dana postepeno povećanje oblačnosti sa jugozapada i juga, uveče i noću kiša u južnim delovima. U sredu pretežno oblačno, malo hladnije, mestimično s kišom.<br/><br/>Biometeorološka prognoza za ponedeljak, 18. novembar:<br/><br/>Zadržavaju se relativno nepovolјne biometeorološke prilike. Oprez se savetuje osobama sa srčanim, cerebrovaskularnim i respiratornim tegobama. Poremećaj sna, bolovi u kostima i razdražlјivost su moguće meteoropatske reakcije.</p>
    </article>
  </body>
</html>