<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/246895/emag-comenzi-de-500-mil-lei-de-black-friday.html"/>
    <meta property="og:site_name" content="Wall-Street"/>
    <meta property="article:published_time" content="2019-11-17T12:31:43+00:00"/>
    <meta property="og:title" content="eMag, comenzi de 500 mil. lei de Black Friday. Romanii s-au batut pe telefoane si televizoare"/>
    <meta property="og:description" content="Retailerul eMag a inregistrat, de &quot;Black Friday&quot;, comenzi in valoare de peste 499 de milioane de lei si mai mult de 10,8 milioane de vizite online, arata datele companiei, publicate sambata."/>
  </head>
  <body>
    <article>
      <h1>eMag, comenzi de 500 mil. lei de Black Friday. Romanii s-au batut pe telefoane si televizoare</h1>
      <address>
        <time datetime="2019-11-17T12:31:43+00:00">17 Nov 2019, 12:31</time>
      </address>
      <p>
        <b>Retailerul eMag a inregistrat, de "Black Friday", comenzi in valoare de peste 499 de milioane de lei si mai mult de 10,8 milioane de vizite online, arata datele companiei, publicate sambata.</b>
      </p>
      <p>La editia din acest an a campaniei reducerilor peste 56.000 de clienti au comandat pentru prima data de la eMag, iar mai mult de 42% dintre comenzi au fost platite online cu cardul bancar, in crestere de la 34%, comparativ cu anul 2018, potrivit <a href="http://www.agerpres.ro/">Agerpres</a>. Valoarea totala a produselor comandate de "<a href="https://www.blackfridaysales.ro/">Black Friday</a>", de pe eMag, a depasit 499 de milioane de lei, in timp ce numarul vizitelor online a ajuns la 10,8 milioane, cu aproape un milion peste datele din anul anterior. In acest context, peste 76% dintre vizite au fost de pe dispozitivele mobile.</p>
      <p>"In <a href="https://www.blackfridaysales.ro/">Black Friday</a> 2019, am marcat mai multe premiere: livrari in peste 250 de lockere easybox, cresterea platilor online la peste 42% din total si un trafic de peste 10 milioane de vizite intr-o singura zi. Aceste lucruri ne arata ca evenimentul a ajuns la maturitate, iar numarul impresionant de oameni care au fost alaturi de noi arata o incredere crescuta si orientarea catre cumparaturile facute din confortul casei", declara Iulian Stanciu, CEO eMag.</p>
      <p>In cosul de cumparaturi al romanilor, cu ocazia "Black Friday", si-au facut loc: 147.000 de produse pentru casa, 100.000 de electrocasnice mici, 79.000 de produse pentru ingrijire personala, 67.000 de articole de fashion, 60.000 de televizoare, 49.000 de <a href="http://www.retail.ro/cataloage-jucarii/index.html">jucarii</a>, 48.000 de telefoane, 39.000 de anvelope, 24.000 de laptopuri si 14.000 de aparate frigorifice.</p>
      <p>Topul localitatilor resedinta de judet, dupa numarul de produse comandate, este condus de Cluj-Napoca, urmat de Bucuresti, Iasi, Alba Iulia, Miercurea Ciuc, Sibiu, Brasov, Zalau, Timisoara si Targu-Mures.</p>
      <p>
        <a href="https://www.wall-street.ro/articol/eCommerce/246838/black-friday-2019-la-emag-a-inceput-live-text-cu-ultimele-oferte-si-felul-in-care-decurge-evenimentul.html">Citeste si:<br/>Black Friday fara Radet: Bucurestenii au luat 1.500 de radiatoare</a>
      </p>
      <figure>
        <img src="https://img.wall-street.ro/image_thumbs/thumbs/cf1/cf1f92ebb29d5c8db732621331528023-400x250-00-65.jpg?v=1573767500"/>
      </figure>
      <p>Conform eMag, comanda cu cele mai multe produse a fost platita online cu cardul si a continut 53 de articole, in timp ce comanda cea mai complexa a fost platita tot online, prin card, si a continut produse din 31 de categorii diferite, printre care articole de ingrijire locuinta, electrocasnice mici, ustensile pentru bucatarie si articole de voiaj.</p>
      <p>Produsele comandate cel mai rapid la deschiderea ofertei au fost: telefon mobil Samsung Galaxy A10, Dual Sim, 32GB (1.000 de bucati in 28 de secunde), televizor LED Smart Samsung, 108 cm, 43RU7172, 4K Ultra HD (1.000 de produse in 42 de secunde), laptop Lenovo Ideapad S145-15AST cu procesor AMDAZ A4 9125 pana la 2.60 GHz, 15.6", HD, 4GB, 128GB (527 de produse in 45 secunde), anvelopa de iarna Tigar WINTER 185/65R15 88T (1.000 de produse in 55 secunde) si televizor OLED Smart LG, 139 cm, 4K Ultra HD (251 produse in 62 secunde).</p>
      <p>Reprezentantii eMag estimau, inaintea demararii campaniei "Black Friday" din acest an, vanzari de peste 500 de milioane de lei, numarul produselor aflate in promotie fiind de 3,5 milioane.</p>
      <p>Companie romaneasca fondata in anul 2001, eMAG a devenit un lider in retailul online in Romania, avand prezente in Bulgaria, Ungaria si Polonia. Prin intermediul platformei Marketplace, eMAG aduce valoare celor peste 27.000 de selleri din toate cele patru tari in care activeaza. In 2018, veniturile grupului eMag au crescut cu 17,5%, pana la 4,77 miliarde de lei, comparativ cu datele din anul precedent.</p>
      <p>
        <a href="https://www.wall-street.ro/articol/eCommerce/246683/black-friday-2019-la-emag-au-fost-anuntate-oficial-principalele-oferte-despre-ce-produse-este-vorba.html">Citeste si:<br/>Black Friday 2019 la eMAG: ce oferte au fost anuntate oficial</a>
      </p>
      <figure>
        <img src="https://img.wall-street.ro/image_thumbs/thumbs/ccb/ccb38fb8a3e2db06f0c9ff834ebb9840-400x250-00-65.jpg?v=1573545344"/>
      </figure>
      <footer>Sursa foto: panuwat phimpha / Shutterstock</footer>
    </article>
  </body>
</html>