<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/samsung-slavi-10-let-rady-galaxy/"/>
    <meta property="og:site_name" content="Svět Androida"/>
    <meta property="article:published_time" content="2019-11-17T12:41:31+00:00"/>
    <meta property="og:title" content="Samsung slaví 10 let řady Galaxy vydáním prémiového balíčku"/>
    <meta property="og:description" content="Prémiový balíček k desetiletému výročí Galaxy produktů obsahuje zejména &quot;phablet&quot; Note10+. Doplňují jej chytré hodinky a sluchátka."/>
  </head>
  <body>
    <article>
      <h1>Samsung slaví 10 let řady Galaxy vydáním prémiového balíčku</h1>
      <address><time datetime="2019-11-17T12:41:31+00:00">17 Nov 2019, 12:41</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Jestli patříte mezi velké fanoušky produktů Samsung a zejména <b>produktové řady Galaxy</b>, měli byste právě teď zbystřit. Jihokorejský výrobce se rozhodl <b>oslavit desetileté jubileum</b> této světoznámé série přístrojů poskládáním a prodáváním <b>speciální narozeninové kombinace</b>. Prémiový balíček k desetiletému výročí Galaxy produktů obsahuje zejména “phablet” Note10+. Doplňují jej chytré hodinky a sluchátka. Bude tato sada dostupná i <b>v Česku? To se zatím neví.</b></p>
      <p>Samsung složením tohoto balíčku znovu marketingově propojuje již dobře známý <b>ekosystém wearables technologíí a chytrých telefonů</b>. Ke zmíněnému tableto-telefonu zakomponoval do hromadné nabídky hodinky <b>Galaxy Watch Active2</b> a sluchátka <b>Galaxy Buds</b>. Jde o povedenou kombinaci, která si dokáže perfektně porozumět. Za zmínku stojí nejen samozřejmá bezchybná komunikace mezi těmito přístroji, ale také <b>možnost bezdrátově nabíjet</b> sluchátka i hodinky přímo z <a href="https://www.svetandroida.cz/tag/samsung-galaxy-note10-plus/">Note10+</a> pomocí Wireless PowerShare. K hodinkám jsou v balení dostupné také dva druhy vyměnitelných řemínků a k telefonu silikonový obal.</p>
      <figure>
        <img src="https://www.svetandroida.cz/media/2019/11/balicek-k-desetiletemu-vyroci-galaxy-obsah-scaled.jpg"/>
      </figure>
      <p>Jihokorejský výrobce listopadovým uvedením této nabídky na trh samozřejmě <b>cílí na období vánočních a dalších celosvětových i lokálních svátků</b>. Pro věrné zákazníky Samsungu v České republice zatím nemáme odpověď na otázky, zda bude balíček k desetiletému výročí Galaxy dostupný i u nás a kolik by měl stát. Samsung <a href="https://news.samsung.com/global/celebrate-the-season-with-the-samsung-galaxy-anniversary-premium-package">na svém webu</a> uvádí pouze to, že bude <b>od listopadu dostupný ve vybraných regionech</b>. Cenovka je zatím také neznámá. Pokud bychom teď jen jednoduše sečetli cenu přístrojů v nabídce, dostaneme se na <b>částku kolem 36 tisíc</b>. Uvidíme, zda Samsung k jubileu nabídne zákazníkům nějakou slevu.</p>
      <h3>Chtěli byste najít tento prémiový balíček pod stromečkem?</h3>
      <p>Zdroj: <a href="https://news.samsung.com/global/celebrate-the-season-with-the-samsung-galaxy-anniversary-premium-package">Samsung</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/samsung-galaxy-m30s-evropa/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/samsung-rusi-update-aktualizace/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/galaxy-s11-space-zoom/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/windows-10-samsung-dex/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/samsung-galaxy-s11-hologram/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/galaxy-s10-lite-snapdragon-855/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/tipy-jak-vyuzit-mobil-od-samsungu/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/samsung-galaxy-a71-5g-spekulace/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/testovaci-android-10-uz-instaluji-prvni-uzivatele-samsung-note10/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>