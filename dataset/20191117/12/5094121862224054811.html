<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/africke-trhy-pivovar-volt-virunga-jablonec-20191117.html"/>
    <meta property="og:site_name" content="Deník.cz"/>
    <meta property="article:published_time" content="2019-11-17T12:44:00+00:00"/>
    <meta property="og:title" content="Africké trhy nabídly Jablonečanům pochutiny ze srdce exotického kontinentu"/>
    <meta property="og:description" content="Na zahradě jabloneckého pivovaru Volt se konaly v sobotu 16. listopadu Africké trhy."/>
  </head>
  <body>
    <article>
      <h1>Africké trhy nabídly Jablonečanům pochutiny ze srdce exotického kontinentu</h1>
      <address><time datetime="2019-11-17T12:44:00+00:00">17 Nov 2019, 12:44</time> by <a rel="author">Lenka Brabencová</a></address>
      <p>Lidé si mohli zakoupit nebo jenom ochutnat čerstvé ovoce jako například jackfruit, baby banány, mango, máslové avokádo, mučenku, ananas, plantainy nebo i pochutiny z Asie jako jsou duriany, dračí ovoce, papáji, mangostany, rambutany, liči. Nechybělo ani koření, čaje, vína a káva.</p>
      <p>Virunga.cz je česko-ugandský food projekt, který dováží tu nejčerstvější zemědělskou produkci letecky ze srdce Afriky každý týden. "Podporujeme ugandské lokální farmáře a pěstitele. Vykupujeme za férové ceny a těšíme česká srdce tím nejupřímnějším ovocem na světě," řekl za pořadatele trhu Jan Starosta.</p>
      <figure>
        <img src="https://g.denik.cz/25/be/api-2603_denik-150-3x2.jpg"/>
      </figure>
      <aside>
        <a href="https://jablonecky.denik.cz/zpravy_region/foto-udrzba-krajske-silnice-stroje-velbloud-snih.html">FOTO: Údržbu krajských silnic posílí šest nových strojů a jeden velbloud Přečíst článek ›</a>
      </aside>
    </article>
  </body>
</html>