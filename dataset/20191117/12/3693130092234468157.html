<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/efsane-fotografci-terry-o-neill-hayatini-kaybetti-1207784.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T12:57:00+00:00"/>
    <meta property="og:title" content="Efsane fotoğrafçı Terry O'Neill hayatını kaybetti"/>
    <meta property="og:description" content="Kanserle mücadele eden dünyaca ünlü fotoğrafçı Terry O'Neill hayatını kaybetti."/>
  </head>
  <body>
    <article>
      <h1>Efsane fotoğrafçı Terry O'Neill hayatını kaybetti</h1>
      <h2>Kanserle mücadele eden dünyaca ünlü fotoğrafçı Terry O'Neill hayatını kaybetti.</h2>
      <address>
        <time datetime="2019-11-17T12:57:00+00:00">17 Nov 2019, 12:57</time>
      </address>
      <p><b>Beatles ve Rolling Stones </b>gibi efsanevi grupların fotoğraflarını çekerek şöhrete kavuşan <b>Terry O'Neill</b>, 81 yaşında hayatını kaybetti.</p>
      <p>Prostat kanseriyle mücadele ettiği bilinen ünlü fotoğrafçı, Ekim ayında Buckingham Sarayı'nda Cambridge Dükü Prens William tarafından fotoğrafçılığa hizmetlerinden ötürü Britanya İmparatorluk Nişanı ile onurlandırılmıştı.</p>
      <p>
        <b>İngiliz fotoğrafçının eserlerini temsil eden Iconic Images adlı ajanstan The Mirror gazetesine yapılan açıklamada, "Terence 'Terry' O'Neill'in vefatını büyük üzüntüyle duruyoruz" ifadesi yer aldı.</b>
      </p>
      <p>Iconic Images Sözcüsü, O'Neill'ı "çok kaliteli, hazırcevap ve albenili" ifadeleriyle tanımlarken, "Onu tanıyan ya da onunla çalışma şansına erişen herkes, onun cömertliğine ve alçakgönüllüğüne şahitlik edebilir" dedi.</p>
      <p>Ajansın açıklaması şöyle devam etti: "Son 60'lı yılın en ikonik fotoğrafçılarından biri olarak, efsanevi fotoğraflarının izi sonsuza dek hatıralarımızda, kalbimizde ve zihnimizde kalacaktır."</p>
    </article>
  </body>
</html>