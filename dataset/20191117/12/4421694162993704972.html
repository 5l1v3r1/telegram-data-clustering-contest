<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/meshkanets-lvivshhyny-sprychynyv-avariyu-z-bagatma-poterpilymy-foto/"/>
    <meta property="og:site_name" content="VARTA1"/>
    <meta property="article:published_time" content="2019-11-17T12:00:00+00:00"/>
    <meta property="og:title" content="Мешканець Львівщини спричинив аварію з багатьма потерпілими (фото)"/>
    <meta property="og:description" content="Мешканець Львівщини спричинив аварію з багатьма потерпілими (фото)"/>
  </head>
  <body>
    <article>
      <h1>Мешканець Львівщини спричинив аварію з багатьма потерпілими (фото)</h1>
      <address>
        <time datetime="2019-11-17T12:00:00+00:00">17 Nov 2019, 12:00</time>
      </address>
      <p>Post Views: 12 553</p>
      <p>
        <b>У селі Верхні Ворота, Воловецького району, водій автомобіля «Opel» не впорався з керуванням і зіткнувся з припаркованим автомобілем, позаду якого перебував чоловік. Про це повідомляє відділ комунікації поліції в Закарпатській області.</b>
      </p>
      <p>Травмованого пішохода та пасажирів «Opel» доправлено до місцевої лікарні. За фактом автопригоди розпочато слідство.</p>
      <p>Сьогодні, 17 листопада, близько 7:00 год., до поліції надійшло повідомлення про аварію з потерпілими у селі Верхні Ворота, Воловецького району.</p>
      <p>На місці події працівники слідчо-оперативної групи з’ясували, що 40-річний водій автомобіля «Opel», мешканець Львівщини, рухаючись правою стороною дороги, не врахував дорожньої обстановки і зіткнувся з припаркованим автомобілем «MERCEDES Sprinter».</p>
      <p>Внаслідок удару, постраждав мешканець Міжгірського району, який у той момент перебував позаду припаркованого автомобіля. 41-річного потерпілого госпіталізовано у реанімаційне відділення місцевої лікарні. Шестеро пасажирів «Opel», серед яких чотири дитини віком від 7 до 15 років, також доставлені до місцевої медустанови. Загрози їхньому життю нема.</p>
      <p>Водія, який допустив зіткнення, освідчено. За висновками лікарів чоловік за кермом був тверезий.</p>
      <p>Зараз правоохоронці з’ясовують усі обставини автопригоди. Попередня правова кваліфікація — стаття 286 Кримінального кодексу України (порушення правил безпеки дорожнього руху з потерпілими).</p>
      <figure>
        <img src="https://varta1.com.ua/wp-content/uploads/2019/11/76918972_992244514485225_9164182276504813568_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/74388436_992252864484390_2939788900886904832_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/76686429_992244531151890_5742302031289253888_n.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>