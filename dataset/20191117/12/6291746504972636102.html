<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/17/venezia-acqua-alta-picco/"/>
    <meta property="og:site_name" content="Il Post"/>
    <meta property="article:published_time" content="2019-11-17T12:46:05+00:00"/>
    <meta property="og:title" content="A Venezia c’è stato un nuovo picco di acqua alta"/>
    <meta property="og:description" content="Stamattina la marea ha raggiunto i 150 centimetri, ma nelle prossime ore dovrebbe progressivamente abbassarsi"/>
  </head>
  <body>
    <article>
      <h1>A Venezia c’è stato un nuovo picco di acqua alta</h1>
      <h2>Stamattina la marea ha raggiunto i 150 centimetri, ma nelle prossime ore dovrebbe progressivamente abbassarsi</h2>
      <address>
        <time datetime="2019-11-17T12:46:05+00:00">17 Nov 2019, 12:46</time>
      </address>
      <p>A Venezia è arrivato intorno alle 13 di stamattina un nuovo picco di acqua alta, il fenomeno per cui l’acqua dei canali si ingrossa sopra il livello delle strade e che negli scorsi giorni ha raggiunto livelli eccezionali causando <a href="https://www.ilpost.it/2019/11/13/foto-acqua-alta-venezia-2/">danni ingenti</a>. La marea ha raggiunto i 150 centimetri, di poco sotto ai 160 annunciati, una delle misure più alte registrate in questi giorni: secondo le ultime previsioni, però, nelle prossime ore dovrebbe progressivamente scendere. Sono comunque previsti disagi e problemi per gli abitanti e i turisti: i mezzi pubblici cambieranno percorso – <a href="https://twitter.com/muoversivenezia/status/1195937874870439936">qui</a> le modifiche – e moltissime strade pedonali rimangono allagate.</p>
      <figure>
        <iframe data-src="https://twitter.com/TgrVeneto/status/1196049388210135042?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>I 187 centimetri registrati martedì si sono avvicinati alla quella più alta mai registrata: 194 centimetri, durante l’alluvione del 1966. Nei giorni successivi la marea si era progressivamente abbassata, rimanendo comunque abbondantemente sopra al metro. Sabato è stata una giornata di transizione, con piazza San Marco e le calli ancora allagate, i negozianti che hanno cercato di asciugare e ripulire e diversi volontari che hanno messo al riparo i libri antichi nel Conservatorio e nelle librerie. C’è stata anche la visita in centro di Gianluca Vialli, capodelegazione della Nazionale di calcio, con il presidente della FIGC Gabriele Gravina e il portiere della nazionale di calcio Gianluigi Donnarumma.</p>
      <slideshow>
        <figure>
          <img src="https://www.ilpost.it/wp-content/uploads/2019/11/venezia_13-1.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_09-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Venezia_04-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Venezia_01-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_10-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_05-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_07-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_06-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_01-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_11-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_02-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_12-1.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_03-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_04-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Venezia_02-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_08-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/venezia_14-1.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/Venezia_03-2.jpg"/>
        </figure>
      </slideshow>
      <p>Parlando ieri, il sindaco di Venezia Luigi Brugnaro <a href="https://www.corriere.it/cronache/19_novembre_16/acqua-alta-venezia-nuovo-picco-previsto-domenica-raggiungera-160-centimetri-4a1b700c-0866-11ea-bebc-dc68b9227425.shtml">aveva ammesso</a> che la giornata di domenica sarebbe stata «dura», ma aveva sottolineato che «le tendenze dei venti sono in diminuzione, pertanto la situazione dovrebbe rimanere ben più gestibile rispetto a quella di martedì notte». Nei prossimi giorni, almeno per le previsioni attuali, la marea dovrebbe progressivamente calare fino a tornare a livelli nella norma.</p>
      <p>Nel frattempo il capo della Protezione civile Angelo Borrelli ha firmato l’ordinanza di emergenza: prevede la sospensione dei mutui per un anno, <a href="https://www.ilpost.it/2019/11/15/il-consiglio-dei-ministri-ha-deciso-lo-stanziamento-di-20-milioni-di-euro-per-i-primi-soccorsi-a-venezia/">20 milioni di euro per gli interventi più urgenti</a> e la nomina di commissario straordinario a Brugnaro; ci saranno anche un primo rimborso dei danni di cinquemila euro per i privati e uno di ventimila per le aziende.</p>
      <p> </p>
      <related>
        <h4>Articoli Correlati</h4>
        <a href="https://www.ilpost.it/2019/11/15/acqua-alta-venezia-venerdi-15-novembre/"/>
        <a href="https://www.ilpost.it/2019/11/16/previsioni-meteo-domenica-17-novembre/"/>
        <a href="https://www.ilpost.it/2019/11/16/alto-adige-neve-valanghe/"/>
      </related>
    </article>
  </body>
</html>