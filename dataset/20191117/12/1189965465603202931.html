<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/259557/tsipras-gia-polytexneio-timoyme-osoys-edosan-ti-zoi-toys-gia-tin-eleytheria"/>
    <meta property="og:site_name" content="LiFO"/>
    <meta property="article:published_time" content="2019-11-17T12:06:00+00:00"/>
    <meta property="og:title" content="Τσίπρας για Πολυτεχνείο: Τιμούμε όσους έδωσαν τη ζωή τους για την ελευθερία"/>
    <meta property="og:description" content="Το μήνυμα του Αλέξη Τσίπρα για Πολυτεχνείο"/>
  </head>
  <body>
    <article>
      <h1>Τσίπρας για Πολυτεχνείο: Τιμούμε όσους έδωσαν τη ζωή τους για την ελευθερία</h1>
      <h2>Το μήνυμα του Αλέξη Τσίπρα για Πολυτεχνείο</h2>
      <address><time datetime="2019-11-17T12:06:00+00:00">17 Nov 2019, 12:06</time> by <a rel="author">NEWSROOM</a></address>
      <p>
        <b>Το μήνυμά του για την 46η επέτειο του Πολυτεχνείου έστειλε ο <a href="https://www.lifo.gr/tags/%CE%91%CE%BB%CE%AD%CE%BE%CE%B7%CF%82+%CE%A4%CF%83%CE%AF%CF%80%CF%81%CE%B1%CF%82">Αλέξης Τσίπρας</a>, τονίζοντας ότι «τιμούμε όσους έδωσαν τη ζωή τους για την ελευθερία» και πως σήμερα «η άγρια καταστολή αναβαθμίζεται σε κυβερνητική στρατηγική αναγκαστικότητας».</b>
      </p>
      <p>Αναλυτικά η ανάρτηση του προέδρου του ΣΥΡΙΖΑ:</p>
      <p>«46 χρόνια μετά την εξέγερση του Πολυτεχνείου, θυμόμαστε, την έφοδο των παιδιών του Νοέμβρη στον ουρανό και τιμούμε όσους έδωσαν τη ζωή τους για την ελευθερία. Αλλά και όλες και όλους εκείνους που είπαν το μεγάλο «Όχι» στην αμερικανοκίνητη χούντα, όταν αυτό το «Όχι» κόστιζε διωγμούς, βασανιστήρια, φυλακίσεις, εξορίες.</p>
      <p>Φέτος έχουμε πολλούς λόγους να είμαστε εκεί. Όχι μόνο γιατί οι παλιοί υμνητές της χούντας δε βρίσκονται πια μόνο στο περιθώριο αλλά και σε κυβερνητικούς θώκους να ομνύουν στη κανονικότητα.</p>
      <p>Ούτε μόνο γιατί η άγρια καταστολή αναβαθμίζεται σε κυβερνητική στρατηγική αναγκαστικότητας. Θα είμαστε εκεί κυρίως για να στείλουμε μήνυμα αντίστασης στο κύμα της συντήρησης και της οπισθοδρόμησης αλλά και σε όσους έχουν προεξοφλήσει ότι ήρθε το τέλος της ιστορίας».</p>
      <figure>
        <img src="https://www.lifo.gr/uploads/image/1568677/tsipras.png.jpg"/>
      </figure>
    </article>
  </body>
</html>