<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/17/novyna/suspilstvo/pohirshennya-pohody-ta-zamorozky-synoptyky-daly-prohnoz-tyzhden"/>
    <meta property="og:site_name" content="Слово і Діло"/>
    <meta property="article:published_time" content="2019-11-17T12:54:01+00:00"/>
    <meta property="og:title" content="Погіршення погоди та заморозки: синоптики дали прогноз на тиждень"/>
    <meta property="og:description" content="Погода в Україні з понеділка, 18 листопада, погіршиться. Місцями очікуються дощі та нічні заморозки до -8 градусів."/>
  </head>
  <body>
    <article>
      <h1>Погіршення погоди та заморозки: синоптики дали прогноз на тиждень</h1>
      <address>
        <time datetime="2019-11-17T12:54:01+00:00">17 Nov 2019, 12:54</time>
      </address>
      <p>
        <b>Погода в Україні з понеділка, 18 листопада, погіршиться. Місцями очікуються дощі та нічні заморозки до -8 градусів.</b>
      </p>
      <p>Про це повідомляє Український гідрометцентр в неділю, 17 листопада.</p>
      <p><b>Тиждень в Україні почнеться</b> з хмарної і сухої погоди. Вдень температура повітря коливатиметься від +7 до +13 градусів. На Закарпатті стовпчики термометрів піднімуться до +14... +16. Вночі в північних і центральних областях від 0 до +2, на заході та півдні від +2 до +6, в східних областях можливо похолодання до -1</p>
      <p><b>У вівторок, 19 листопада</b>, погодна ситуація залишиться незмінною. Температура повітря в північних і східних областях вдень буде триматися в межах +4...+6. У центральних і південних вдень від +7 до +12. На заході термометри покажуть від +10 до +16. Вночі в північних і центральних областях від 0 до +2, а на півдні і заході від +2 до +7. У східних областях знову похолодає до -1.</p>
      <p><b>У середу, 20 листопада</b>, погода в західних областях погіршиться, очікуються невеликі опади. Незважаючи на дощі, температура повітря на заході буде триматися в межах +9...+14. На решті території сухо. У східних, центральних та північних областях вдень від +2 до +6. На півдні вдень від +7 до +10. Вночі на сході знову очікується до -1, на півночі температура буде триматися в межах 0...+ 2, в центральних і південних - від +2 до +6. На заході вночі від +4 до +6.</p>
      <p><b>У четвер, 21 листопада</b>, опади збережуться на заході, температура вдень там буде коливатися від +6 до +14, вночі від +4 до +6. У північних і східних областях вдень термометри покажуть від +1 до +4, вночі похолодає до -6...-8 градусів. У центральних і південних областях вдень від +2 до +6, вночі можливо похолодання до -2.</p>
      <p>Раніше <a href="https://www.slovoidilo.ua/2019/11/11/novyna/suspilstvo/kyyevi-zatrymuyetsya-rux-tramvayiv-trolejbusiv-cherez-nehodu">в Києві затримувався рух трамваїв і тролейбусів через негоду</a>.</p>
      <p>Також нагадаємо, <a href="https://www.slovoidilo.ua/2019/11/02/novyna/suspilstvo/ryatuvalnyky-poperedyly-pro-pohirshennya-pohodnyx-umov-ukrayini">рятувальники попередили про погіршення погодних умов в Україні</a>.</p>
      <related>
        <h4>Читайте також</h4>
        <a href="https://www.slovoidilo.ua/2019/11/11/novyna/suspilstvo/pohoda-ukrayini-ponedilok"/>
        <a href="https://www.slovoidilo.ua/2019/11/05/novyna/suspilstvo/didenko-dala-prohnoz-pohody-8-lystopada"/>
        <a href="https://www.slovoidilo.ua/2019/10/31/novyna/suspilstvo/prohnoz-pohody-ostannij-den-zhovtnya"/>
        <a href="https://www.slovoidilo.ua/2019/11/11/novyna/suspilstvo/nehoda-kyyevi-doshh-peretvoryv-vulyczi-richky-video"/>
      </related>
    </article>
  </body>
</html>