<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/sondagen-innebar-nytt-mote-mellan-parterna-i-poststrejken-akt-hotar-med-nya-stodatgarder/"/>
    <meta property="og:site_name" content="HBL"/>
    <meta property="article:published_time" content="2019-11-17T12:19:00+00:00"/>
    <meta property="og:title" content="Förhandlingarna höll på sent under söndagskvällen men utan resultat"/>
    <meta property="og:description" content="Under söndagen träffades PAU och Palta hos riksförlikningsmannen Vuokko Piekkala."/>
  </head>
  <body>
    <article>
      <h1>Förhandlingarna höll på sent under söndagskvällen men utan resultat</h1>
      <h2>Under söndagen träffades PAU och Palta hos riksförlikningsmannen Vuokko Piekkala.</h2>
      <address><time datetime="2019-11-17T12:19:00+00:00">17 Nov 2019, 12:19</time> by <a rel="author">SPT</a></address>
      <p>Söndagens förhandlingar inleddes klockan 14 och höll på ungefär till klockan 23. PAU och Palta kom inte fram till någon lösning och förhandlingarna kommer att återupptas på måndag, rapporterar STT.</p>
      <p>På söndagen träffades Post- och logistikunionen PAU och servicebranschens arbetsgivare Palta för tredje gången den här veckan. Poststrejken har nu pågått i sju dygn.</p>
      <p>Senast parterna träffades hos förlikningsmannen <b>Vuokko Piekkala</b> var på fredagen i Helsingfors.</p>
      <p>
        <b>Stödåtgärderna blir fler</b>
      </p>
      <p>Om parterna inte lyckas komma överens har flera fackförbund hotat med stödstrejker som i så fall startar på måndag och tisdag. Till exempel startar Bil- och transportbranschens arbetarförbunds (AKT) stödstrejk på måndag.</p>
      <p>På lördagen uppgav AKT dessutom att man utvidgar sina <a href="https://www.akt.fi/uutiset/akt-n-tuki-pau-n-tyotaistelulle-laajenee/">stödåtgärder</a> från och med tisdag. Stödåtgärderna omfattar ett övertidsförbud och förbud för att byta skift inom väg- och järnvägstrafiken.</p>
      <p>På söndagen uppgav AKT att man vidtar ytterligare <a href="https://www.akt.fi/uutiset/akt-lisaa-tukeaan-pau-n-tyotaistelulle/">stödåtgärder</a> på onsdag om inte överenskommelse nås. De tidigare stödåtgärderna börjar också gälla hamnpersonal i oljehamnar, kabinpersonal, resebyråbranschen, Airpros och Avaintas lyftkransförare.</p>
    </article>
  </body>
</html>