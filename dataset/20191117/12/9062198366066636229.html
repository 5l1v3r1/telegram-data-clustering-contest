<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3376518/kilicdaroglundan-akpye-tepki-saat-basi-2-milyon-dolar-faiz-oduyoruz"/>
    <meta property="og:site_name" content="Milli Gazete"/>
    <meta property="article:published_time" content="2019-11-17T12:45:00+00:00"/>
    <meta property="og:title" content="Kılıçdaroğlu'ndan AKP'ye tepki: Saat başı 2 milyon dolar faiz ödüyoruz"/>
    <meta property="og:description" content="CHP Genel Başkanı Kemal Kılıçdaroğlu, ekonomi üzerinden AKP'ye sert eleştirilerde bulundu. Kılıçdaroğlu, Türkiye Cumhuriyeti’nin her bir saatte iki milyon dolar faiz ödediğini ifade etti."/>
  </head>
  <body>
    <article>
      <h1>Kılıçdaroğlu'ndan AKP'ye tepki: Saat başı 2 milyon dolar faiz ödüyoruz</h1>
      <h2>CHP Genel Başkanı Kemal Kılıçdaroğlu, ekonomi üzerinden AKP'ye sert eleştirilerde bulundu. Kılıçdaroğlu, Türkiye Cumhuriyeti’nin her bir saatte iki milyon dolar faiz ödediğini ifade etti.</h2>
      <address>
        <time datetime="2019-11-17T12:45:00+00:00">17 Nov 2019, 12:45</time>
      </address>
      <p>CHP Genel Başkanı Kemal Kılıçdaroğlu, BİRKONFED'in İstanbul'da düzenlediği Ekonomi Değerlendirme Toplantıları'na katıldı.</p>
      <p>Toplantı sonrası açıklamalarda bulunan Kemal Kılıçdaroğlu, AKP'ye yönelik eleştirilerde bulundu. AKP'yi ekonomi konusunda sert bir dille eleştiren Kılıçdaroğlu, Türkiye Cumhuriyeti’nin her bir saatte iki milyon dolar faiz ödediğini söyledi.</p>
      <p>Türkiye'nin faiz ödemek için borç alır noktaya geldiğini kaydeden Kılıçdaroğlu'nun sözleri şu şekilde:</p>
      <blockquote>Merkez Bankası’na ekonomik talimat verirsin. Kullanacağı araçlara siyasi organ müdahale etmez. Ama hedef verir. Tutmazsa görevden alırsınız. Merkez Bankası’nın verdiği kararlara siyasi iktidar müdahale etmez. Siz müdahale ederseniz dünyada bir itibarınız olmaz. Bunlardan vazgeçilmeli. Faiz ödemek için borç alır noktaya geldi Türkiye. Her bir saatte Türkiye Cumhuriyeti’nin ödediği faiz iki milyon dolardır. Saat başına iki milyon dolar faiz ödeyen bir ülkenin ekonomik krizden kurtulabilir mi?</blockquote>
    </article>
  </body>
</html>