<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/ajaks-sprema-veliki-transfer-pomrsice-racune-realu-liverpulu-i-dortmundu-392995.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T12:40:00+00:00"/>
    <meta property="og:title" content="Ajaks sprema veliki transfer, pomrsiće račune Realu, Liverpulu i Dortmundu!"/>
    <meta property="og:description" content="&quot;Kopljanici&quot; se bacaju na posao."/>
  </head>
  <body>
    <article>
      <h1>Ajaks sprema veliki transfer, pomrsiće račune Realu, Liverpulu i Dortmundu!</h1>
      <h2>"Kopljanici" se bacaju na posao.</h2>
      <address><time datetime="2019-11-17T12:40:00+00:00">17 Nov 2019, 12:40</time> by <a rel="author">Nikola Miloradović</a></address>
      <p>Kako prenosi italijanski novinar Nikolo Skira, izvršni direktor Ajaksa Edvin van der Sar, koji je nedavno produžio ugovor sa klubom iz Amsterdama, rešen je da na "Johan Krojf Arenu" preseli talentovanog Brazilca Rejnera Žesusa iz Flamenga.<br/><br/>Ovaj 17-godišnji fudbaler je već privukao veliku pažnju najvećih evropskih klubova, upisao je 12 nastupa za seniorki sastav Flamenga, postigao je i četiri pogotka.<br/><br/>Interesovanje za njegove usluge pokazao je Liverpul, a pomno ga prati i madridski Real, koji je u poslednjih par godina veoma aktivan na brazilskom tržištu, doveli su mlade nade poput Vinisijusa Žuniora i Rodirga Goeša i nisu žalili novac.<br/><br/>Borusija Dortmund je takođe zainteresovana za mladog Rejnera Žesusa, ali nijedan tim nije povukao konkretan potez, kako je Flamengo tražio oko 70 miliona evra za njegove usluge.<br/><br/>Ajaks je sada rešen da ga preseli u svoje redove, imaju novca, samo na prodaju De Lihta i De Jonga zaradili su preko 150 miliona evra i neće žaliti novac za igrače za koje veruju da pred sobom imaju blistavu budućnost.<br/><br/>Jedan od njih je svakako Rejner, za kojeg su spremni da ponude 40 miliona evra, ali za samo 70%  prava na njegove usluge.</p>
      <figure>
        <iframe src="https://www.youtube.com/embed/AQxh2iyuQy0" width="640" height="360" data-service="Youtube" scrolling="no"/>
      </figure>
      <p>Izvor: Sportske.net</p>
    </article>
  </body>
</html>