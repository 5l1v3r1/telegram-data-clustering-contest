<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1827609-zakyndykty-kalajdy-30-zasynda-zigittermen-kezdesuden-korkatyn-aru-zelide-syryn-asty.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-17T12:37:00+00:00"/>
    <meta property="og:title" content="&quot;Жақындықты қалайды&quot;: Жігіттермен кездесуден қорқатын 30 жастағы қыз сырын ашты"/>
    <meta property="og:description" content="30 жастағы ару отбасын құрғысы келетінін, алайда өзінен үлкен жігіттердің олдан тек төсек қатынасын қалайтынын ашып айтты. Бірнеше жігітпен кездесіп көріп, &quot;әттеген-ай&quot; деп сан соққан ару енді ер адамдармен танысуға қорқып қалғаны"/>
  </head>
  <body>
    <article>
      <h1>"Жақындықты қалайды": Жігіттермен кездесуден қорқатын 30 жастағы қыз сырын ашты</h1>
      <address><time datetime="2019-11-17T12:37:00+00:00">17 Nov 2019, 12:37</time> by <a rel="author">Қаламқас Төре</a></address>
      <p>
        <b>30 жастағы ару отбасын құрғысы келетінін, алайда өзінен үлкен жігіттердің одан тек төсек қатынасын қалайтынын ашып айтты. Бірнеше жігітпен кездесіп көріп, "әттеген-ай" деп сан соққан ару енді ер адамдармен танысуға қорқып қалғанын алға тартты деп хабарлайды <a href="https://kaz.nur.kz/">KAZ.NUR.KZ.</a></b>
      </p>
      <p><b>Ару Instagram-дағы <a href="https://www.instagram.com/astana__forum/">astana__forum</a></b> <b>парақшасында жан сырын ақтарды.</b></p>
      <blockquote>"Жасым 30-да. Жақсы жанды жолықтырып, отбасын құрғым келеді. Танысқан кезде жігіттердің бірі менен тек төсек қатынасын қалайтынын білдіріп қояды.</blockquote>
      <p>
        <b>Жақындықты қалайды. Ал мен өзіме оның қажеті жоқ екенін айтып, таныстығымды тоқтатамын. Енді бірі о баста еш ұятсыз қылықтарсыз жақсы араласады.</b>
      </p>
      <blockquote><b>Бірнеше кездесуден кейін шынайы бет бейнесін ашып, лас ойлар ойлайды. Өзімді жігіттердің алдында дұрыс ұстаймын. Ашық-шашық киініп, әркімге бір жабыспаймын", </b>- дейді ол.</blockquote>
      <p>Ер азаматтардан көңілі қалған ару олардың неліктен бұлай жасайтынын түсіне алмай әлек. Оның сөзінше, ол кездестірген жігіттердің түгелі дерлік пасық болып шыққан.</p>
      <blockquote>"Неге жігіттер қауымы солай жасайды? Егер мен оны қаласам, сызылмай-ақ бірден айтар едім. Бірақ маған шынайы қарым-қатынас керек. Оның үстіне маған кездескен жігіттер 30-дан асқандар. Олар ол жаста қай қыздың қандай екенін, өзіне не керек екенін ажырата алуы тиіс қой.</blockquote>
      <blockquote>Бірден отбасы құрғысы келетін қыздарға неліктен уақыт кетіресіздер. Кездесулерге баруға қорқатын болдым. Енді ер адамдармен қалай танысып, қарым-қатынас құрмақпын?", - деп ашынды ару.</blockquote>
    </article>
  </body>
</html>