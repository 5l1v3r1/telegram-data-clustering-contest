<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ukrzaliznytsya_pryznachyla_6_dodatkovyh_poizdiv_na_novorichni_ta_rizdvyani_svyata_330935.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T12:47:00+00:00"/>
    <meta property="og:title" content="Укрзалізниця призначила 6 додаткових поїздів на новорічні та різдвяні свята"/>
    <meta property="og:description" content="Як повідомили у прес-центрі Укрзалізниці, для зручних подорожей пасажирів на новорічні та різдвяні свята Укрзалізниця вже призначила 6 додаткових поїздів."/>
  </head>
  <body>
    <article>
      <h1>Укрзалізниця призначила 6 додаткових поїздів на новорічні та різдвяні свята</h1>
      <h2>Як повідомили у прес-центрі Укрзалізниці, для зручних подорожей пасажирів на новорічні та різдвяні свята Укрзалізниця вже призначила 6 додаткових поїздів.</h2>
      <address>
        <time datetime="2019-11-17T12:47:00+00:00">17 Nov 2019, 12:47</time>
      </address>
      <figure>
        <img src="https://galinfo.com.ua/media/gallery/intxt/u/k/ukrzaliznytsya.png"/>
      </figure>
      <p>Вони курсуватимуть на напрямках Київ — Львів, Київ — Ковель, Покровськ — Харків, Львів — Одеса, Львів — Ужгород та Кривий Ріг — Ужгород. Сьогодні на ці поїзди вже можна придбати квитки на дати до 29 грудня, тобто за 45 днів до відправлення.</p>
      <p>Зокрема, поїзд № 181/182 Київ — Львів курсуватиме 22, 23, 26, 27 грудня, відправлення з Києва о 00:55 та прибуття до Львова о 10:36. Зворотно — 21, 22, 25, 26 грудня, відправлення зі Львова о 12:18 та прибуття до Києва о 00:02.</p>
      <p>Поїзд № 197/198 Київ — Ковель курсуватиме 28 грудня, відправлення з Києва о 06:19 та прибуття до Ковеля о 14:48. Зворотно відправлення з Ковеля об 11:27 та прибуття до Києва о 20:45.</p>
      <p>Поїзд № 205/206 Покровськ — Харків курсуватиме 22, 27, 28 та 29 грудня. Відправлення з Покровська о 09:20 та прибуття до Харкова о 14:49. Відправлення з Харкова о 16:44 та прибуття до Покровська о 22:07.</p>
      <p>Поїзд № 167/168 Львів — Одеса курсуватиме 22, 27 грудня. Відправлення зі Львова о 09:40 та прибуття до Одеси о 20:23. Відправлення з Одеси о 10:18 та прибуття до Львова о 21:05.</p>
      <p>Поїзд № 201/202 Львів — Ужгород призначений на 29 грудня, відправлення зі Львова о 06:43 та прибуття до Ужгорода о 12:10. Відправлення з Ужгорода о 14:05 та прибуття до Львова о 19:55.</p>
      <p>Окрім цього, поїзд № 76/75 Кривий Ріг — Київ — Ужгород курсуватиме 27, 28, 29 грудня, зворотно з Ужгорода — 29 грудня. Відправлення з Кривого Рогу о 20:59 та прибуття до Ужгорода о 21:58, відправлення з Ужгорода о 06:25 та прибуття до Кривого Рогу о 06:23.</p>
      <p>Нагадаємо, як писало Гал-інфо,тимчасово зміниться розклад руху кількох поїздів <a href="https://galinfo.com.ua/news/tymchasovi_zminy_u_rozkladi_ruhu_poizdiv_lvivskoi_zaliznytsi_330929.html">Львівської залізниці</a>.</p>
    </article>
  </body>
</html>