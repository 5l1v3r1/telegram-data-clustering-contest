<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/teknoloji-magazasi-izdihamdan-dolayi-acilamadi/927101"/>
    <meta property="og:site_name" content="medya faresi"/>
    <meta property="article:published_time" content="2019-11-17T10:14:00+00:00"/>
    <meta property="og:title" content="Teknoloji mağazası izdihamdan dolayı açılamadı"/>
    <meta property="og:description" content="Çinli teknoloji firması Xiaomi'nin Ankara'da açmaya hazırlandığı mağaza aşırı izdiham yüzünden ertelendi. Mağaza açılışı öncesi verileceği duyurulan hediyeler sebebiyle ortalık karıştı. Polis düzeni sağlamak için AVM'ye gelmek zorunda kaldı."/>
  </head>
  <body>
    <article>
      <h1>Teknoloji mağazası izdihamdan dolayı açılamadı</h1>
      <h2>Çinli teknoloji firması Xiaomi'nin Ankara'da açmaya hazırlandığı mağaza aşırı izdiham yüzünden ertelendi. Mağaza açılışı öncesi verileceği duyurulan hediyeler sebebiyle ortalık karıştı. Polis düzeni sağlamak için AVM'ye gelmek zorunda kaldı.</h2>
      <address>
        <time datetime="2019-11-17T10:14:00+00:00">17 Nov 2019, 10:14</time>
      </address>
      <p>Ankara’da açılması planlanan Mi Store, yaşanan yoğun ilgi nedeniyle çıkan izdihamdan dolayı ertelendi. Mağaza açılmadan önce telefon modellerinde %15, aksesuar ve ekosistem ürünlerinde ise %20 ve %30 oranında indirim olacağı açıklanmıştı. Mağaza açılışında sırada bekleyen ilk 300. kişiye Mi Band 4 akıllı bileklik, ilk 300-500. kişiye Bluetooth kulaklık ve 501-600. kişiye Bluetooth hoparlör hediye edilecekti.</p>
      <p>Xiaomi, Evofone bünyesindeki 4’üncü mağazasını Ankara'da açacağını duyurmuştu. Bugün gerçekleştirilmesi beklenen yeni mağaza açılışının, yaşanan yoğun ilgi nedeniyle çıkan izdihamdan dolayı ertelenmesine karar verildi.</p>
      <p>Vatandaşların yoğun ilgisiyle karşılaşan yetkililer, mağazayı geçici bir süre için kapattı. Yapılan bilgilendirmede; açılışa özel belirlenen kampanyalar 15 gün boyunca olacak şekilde yeniden organize edilecek.</p>
      <p>Mağazanın alabileceği kapasitenin çok üstünde insanın akın ettiği yeni mağaza açılışı,Twitter üzerinden yapılan bir açıklamayla iptal edildi.</p>
      <figure>
        <img src="http://i.medyafaresi.com/uploads/content/teknoloji-magazasi-izdihamdan-dolayi-acilamadi-17112019jpg.jpg?v=1573985734"/>
      </figure>
    </article>
  </body>
</html>