<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10707--denni-menu-17-11-2019-pradova-zabojuje-o-zivotni-triumf-markovou-ceka-narocny-den"/>
    <meta property="og:site_name" content="Tenisový svět"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="Denní menu, 17.11.2019: Přádová zabojuje o životní triumf, Markovou čeká náročný den"/>
    <meta property="og:description" content="V rámci nedělního svátečního dne půjde do akce šest českých tenistů, kteří budou bojovat na okruhu ITF. Osmadvacetiletá Martina Přádová bude útočit na premiérový singlový titul v kariéře. Finále čeká také na Jana Šátrala a šestnáctiletého Martina Krumicha, kteří si to rozdají ve vzájemném souboji o titul v Milovicích. Johana Marková absolvuje v turecké Antalyi singlové i deblové semifinále."/>
  </head>
  <body>
    <article>
      <h1>Denní menu, 17.11.2019: Přádová zabojuje o životní triumf, Markovou čeká náročný den</h1>
      <address>
        <time datetime="2019-11-17T10:00:00+00:00">17 Nov 2019, 10:00</time>
      </address>
      <p>
        <b>V rámci nedělního svátečního dne půjde do akce šest českých tenistů, kteří budou bojovat na okruhu ITF. Osmadvacetiletá Martina Přádová bude útočit na premiérový singlový titul v kariéře. Finále čeká také na Jana Šátrala a šestnáctiletého Martina Krumicha, kteří si to rozdají ve vzájemném souboji o titul v Milovicích. Johana Marková absolvuje v turecké Antalyi singlové i deblové semifinále.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>MILOVICE SE DOČKAJÍ ČESKÉHO FINÁLE:</b> Letošní ročník Milovice Indoor Open má na programu závěrečný hrací den, který nabídne singlové finále. To bude v ryze českém podání! Šestnáctiletý Martin Krumich se probojoval do premiérového finále a v neděli může zakončit senzační jízdu turnajem ziskem trofeje. V cestě mu stojí turnajová dvojka Jan Šátral. Bývalý český daviscupový reprezentant může získat první singlový titul po třech letech.<br/>Více se turnaji věnujeme v samostatném článku.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">9:00</td>
          <td><b>PŘÁDOVÁ ZABOJUJE O PREMIÉROVÝ TITUL: </b>Martina Přádová hraje v egyptském Šarm aš-Šajchu životní turnaj! Osmadvacetiletá tenistka vyhrála již čtyři zápasy a na místních dvorcích si zahraje premiérové finále na okruhu ITF. Přádové stojí v cestě Tchajwanka Lee, která je na tom co se týče získaných singlových titulů výrazně lépe, když bude usilovat již o devátou trofej. To česká tenistka může získat v neděli vůbec první turnajový vavřín v singlu. – <i>Martina Přádová (1168.) x Pej-či Lee (TPE, 849.) – vzájemná bilance 0:0</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">7:30</td>
          <td><b>MARKOVOU ČEKÁ V ANTALYI NÁROČNÝ PROGRAM: </b>Turnaj v Antalyi narušil v tomto týdnu déšť, a tak jsou singlové i deblové semifinálové duely na programu až v neděli. Johana Marková (435.) se podruhé v této sezoně probojovala do singlového finále! Dvacetiletá tenistka zvládla v dopoledních hodinách vyrovnané semifinále, když porazila ukrajinskou kvalifikantku Viktoriji Petrenkovou za necelé dvě hodiny po setech 6:4 a 7:6(5). Markovou čeká ještě deblové semifinále po boku Slovinky Radišičové a poté odpoledne nastoupí k finálovému duelu singlové části proti domácí Ipek Ozové. – <i>Johana Marková (435.) x Viktorija Petrenková (UKR, -) 6:4, 7:6(5)</i></td>
        </tr>
      </table>
      <h3>Češi v akci</h3>
      <h4>ITF World Tennis Tour</h4>
      <p><b><b>Milovice Indoor Open 2019 (muži, CZE, 15 000 USD, tvrdý povrch – hala)</b><br/></b><u>Finále dvouhry</u><br/>10:00 MARTIN KRUMICH (1700.) [WC] – JAN ŠÁTRAL (474.) [2]</p>
      <p>Více se turnaji věnujeme v samostatném článku. </p>
      <p><b>Soho Square Egypt, Šarm aš-Šajch (muži, EGY, 15 000 USD, tvrdý povrch)</b><br/><u>1. kolo kvalifikace</u><br/>12:00 TOMÁŠ PAPÍK (-) – Daniele Catini (ITA, -)  </p>
      <p><b>Soho Square Egypt, Šarm aš-Šajch (ženy, EGY, 15 000 USD, tvrdý povrch)<br/></b><u>Finále dvouhry</u><br/>9:00 MARTINA PŘÁDOVÁ (1168.) [WC] – Pej-či Lee (TPE, 849.)</p>
      <p><b>World Tennis Tour Cancun, Cancún (ženy, MEX, 15 000 USD, tvrdý povrch)<br/></b><u>1. kolo čtyřhry</u><br/>14:45 PULCHARTOVÁ, Sanzová (ESP) – Carvajalová (COL), Ramirezová (MEX)</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>Semifinále dvouhry</u><br/><b>JOHANA MARKOVÁ (435.) [1]</b> – Viktorija Petrenková (UKR, -) [Q] 6:4, 7:6(5)</p>
      <p><u>Finále dvouhry</u><br/>13:10 JOHANA MARKOVÁ (435.) [1] – Ipek Ozová (TUR, 554.)</p>
      <p><u>Semifinále čtyřhry</u><br/>10:30 MARKOVÁ, Radišičová (SLO) [1] – Ogataová, Jošitomiová (obě JPN) [4]</p>
      <p><b>Topspin Energy Cup (ženy, ITA, 25 000 USD, tvrdý povrch)</b><br/><u>1. kolo kvalifikace</u><br/>15:00 MONIKA KILNÁROVÁ (453.) – Beatrice Ricci (ITA, -) [WC] </p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>