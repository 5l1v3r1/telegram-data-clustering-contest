<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/molly-sandens-relationsstatus-pa-facebook/"/>
    <meta property="og:site_name" content="Tramsfrans"/>
    <meta property="article:published_time" content="2019-11-17T10:44:00+00:00"/>
    <meta property="og:title" content="Molly Sandéns relationsstatus på Facebook"/>
    <meta property="og:description" content="Molly Sandén meddelar under mystiska omständigheter att hon är i ett förhållande, men inte sedan när och med vem."/>
  </head>
  <body>
    <article>
      <h1>Molly Sandéns relationsstatus på Facebook</h1>
      <address><time datetime="2019-11-17T10:44:00+00:00">17 Nov 2019, 10:44</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <figure>
        <img src="https://imgs.aftonbladet-cdn.se/v2/images/3cc36f36-3b07-49ee-8061-e7933f4e5c7e?fit=crop&amp;h=802&amp;q=50&amp;w=1100&amp;s=a3a121092fe3c6b09d210fecc30948c74364c566"/>
      </figure>
      <p>
        <i>Foto: Lotte Fernvall</i>
      </p>
      <p><b>Släpp allt du har</b>, en svensk kändis har lämnat ett kryptiskt besked om sin relationsstatus på Facebook! <a href="https://www.hant.se/noje/molly-sandens-mystiska-besked-om-nya-karleken-efter-uppbrottet-fran-danny-saucedo/">Hänt rapporterar</a> om Molly Sandéns senaste drag på plattformen som jag trodde att ingen person under 30 använder längre.</p>
      <p>
        <i>”På Facebook har hon nämligen angett att hon är ”i ett förhållande”. Det framgår däremot inte när relationsstatusen ändrades, och det finns inte heller någon ytterligare information om vem den nya kärleken är eller hur länge de varit tillsammans.”</i>
      </p>
      <p><b>Skämt åsido så är det klart att folk fortfarande använder Facebook</b>, men jag måste ändå säga att jag blev lite förvånad över Mollys relationsavslöjande. Att bara skriva att man har skaffat en relation utan att avslöja med vem så att folk får gissa och spekulera själva minns jag var vanligt när man gick på gymnasiet, men varför inte ta det tillbaks 2020!</p>
      <p><b>Att svenska kändisar är kryptiska angående sina relationer</b> är dock mer regel än undantag, och något av Molly Sandéns signum sedan länge. När hon avslöjade att hon och Danny gjort slut tidigare i år så var det i en radiointervju där hon meddelade att hon ”<a href="https://www.aftonbladet.se/tv/a/280357/molly-sanden-och-danny-saucedo-har-gatt-skilda-vagar-man-kan-saga-at"><i>festar ensam</i></a>”, och alltihop var väldigt oklart. Därefter kom ny musik med breakup-tema som eventuellt handlade om Danny, eller kanske inte alls!</p>
      <p><b>Det enda vi vet nu</b> är alltså att Molly Sandén eventuellt har träffat någon ny och att det är tillräckligt seriöst för att kommuniceras ut på Facebook. All heder till Molly som är aningen mer subtil än Danny, som i våras meddelade att hans <a href="https://www.aftonbladet.se/nojesbladet/a/2Gpzlq/danny-har-skaffat-tinder-exploderade-i-min-telefon">telefon exploderade</a> efter att han skaffat Tinder.</p>
    </article>
  </body>
</html>