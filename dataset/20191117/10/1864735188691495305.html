<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/incidente-san-daniele-1.4890743"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-17T10:25:18+00:00"/>
    <meta property="og:title" content="Incidente San Daniele, i genitori del 16enne morto: &quot;Ragazzi, non fate str...&quot;&quot;"/>
    <meta property="og:description" content="Tragico incidente a San Daniele del Friuli. A bordo sette amichetti: feriti. La famiglia sui social: &quot;Per favore, non rischiate la vita per delle str...Vivetela&quot;"/>
  </head>
  <body>
    <article>
      <h1>Incidente San Daniele, i genitori del 16enne morto: "Ragazzi, non fate str...""</h1>
      <h2>Tragico incidente a San Daniele del Friuli. A bordo sette amichetti: feriti. La famiglia sui social: "Per favore, non rischiate la vita per delle str...Vivetela"</h2>
      <address><time datetime="2019-11-17T10:25:18+00:00">17 Nov 2019, 10:25</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4892330.1574010439!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Il luogo dell'incidente in provincia di Udine (Ansa)</figcaption>
      </figure>
      <p>San Daniele del Friuli (Udine), 17 novembre 2019 - Tragedia nel Comune di <b>San Daniele</b> (Udine), dove Daniele, un ragazzo di soli<b> 16 anni,</b> è <b>morto </b>in un <b>incidente</b>: era alla <b>guida dell'auto sottratta alla madre</b>. E' successo stanotte, intorno alle 2, sulla provinciale 5 che collega <b>Rodeano di Rive d'Arcano </b>e <b>Villanova di San Daniele. </b>E oggi pomeriggio, a poche ore dalla tragedia, i famigliari della vittima hanno voluto scrivere un messaggio su Instagram, rivolgendosi a tutti i ragazzi come il loro: "Non rischiate la vostra vita per delle stronzate, vivetela".</p>
      <h3>L'incidente</h3>
      <p>Il ragazzino, originario di <b>Fagagna </b>(Udine), viaggiava in direzione di San Daniele quando ha perso il controllo della macchina, finendo contro un palo della luce, prima di cappottarsi in un prato. Con lui a bordo c'erano<b> sette amichetti</b>, feriti ma non in modo grave. Trasportati negli ospedali di Santa Maria della Misericordia di Udine e Sant'Antonio di San Daniele, non rischiano la vita, ma hanno perso l'amico: per il 16enne non c'è stato nulla da fare. Ancora da chiarire la dinamica dell'incidente su cui hanno influito l'inesperienza del guidatore e l'asfalto bagnato dopo le piogge di queste giorni.</p>
      <h3>Il messaggio su Instagram</h3>
      <p>La famiglia della vittima affida ai social un messaggio per tutti i ragazzi che 'seguivano' il sedicenne su Instagram. "Per favore non fate lo stesso errore che ha fatto lui, non rischiate la vostra vita per delle stronzate...vivetela", scrivono i genitori, la nonna, il fratello minore e la sorella maggiore in un post pubblicato sulla pagina Instagram della vittima. "Questo è un favore che vi chiediamo con il cuore in mano, speranzosi che la storia del nostro Daniele vi sia di esempio e che vi porti a ragionare prima di fare qualcosa di avventato", si legge ancora nel post.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>