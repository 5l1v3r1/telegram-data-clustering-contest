<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621923/%D8%A2%DB%8C%D8%A7-%D8%B3%DB%8C%D8%A7%D9%86%D8%AC%DB%8C-%D8%AC%D8%A7%DB%8C-%D8%A8%D9%86%D8%B2%DB%8C%D9%86-%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-17T10:23:00+00:00"/>
    <meta property="og:title" content="آیا سی.ان.جی جای بنزین را می‌گیرد؟"/>
    <meta property="og:description" content="رئیس هیات مدیره انجمن صنفی جایگاه‌داران سی.ان.جی با بیان اینکه درحال حاضر جایگاه‌های عرضه سی.ان.جی با 60 درصد ظرفیت کار می‌کنند، ابراز امیدواری کرد با افزایش قیمت بنزین استقبال بیشتری از سی.ان.جی شود."/>
  </head>
  <body>
    <article>
      <h1>آیا سی.ان.جی جای بنزین را می‌گیرد؟</h1>
      <address>
        <time datetime="2019-11-17T10:23:00+00:00">17 Nov 2019, 10:23</time>
      </address>
      <p>
        <i>رئیس هیات مدیره انجمن صنفی جایگاه‌داران سی.ان.جی با بیان اینکه درحال حاضر جایگاه‌های عرضه سی.ان.جی با 60 درصد ظرفیت کار می‌کنند، ابراز امیدواری کرد با افزایش قیمت بنزین استقبال بیشتری از سی.ان.جی شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>اردشیر دادرس درباره استقبال از سی.ان.جی با توجه به تغییر نرخ بنزین اظهار داشت: با توجه به این افزایش قیمت بنزین، بهای سی.ان.جی 20 درصد قیمت آن می‌شود، بنابراین استقبال بهتری از این سوخت خواهد شد.</p>
      <p>وی با بیان اینکه درحال حاضر جایگاه‌های عرضه سی.ان.جی با 60 درصد ظرفیت کار می‌کنند، ابراز امیدواری کرد با افزایش قیمت بنزین استقبال بیشتری از سی.ان.جی شود و روند رو به رشد مصرف این سوخت پاک را شاهد باشیم.</p>
      <figure>
        <img src="https://aftabnews.ir/files/fa/news/1398/8/26/360171_455.jpg"/>
      </figure>
      <p>رئیس هیات مدیره انجمن صنفی جایگاه‌داران سی.ان.جی تصریح کرد: نکته مهم اینکه هزینه حمل‌و‌نقل مسافر و کالا روی دوش سی.ان.جی است و قاعدتا افزایش هزینه‌های مسافر و کالا را برای حمل‌ونقل عمومی و کالاها نخواهیم داشت.</p>
      <p>وی گفت: ما حدود 2500 جایگاه عرضه سی.ان.جی در کشور داریم که همه فعال هستند و 24 ساعته با ظرفیت 40 میلیون متر مکعب در شبانه روز فعالیت دارند که از این میزان ظرفیت اکنون 20 میلیون متر مکعب فعال و بقیه ظرفیت خالی است.</p>
      <p>دادرس یادآور شد: قیمت هر متر مکعب سی.ان.جی 460 تومان است که معادل بنزینی آن لیتری 200 تومان می‌شود.</p>
      <p>وی در ادامه با اشاره به پیشنهادی در مورد یارانه‌ها گفت: در این شرایط پیشنهاد ما این است که دولت یارانه 45 هزار تومان را به 180 هزار تومان یارانه گاز تبدیل کند و 4.5 میلیون سرپرست خانوار از یارانه گاز بهره‌مند شوند، بعبارت دیگر به جای 45 هزار تومان یارانه، 180 هزار تومان گاز رایگان برای مصرف یک ماه توزیع شود.</p>
    </article>
  </body>
</html>