<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/259549/kikilias-gia-antikapnistiko-ta-prostima-tha-diaferoyn-analoga-me-to-meros"/>
    <meta property="og:site_name" content="LiFO"/>
    <meta property="article:published_time" content="2019-11-17T10:04:00+00:00"/>
    <meta property="og:title" content="Κικίλιας για αντικαπνιστικό: Τα πρόστιμα θα διαφέρουν ανάλογα με το μέρος"/>
    <meta property="og:description" content="Τι προανήγγειλε ο υπουργός Υγείας για τα πρόστιμα του αντικαπνιστικού"/>
  </head>
  <body>
    <article>
      <h1>Κικίλιας για αντικαπνιστικό: Τα πρόστιμα θα διαφέρουν ανάλογα με το μέρος</h1>
      <h2>Τι προανήγγειλε ο υπουργός Υγείας για τα πρόστιμα του αντικαπνιστικού</h2>
      <address><time datetime="2019-11-17T10:04:00+00:00">17 Nov 2019, 10:04</time> by <a rel="author">NEWSROOM</a></address>
      <p>
        <b>Αναφερόμενος στον αντικαπνιστικό νόμο, ο υπουργός Υγείας, <a href="https://www.lifo.gr/tags/%CE%92%CE%B1%CF%83%CE%AF%CE%BB%CE%B7%CF%82+%CE%9A%CE%B9%CE%BA%CE%AF%CE%BB%CE%B9%CE%B1%CF%82">Βασίλης Κικίλιας</a>, δήλωσε στον ΣΚΑΙ ότι «είμαστε όλοι στρατευμένοι στην προσπάθεια μείωσης του καπνίσματος».</b>
      </p>
      <p>Πρόσθεσε ότι τα πρόστιμα διαφέρουν ανάλογα με το σημείο. Σε μεγάλα κέντρα διασκέδασης ή όταν κάποιος καπνίζει μέσα στο αυτοκίνητο με το παιδί του το πρόστιμο είναι μεγαλύτερο, εξήγησε ο κ. Κικίλιας.</p>
      <p>Επίσης, έκανε γνωστό ότι στον τετραψήφιο αριθμό 1142 μπορεί κάποιος να τηλεφωνεί επωνύμως και να κάνει καταγγελία για την παραβίαση του αντικαπνιστικού νόμου.</p>
      <p>
        <b>Για τις τιμές φαρμάκων</b>
      </p>
      <p>«Δεν πρόκειται να υπάρξει καμιά αύξηση στις τιμές των φαρμάκων, αντίθετα θα υπάρξουν μειώσεις μέχρι 7% σε εκατοντάδες φάρμακα» δήλωσε ο υπουργός Υγείας.</p>
      <p>Πρόσθεσε, μάλιστα, ότι μέχρι το τέλος του έτους θα αναρτηθούν από τον ΕΟΦ οι νέες τιμές των φαρμάκων. «Κοινωνική πολιτική της κυβέρνησης και του Κυριάκου Μητσοτάκη είναι η μείωση φαρμάκων και η μηδέν αύξηση» ανέφερε ο κ. Κικίλιας ενώ στη συνέχεια δεσμεύτηκε ότι δε θα υπάρξουν ελλείψεις στα φάρμακα. Προανήγγειλε, επίσης, την άμεση κατάθεση νομοσχεδίου -τομή- όπως το χαρακτήρισε για την υγεία.</p>
    </article>
  </body>
</html>