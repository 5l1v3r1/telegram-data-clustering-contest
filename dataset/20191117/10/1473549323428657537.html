<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/boliwia-starcia-zwolennikow-moralesa-z-wojskiem-i-policja,986044.html"/>
    <meta property="og:site_name" content="TVN24"/>
    <meta property="article:published_time" content="2019-11-17T10:00:20+00:00"/>
    <meta property="og:title" content="Zamieszki w Boliwii. ONZ: Sytuacja może wymknąć się spod kontroli"/>
    <meta property="og:description" content="Organizacja Narodów Zjednoczonych ostrzegła w sobotę, że sytuacja w Boliwii może wymknąć się spod kontroli. Po ostatnich wyborach prezydenckich krajem wstrząsają uliczne protesty, w których zginęło..."/>
  </head>
  <body>
    <article>
      <h1>Zamieszki w Boliwii. ONZ: Sytuacja może wymknąć się spod kontroli</h1>
      <address><time datetime="2019-11-17T10:00:20+00:00">17 Nov 2019, 10:00</time> by <a rel="author">AB/tr</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3c334e99-2ff0-476e-86f2-4eaa90222d91-480p.mp4"/>
          <figcaption>Starcia zwolenników Moralesa z policją i wojskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/5d6cdcbe-34fb-40ab-8c7d-053f9e0bae89-480p.mp4"/>
          <figcaption>Starcia policji ze zwolennikami Evo Moralesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/82fdd7fc-3526-42a2-9e88-1f7d668020b3-480p.mp4"/>
          <figcaption>Liderka opozycji obwołała się tymczasowym prezydentem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/907d20b6-f567-45df-82d1-814f4ff4848b-480p.mp4"/>
          <figcaption>Evo Morales przyleciał do Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/2eebb41d-02b7-4ef9-b630-3a40547a940f-480p.mp4"/>
          <figcaption>Boliwia: Evo Morales otrzymał azyl w Meksyku. Wojsko wesprze...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/42ebeaef-25f0-48a5-a478-672a7cc5f3f3-480p.mp4"/>
          <figcaption>Zamieszki i napady na sklepy w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/64c5a960-dc1a-40ca-8d44-a8c7f7118470-480p.mp4"/>
          <figcaption>Prezydent Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/650aec65-ba5e-45a3-9e41-680589f887c9-480p.mp4"/>
          <figcaption>Prezydent Boliwii Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9329b56a-943a-454b-a199-184c32064099-480p.mp4"/>
          <figcaption>Antyrządowe protesty w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9876c7eb-5d04-4620-b9c9-b6d53294ee93-480p.mp4"/>
          <figcaption>W stolicy Boliwii doszło do starć przeciwników i zwolenników...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/2f7ca1da-328c-4d30-90b8-8ffe35c93a51-480p.mp4"/>
          <figcaption>Evo Morales ogłosił się zwycięzcą wyborów prezydenckich w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/5a4b9b45-8101-4c69-abb1-08e4af454f61-480p.mp4"/>
          <figcaption>Głosy wciąż niepoliczone. Wyszli na ulice, obawiają się...</figcaption>
        </figure>
        <figcaption>"Sytuacja może wymknąć się spod kontroli"<cite>Foto: PAP/EPA/JORGE ABREGO | Video: Reuters</cite></figcaption>
      </slideshow>
      <h3>Organizacja Narodów Zjednoczonych ostrzegła w sobotę, że sytuacja w Boliwii może "wymknąć się spod kontroli". Po ostatnich wyborach prezydenckich krajem wstrząsają uliczne protesty, w których zginęło już ponad 20 osób.</h3>
      <p>Od piątku w starciach zwolenników byłego prezydenta tego kraju Evo Moralesa z wojskiem i policją zginęło już w sumie dziewięć osób, a od początku kryzysu, w którym Boliwia pogrążona jest od końca października - co najmniej 23. Około 500 osób zostało rannych, a ponad tysiąc aresztowano.</p>
      <p>W piątek pokojowa początkowo manifestacja kilku tysięcy przeważnie indiańskich zwolenników byłego prezydenta przekształciła się w starcia, gdy demonstranci usiłowali sforsować jeden z posterunków wojskowych na drodze wiodącej do miasta Cochabamba. W mieście tym od tygodni trwają walki zwolenników i przeciwników Moralesa.</p>
      <related>
        <a href="https://www.tvn24.pl/wiadomosci-ze-swiata,2/gwaltowne-starcia-zwolennikow-moralesa-z-policja-i-wojskiem-zginelo-piec-osob,985871.html"/>
      </related>
      <p>Według świadków wojsko i policja odpowiedziały ogniem powodując śmierć pięciu osób i raniąc co najmniej 75. Wcześniej w piątek do starć doszło również na ulicach stolicy kraju La Paz. Policjanci zostali obrzuceni kamieniami, w odpowiedzi użyli gazu łzawiącego i pałek.</p>
      <h3>"Sytuacja w Boliwii może wymknąć się spod kontroli"</h3>
      <p>Morales zrezygnował ze stanowiska pod presją policji i wojska w ostatnią niedzielę, w związku z zarzutami sfałszowania październikowych wyborów prezydenckich. Uciekł do Meksyku dwa dni po swojej rezygnacji.</p>
      <p>59-latek na Twitterze potępił narastające represje sił bezpieczeństwa pod przewodnictwem tymczasowej prezydent Jeanine Anez.</p>
      <p>"Przywódcy zamachu stanu masakrują rdzennych i pokornych ludzi za to, że prosili o demokrację" - napisał po doniesieniach o rosnącej liczbie ofiar śmiertelnych.</p>
      <p>Anez obwiniła Moralesa o podżeganie do przemocy z zagranicy i powiedziała, że jej rząd chce przeprowadzić wybory i spotkać się z opozycją, aby powstrzymać protesty.</p>
      <p>Tymczasem wysoka komisarz Narodów Zjednoczonych ds. praw człowieka Michelle Bachelet ostrzegła, że ​​nasilająca się przemoc może przerwać proces demokratyczny.</p>
      <related>
        <a href="https://www.tvn24.pl/wiadomosci-ze-swiata,2/tymczasowa-prezydent-boliwii-uznala-guaido-prezydentem-wenezueli,985559.html"/>
      </related>
      <p>"Obawiam się, że sytuacja w Boliwii może wymknąć się spod kontroli, jeśli władze nie poradzą sobie z tym problemem z pełnym poszanowaniem praw człowieka" – orzekła Bachelet w swoim oświadczeniu.</p>
      <h3>Podjął pojednawcze rozmowy z rządem</h3>
      <p>Rosnące niepokoje i coraz większa liczba ofiar skłoniły Moralesa do podjęcia pojednawczych rozmów z rządem w ostatnich dniach.</p>
      <p>- Ze względu na demokrację, nie mam problemu, aby nie brać udziału w nowych wyborach - powiedział dla Reutersa.</p>
      <p>Partia Moralesa, obecnie opozycyjna, poprosiła o posiedzenie obu izb parlamentu Boliwii w celu ustalenia planów nowych wyborów.</p>
      <related>
        <h4>Evo Morales obalony</h4>
        <a href="https://www.tvn24.pl/wiadomosci-ze-swiata,2/gwaltowne-starcia-zwolennikow-moralesa-z-policja-i-wojskiem-zginelo-piec-osob,985871.html"/>
        <a href="https://www.tvn24.pl/wiadomosci-ze-swiata,2/tymczasowa-prezydent-boliwii-uznala-guaido-prezydentem-wenezueli,985559.html"/>
        <a href="https://www.tvn24.pl/wiadomosci-ze-swiata,2/rosja-popiera-tymczasowa-prezydent-boliwii-ale-stawia-warunek,985382.html"/>
        <a href="https://www.tvn24.pl/wiadomosci-ze-swiata,2/tymczasowa-prezydent-chce-uspokoic-kraj-otrzymala-poparcie-usa,985272.html"/>
        <a href="https://www.tvn24.pl/wiadomosci-ze-swiata,2/raport-mowi-o-wyraznym-manipulowaniu-przy-wyborach-odpowiedz-moralesa,985194.html"/>
      </related>
    </article>
  </body>
</html>