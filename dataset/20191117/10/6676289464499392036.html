<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/te-cunosc-de-undeva-lider-audienta-orase-toata-tara-325886.html"/>
    <meta property="og:site_name" content="Observator"/>
    <meta property="article:published_time" content="2019-11-17T10:56:00+00:00"/>
    <meta property="og:title" content="Show-ul Te cunosc de undeva!, lider de audiență la orașe și în toată țara"/>
    <meta property="og:description" content="Cea de-a 11-a ediție a actualului sezon al show-ului Te cunosc de undeva!, câștigată de Grigore Gherman, cu o transformare în Roman Iagupov, solistul trupei Zdob și Zdub, a fost aseară lider de audiență la orașe și în toată țara."/>
  </head>
  <body>
    <article>
      <h1>Show-ul Te cunosc de undeva!, lider de audiență la orașe și în toată țara</h1>
      <address><time datetime="2019-11-17T10:56:00+00:00">17 Nov 2019, 10:56</time> by <a rel="author">Redactia Observator</a></address>
      <p>
        <b>
          <b>Cea de-a 11-a ediție a actualului sezon al show-ului Te cunosc de undeva!, câștigată de Grigore Gherman, cu o transformare în Roman Iagupov, solistul trupei Zdob și Zdub, a fost aseară lider de audiență la orașe și în toată țara.</b>
        </b>
      </p>
      <p>Show-ul transformărilor prezentat de Alina Pușcaș și Cosmin Seleși și jurizat de Ozana Barabancea, Andrea Bălan, Cristi Iacob și Aurelian Temișan a adunat în fața micilor ecrane peste 1.7 milioane de telespectatori la nivelul publicului din toată țara, în minutul de maximă audiență, de la ora 20:44</p>
      <p>Așadar, la nivelul publicului din mediul urban, Antena 1 a fost pe primul loc în clasamentul audiențelor și a obținut pe perioada difuzării emisiunii (20:00 – 23:08) o audiență medie de 7 puncte de rating și o cotă de piață de 17.1 urmată de Pro TV, cu 5.3 puncte de rating și 12.9% cota de piață.</p>
      <p>De asemenea, la nivelul publicului național, Antena 1 este cel mai urmărit post de televiziune, cu o audiență medie de 7.3 puncte de rating și 16.4% cota de piață, urmată de Pro TV, cu 6.8 puncte de rating și 15.5% cota de piață</p>
      <p>Sâmbăta aceasta, la Antena 1, Cezar Ouatu și Șerban Copoț i-au adus pentru prima dată pe scena de la Te cunosc de undeva! pe cei doi bărboși celebri de la ZZ Top, Sorana Mohamad a cântat pe ritmuri de tango piesa „Mil Pasos”, transformată în Soha, Liviu Vârciu și Andrei Ștefănescu au interpretat “I don’t care”, cântec lansat anul acesta de Ed Sheeran, în colaborare cu Justin Bieber, în timp ce frații Alex și Monica Anghel au fost pentru o seară Madonna și Maluma.</p>
      <p>Diana Matei s-a transformat în frumoasa, zâmbăreața și energica artistă armeancă Lilit Hovhannisyan, Ada și Cornel Palade i-au adus pe scena show-ului pe Maria Dragomiroiu și regretatul Jean Constantin și au cântat acompaniați de taraful Silvian Voicu, pe când Bella Santiago a cântat “Bohemian Rapsody”, transformată inegalabilul Freddie Mercury, legendarul solist al trupei Queen.</p>
      <p>Cea mai reușită transformare a galei i-a aparținut lui Grigore Gherman, care l-a imitat pe energicul Roman Iagupov, solistul trupei Zdob și Zdub.</p>
      <p>Invitata specială a serii a fost Oana Sîrbu, fostă concurentă a show-ului, care le-a reamintit tuturor una dintre cele mai bune transformări ale sale de la Te cunosc de undeva! - Marina Voica. Momentele coregrafice ale galei au fost susținute de Furnix Team, baletul condus de Furnica.</p>
    </article>
  </body>
</html>