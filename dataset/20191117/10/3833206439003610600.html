<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/914378.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T10:01:00+00:00"/>
    <meta property="og:title" content="Виктория Волей вече под върха във Висшата лига след рекорден гейм със 70 точки"/>
    <meta property="og:description" content="Виктория Волей (Пловдив) постигна втора поредна победа в мъжката Висша лига. Възпитаниците на треньо..."/>
  </head>
  <body>
    <article>
      <h1>Виктория Волей вече под върха във Висшата лига след рекорден гейм със 70 точки</h1>
      <address>
        <time datetime="2019-11-17T10:01:00+00:00">17 Nov 2019, 10:01</time>
      </address>
      <p>Виктория Волей (Пловдив) постигна втора поредна победа в мъжката Висша лига. Възпитаниците на треньора Атанас Митрев победиха ВК Царево с 3:0 (36:34, 25:20, 25:15) гейма в мач от 4-ия кръг на Източната група. Двубоят се игра в Царево и приключи за 79 минути. Двата отбора изиграха рекордно дълъг първи гейм, който приключи след отбелязването на цели 70 точки.</p>
      <p>Така пловдивчани имат вече актив от 8 точки от началото на сезона и заемат второ място във временното класиране (2 победи и 2 загуби, при геймова разлика 10:6). Лидер с 3 победи от 3 мача е Берое, въпреки че старозагорци са с актив от 7 точки.</p>
      <p>
        <b>В другите два мача от този кръг:</b>
      </p>
      <p>
        <b>
          <a href="https://www.plovdiv24.bg/sport/sport/914277.html">ПСК Локомотив (Пловдив) – Черноморец (Бяла) 1:3</a>
        </b>
      </p>
      <p>Раковски (Севлиево) – Берое (Стара Загора) 2:3</p>
      <p>
        <b>Виктория Волей игра в състав:</b>
      </p>
      <p>Евгени Григоров, Желязко Апостолов, Мирослав Димитров, Димитър Узунов, Георги Димитров, Петър Шойков, Стоян Вулджев – либеро (Радостин Георгиев, Енис Караденис, Стоян Топалов, Калоян Вълчинов - либеро).</p>
      <p>"Преминахме през едно от най-трудните домакинства от гледна точка условия на игра. Много труден първи гейм, който съумяхме да спечелим и който се оказа решаващ. След него нещата бяха по-лесни за нас. Но за да изглеждат така, заслуга за това имаха момчетата с поведението си на терена. За съжаление Радостин Георгиев получи контузия и се надяваме да се възстанови бързо, защото той е много важна фигура в нашия отбор“, заяви за официалния сайт на Виктория Волей треньорът Атанас Митрев.</p>
    </article>
  </body>
</html>