<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%cf%81%ce%af%ce%bb%ce%b5%cf%81-%cf%83%cf%84%ce%b7-%cf%86%ce%b8%ce%b9%cf%8e%cf%84%ce%b9%ce%b4%ce%b1-%ce%b1%ce%b3%ce%bd%ce%bf%ce%b5%ce%af%cf%84%ce%b1%ce%b9-75%cf%87%cf%81%ce%bf%ce%bd%ce%bf%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-17T10:13:36+00:00"/>
    <meta property="og:title" content="Θρίλερ στη Φθιώτιδα: Αγνοείται 75χρονος ψαράς από το απόγευμα του Σαββάτου"/>
    <meta property="og:description" content="Η οικογένειά του ειδοποίησε το βράδυ το Λιμενικό που άμεσα έστησε μεγάλη επιχείρηση για τον εντοπισμό του, στην θαλάσσια περιοχή της Αταλάντης – Σηκώθηκε Super Puma την Κυριακή."/>
  </head>
  <body>
    <article>
      <h1>Θρίλερ στη Φθιώτιδα: Αγνοείται 75χρονος ψαράς από το απόγευμα του Σαββάτου</h1>
      <address>
        <time datetime="2019-11-17T10:13:36+00:00">17 Nov 2019, 10:13</time>
      </address>
      <p>
        <b>Η οικογένειά του ειδοποίησε το βράδυ το Λιμενικό που άμεσα έστησε μεγάλη επιχείρηση για τον εντοπισμό του, στην θαλάσσια περιοχή της Αταλάντης – Σηκώθηκε Super Puma την Κυριακή.</b>
      </p>
      <p>Ξεκίνησε από το σπίτι του να ρίξει παραγάδι με το αλιευτικό του σκάφος και έκτοτε δεν έχει δώσει σημεία ζωής προκαλώντας την ανησυχία των δικών του ανθρώπων.</p>
      <p>Ο λόγος για 75χρονο ψαρά από την Αταλάντη ο οποίος ξεκίνησε στις 4 το απόγευμα του Σαββάτου με το σκάφος του να ρίξει παραγάδι σε κοντινή απόσταση από το λιμάνι της Σκάλας και από τότε αγνοείται η τύχη του.</p>
      <figure>
        <img src="https://www.pentapostagma.gr/wp-content/uploads/2019/11/eeedb6dde20e2194f4d6d0fdbbffd4cc_L.jpg"/>
      </figure>
      <p>Η οικογένειά του ειδοποίησε το βράδυ το Λιμενικό που άμεσα έστησε μεγάλη επιχείρηση για τον εντοπισμό του με σκάφη από Στυλίδα, Αιδηψό, Αταλάντη και Χαλκίδα που συνεχίζουν μέχρι κι αυτή την ώρα τις αναζητήσεις.</p>
      <p>Το αποτέλεσμα ήταν να εντοπιστούν μεταξύ Αταλάντης και Λιβανατών, το σκάφος του και τα σύνεργά του όχι όμως και ο 75χρονος. Μάλιστα στο σημείο που βρέθηκε το σκάφος του ενήργησαν και δύτες με αρνητικά επίσης αποτελέσματα.</p>
      <p>Με το πρώτο φως της ημέρας σηκώθηκαν και ελικόπτερα Super Puma του Πολεμικού Ναυτικού προκειμένου να συνδράμουν από αέρος.</p>
      <p>Στις αναζητήσεις συμμετέχουν και παραπλέοντα στο Βόρειο Ευβοϊκό επαγγελματικά και ερασιτεχνικά σκάφη αλιέων, που γνώριζαν τον 75χρονο ψαρά.</p>
    </article>
  </body>
</html>