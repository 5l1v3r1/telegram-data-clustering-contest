<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/17/motorola-razr-foldable-sfondo-682423/"/>
    <meta property="og:site_name" content="AndroidWorld"/>
    <meta property="article:published_time" content="2019-11-17T10:24:00+00:00"/>
    <meta property="og:title" content="Motorola Razr foldable è il sogno delle vostre tasche? Per ora accontentatevi dello sfondo ufficiale"/>
    <meta property="og:description" content="Dopo una lunga scia di rumor che ci ha accompagnato per tutto il 2019, Motorola ha deciso di rompere gli..."/>
  </head>
  <body>
    <article>
      <h1>Motorola Razr foldable è il sogno delle vostre tasche? Per ora accontentatevi dello sfondo ufficiale</h1>
      <address><time datetime="2019-11-17T10:24:00+00:00">17 Nov 2019, 10:24</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Dopo una lunga scia di <i>rumor</i> che ci ha accompagnato per tutto il 2019, <a href="https://www.androidworld.it/tag/motorola/">Motorola</a> ha deciso di rompere gli indugi e rendere realtà il sogno di tanti nostalgici: <b>lo storico Razr rivive</b>, sotto forma di <a href="https://www.androidworld.it/2019/11/14/motorola-razr-2019-uscita-681607/">smartphone con display pieghevole</a>. Sulla carta, si tratta del tentativo più convincente fra quelli proposti fin qui e in molti non vedrebbero l’ora di metterci le mani sopra.</p>
      <p>Sebbene il prezzo di listino (1.599€) non sia poi così proibitivo rispetto alla media degli smartphone top di gamma odierni, permangono ancora molti <b>interrogativi</b> sul suo conto, soprattutto su resistenza e autonomia, alla luce della più che zoppicante esperienza di Galaxy Fold e Mate X. Sarà quindi bene attendere le prime prove sul campo, ma nel frattempo potete già fare simbolicamente vostro il bellissimo Motorola Razr, grazie allo <b>sfondo ufficiale</b>.</p>
      <p>Uno sfondo caratterizzato da<b> colori sgargianti</b>, che esalteranno il display OLED pieghevole da 6,2″ del nuovo Razr, ma che risulta perfetto anche per il vostro attuale smartphone, in attesa di capire se cedere alla fascinazione di questa (per ora) riuscitissima operazione nostalgia, oppure se passare la mano, a questo giro. <b>Scaricatelo</b> a piena risoluzione dalla nostra galleria qui sotto.</p>
      <p>Via: <a href="https://www.gizmochina.com/2019/11/16/download-motorola-razr-foldable-smartphone-wallpapers/">Gizmochina.com</a></p>
    </article>
  </body>
</html>