<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/je-omrezje-5g-nevarno-za-nase-zdravje.html?RSSc1f6c04f8598350779e17d9abf58b845"/>
    <meta property="og:site_name" content="Računalniške novice"/>
    <meta property="article:published_time" content="2019-11-17T10:11:00+00:00"/>
    <meta property="og:title" content="Je omrežje 5G nevarno za naše zdravje?"/>
    <meta property="og:description" content="O mobilnem omrežju 5G je bilo povedanega že veliko, saj je to uporabnikom storitev mobilne telefonije vse bolj dostopno in jim seveda prinaša številne prednosti."/>
  </head>
  <body>
    <article>
      <h1>Je omrežje 5G nevarno za naše zdravje?</h1>
      <address>
        <time datetime="2019-11-17T10:11:00+00:00">17 Nov 2019, 10:11</time>
      </address>
      <p>O mobilnem omrežju 5G je bilo povedanega že veliko, saj je to uporabnikom storitev mobilne telefonije vse bolj dostopno in jim seveda prinaša številne prednosti, predvsem v obliki hitrejšega prenosa podatkov. Od tega bodo imeli veliko koristi seveda tudi ponudniki storitev, saj bodo ti lahko ponujali storitve, ki so sedaj dosegljive le uporabnikom klasičnega dostopa do svetovnega spleta. To je tudi razlog, zakaj giganti na področju mobilne telefonije, vključno s ponudniki, hitijo s pripravami rešitev, ki bodo zagotovile podporo za mobilno omrežje 5G, ki naj bi v vseh večjih mestih širom sveta zaživelo v polnem teku še pred koncem letošnjega leta. Tu seveda ne smemo pozabiti niti na proizvajalce pametnih mobilnih telefonov, saj na trgu najdemo vse več modelov s podporo omrežju 5G, njihova cena pa postaja vse bolj dostopna.</p>
      <p>Ker mobilno omrežje 5G omogoča znatno hitrejši prenos podatkov so se v javnosti pričakovano pojavila vprašanja v povezavi s tem, ali je novo omrežje dejansko bolj škodljivo za zdravje ljudi v primerjavi z zdajšnjim mobilnim omrežjem 4G/LTE. A potrošnikom naj se ne bi bilo treba bati za svoje zdravje, saj so mnogi poznavalci prepričani, da novo omrežje ni nevarno za naše zdravje, čeprav so mnenja pri tej temi zelo deljena. Sevanje omrežja 5G je po mnenju zagovornikov primerljivo s sevanjem ostalih mobilnih omrežji, ki obstajajo danes. Še več, najnovejše študije so pokazale, da naj bi omrežje 5G zaradi uporabe novejših teologij sevalo celo manj od že uveljavljenega omrežja 4G.</p>
      <p>Kar je pomembno pa je to, da se bomo morali pred nakupom pametnega mobilnega telefona s podporo mobilnemu omrežju 5G, seznaniti s stopnjo absorpcije elektromagnetnega sevanja (SAR). Za mobilne telefone ta v evropskem prostoru nikoli ne sme presegati dveh vatov na kilogram, saj bi močnejše sevanje že lahko vplivalo na naše zdravje. Čeprav noben mobilni telefon 5G trenutno na trgu ne presega te omejitve (mnogi še niso naprodaj), so nekateri modeli precej bližje tej meji kot drugi. Strokovnjaki priporočajo nakup mobilne naprave s stopnjo sevanja 0,6 ali manj, saj naj tovrstna naprava ne bi predstavljala nikakršnega tveganja za naše zdravje ali na naše počutje.</p>
      <figure>
        <iframe src="https://www.youtube.com/embed/JjEwOAs2Kto" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>