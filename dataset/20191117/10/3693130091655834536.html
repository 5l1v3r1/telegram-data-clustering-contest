<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/hdp-onundeki-eylemde-76-nci-gun-1207757.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T10:48:00+00:00"/>
    <meta property="og:title" content="HDP önündeki eylemde 76'ncı gün"/>
    <meta property="og:description" content="Diyarbakır'da, terör örgütü PKK tarafından kaçırıldığını belirttikleri çocuklarının bulunmasını isteyen 56 aile, HDP binası önündeki oturma eylemini 76'ncı günde de sürdürdü. 5 Mayıs'ta kaybolan oğlu Yusuf (16) için oturma eylemini sürdüren Celil Begdaş, &quot;Ciğerimiz yanıyor. Hepimiz burada perişan haldeyiz&quot; dedi."/>
  </head>
  <body>
    <article>
      <h1>HDP önündeki eylemde 76'ncı gün</h1>
      <h2>Diyarbakır'da, terör örgütü PKK tarafından kaçırıldığını belirttikleri çocuklarının bulunmasını isteyen 56 aile, HDP binası önündeki oturma eylemini 76'ncı günde de sürdürdü. 5 Mayıs'ta kaybolan oğlu Yusuf (16) için oturma eylemini sürdüren Celil Begdaş, "Ciğerimiz yanıyor. Hepimiz burada perişan haldeyiz" dedi.</h2>
      <address>
        <time datetime="2019-11-17T10:48:00+00:00">17 Nov 2019, 10:48</time>
      </address>
      <p><b>Hacire Akar, 21 Ağustos'ta kaybolan oğlu Mehmet'in (21) HDP'liler tarafından dağa kaçırıldığını söyleyip</b>, 1 gün sonra, partinin Diyarbakır binası önünde oturma eylemi başlattı. Eylemin 3'üncü gününde ortaya çıkan Mehmet Akar, mahkemece ev hapsiyle cezalandırıldı. Oğluna kavuşup, eylemine son veren Hacire Akar, çocukları kayıp annelere çağrıda bulundu. Akar'ın çağrısıyla harekete geçen çocukları kayıp aileler, 3 Eylül'den itibaren <b>HDP </b>önünde oturma eylemine başladı. Eylem, 76'ncı günde de 56 aile tarafından sürdürüldü.</p>
      <p>5 Mayıs'ta ortadan kaybolan oğulları Yusuf'un (16) HDP'liler tarafından düğün aracı olarak süslenen <b>minibüsle </b>dağa kaçırıldığı iddiasıyla eşiyle birlikte 4 Eylül'de oturma eylemine katılan inşaat işçisi Celil Begdaş, "Ciğerimiz yanıyor, kimsede ses yok, bir gelişme yok. Hepimiz burada perişan haldeyiz. Kimselere derdimizi anlatamadık şimdiye kadar. Bekliyor bu insanlar. Kimi kızını kaybetmiş kimi oğlunu'' diye konuştu.</p>
    </article>
  </body>
</html>