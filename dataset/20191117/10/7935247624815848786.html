<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/eski-esini-yaralayip-firinciyi-oldurdu-215341h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T10:12:50+00:00"/>
    <meta property="og:title" content="Eski eşini yaralayıp fırıncıyı öldürdü"/>
    <meta property="og:description" content="Kütahya'da boşandığı eşini evinde pompalı tüfekle yaralayan, onun erkek arkadaşı olduğunu iddia ettiği kişiyi de çalıştığı fırında aynı silahla öldüren zanlının yakalanması için çalışma başlatıldı."/>
  </head>
  <body>
    <article>
      <h1>Eski eşini yaralayıp fırıncıyı öldürdü</h1>
      <h2>Kütahya'da boşandığı eşini evinde pompalı tüfekle yaralayan, onun erkek arkadaşı olduğunu iddia ettiği kişiyi de çalıştığı fırında aynı silahla öldüren zanlının yakalanması için çalışma başlatıldı.</h2>
      <address>
        <time datetime="2019-11-17T10:12:50+00:00">17 Nov 2019, 10:12</time>
      </address>
      <p>Kütahya'da boşandığı eşini evinde silahla yaralayan şüpheli, fırında çalışan bir kişiyi de aynı silahla öldürdü.</p>
      <p>Alınan bilgiye göre, Süleyman D, eski eşi Meryem Ç'nin Fatih Mahallesi'ndeki evine geldi. Aralarında çıkan tartışma sırasında Meryem Ç'yi pompalı tüfekle vurarak yaralayan Süleyman D, olay yerinden kaçtı.</p>
      <p>Paşam Sultan Mahallesi'ndeki bir fırına giden zanlı, bu iş yerinde çalışan ve Meryem Ç'nin erkek arkadaşı olduğunu iddia ettiği Fatih Göre'ye (49) aynı silahla ateş ettikten sonra bir otomobille uzaklaştı.</p>
      <p>İhbar üzerine bölgeye çok sayıda polis ve 112 Acil Servis ekibi sevk edildi.</p>
      <p>Öldüğü belirlenen Fatih Göre'nin cesedi, Kütahya Sağlık Bilimleri Üniversitesi Evliya Çelebi Eğitim ve Araştırma Hastanesi morguna gönderildi.</p>
      <p>Yaralanan Meryem Ç. de aynı hastanede tedavi altına alındı.</p>
    </article>
  </body>
</html>