<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76662-Miera-samovrazd-ludi-vo-vztahu-s-rovnakym-pohlavim-klesla-v-Dansku-aj-vo-Svedsku-po-tom-co-zlegalizovali-manzelstva-homosexualov"/>
    <meta property="og:site_name" content="REFRESHER"/>
    <meta property="article:published_time" content="2019-11-17T10:22:00+00:00"/>
    <meta property="og:title" content="Miera samovrážd ľudí vo vzťahu s rovnakým pohlavím klesla v Dánsku aj vo Švédsku po tom, čo zlegalizovali manželstvá homosexuálov"/>
    <meta property="og:description" content="Manželstvá homosexuálov sú vo Švédsku legálne od roku 2009 a v Dánsku od roku 2012."/>
  </head>
  <body>
    <article>
      <h1>Miera samovrážd ľudí vo vzťahu s rovnakým pohlavím klesla v Dánsku aj vo Švédsku po tom, čo zlegalizovali manželstvá homosexuálov</h1>
      <address><time datetime="2019-11-17T10:22:00+00:00">17 Nov 2019, 10:22</time> by <a rel="author">Alexandra Murajdová</a></address>
      <p>
        <b>Manželstvá homosexuálov sú vo Švédsku legálne od roku 2009 a v Dánsku od roku 2012.</b>
      </p>
      <p><b>Miera samovrážd ľudí vo vzťahu s rovnakým pohlavím výrazne klesla</b> v Dánsku aj vo Švédsku po tom, čo zlegalizovali manželstvá homosexuálov, informuje <a href="https://www.standard.co.uk/news/world/suicide-rates-fall-in-sweden-and-denmark-since-gay-marriage-legalisation-a4288336.html?fbclid=IwAR1Q4941-9WW5M2o8qK9q4wD8CDzRN5RIvy2Tz5edD-hwWHl4y1tUbhHUcM">Standar</a><a href="https://www.standard.co.uk/news/world/suicide-rates-fall-in-sweden-and-denmark-since-gay-marriage-legalisation-a4288336.html?fbclid=IwAR1Q4941-9WW5M2o8qK9q4wD8CDzRN5RIvy2Tz5edD-hwWHl4y1tUbhHUcM">d</a>. Stále je však pravdepodobnejšie, že si život zoberie homosexuál, než heterosexuál, či je vo vzťahu alebo nie.</p>
      <p>Výskumný ústav pre prevenciu samovrážd v Dánsku a Štokholmská univerzita sa spojili a podieľali sa na spoločnom výskume. Porovnávali mieru samovrážd ľudí v homosexuálnych a heterosexuálnych vzťahoch, presnejšie v obdobiach 1989-2002 a 2003-2016.</p>
      <figure>
        <img src="https://i.refresher.sk/public/alexandra-murajdova/jn.jpg"/>
        <figcaption>
          <cite>wikipedia</cite>
        </figcaption>
      </figure>
      <p>Prostredníctvom tohto výskumu zistili, že<b> miera samovrážd ľudí v pároch rovnakého pohlavia klesla až o 46 percent.</b> Je samozrejmé, že výsledky sú veľkým úspechom, avšak číslo je stále vysoké. Miera samovrážd vo vzťahoch heterosexuálov klesla o 28 percent.</p>
      <p>Práve Dánsko bolo úplne prvou krajinou, ktorá umožnila párom rovnakého pohlavia registrované partnerstvá. Švédsko rovnaký krok urobilo v roku 1995, teda o 6 rokov neskôr ako Dánsko. Manželstvá homosexuálov sú vo Švédsku legálne od roku 2009 a v Dánsku od roku 2012.</p>
      <related>
        <a href="https://refresher.sk/76650-Papez-Frantisek-sa-verejne-zastal-homosexualov-Negativny-postoj-ludi-k-LGBT-papez-Frantisek-prirovnava-k-nacizmu"/>
      </related>
      <p><i>„Manželstvo chráni pred samovraždou,</i>“ povedala Annette Erlagsen, ktorá štúdiu viedla. Tvrdí totiž, že práve možnosť svadby, okrem iných legislatív, čo sa týkajú práv homosexuálov, mohla pomôcť a mieru znížiť. <b>Ľudia sa tak totiž cítia viac začlenení do spoločnosti</b>.</p>
      <p>Aj napriek tomu, že miera výrazne klesla, iný výskum, ktorý sa konal minulý rok naznačuje, že samovražda je trikrát pravdepodobnejšia u homosexuála, než heterosexuála.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54993-Facebook-opat-celi-kritike-pouzivatelov-Ludom-sa-nepaci-ze-zrusil-duhovu-reakciu-na-prispevky-pocas-mesiaca-LGBTI"/>
        <a href="https://refresher.sk/46768-Motorkar-zachranil-samovraha-od-istej-smrti-Nestastnik-meskal-na-pohreb-svojej-vlastnej-matky"/>
        <a href="https://refresher.sk/46380-Slovenski-policajti-zachranili-zivot-Mladik-chcel-spachat-samovrazdu-skokom-z-mosta-muzi-zakona-mu-v-tom-zabranili"/>
        <a href="https://refresher.sk/65212-Lesbicky-par-vytrollil-homofobneho-politika-Bozkom-mu-pokazil-selfie"/>
        <a href="https://refresher.sk/70080-Kazdych-40-sekund-sa-niekto-na-svete-pokusi-o-samovrazdu"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
      </related>
    </article>
  </body>
</html>