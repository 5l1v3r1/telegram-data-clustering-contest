<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/17/eukoles-syntages-makaronia-me-kima-kai-manitaria-ston-fourno/"/>
    <meta property="og:site_name" content="neolaia.gr"/>
    <meta property="article:published_time" content="2019-11-17T10:00:54+00:00"/>
    <meta property="og:title" content="Εύκολες συνταγές: Μακαρόνια με κιμά και μανιτάρια στον φούρνο"/>
    <meta property="og:description" content="Θέλεις να δεις αν έχεις ταλέντο στην μαγειρική; Τότε, θα πρέπει να δοκιμάσεις μία από τις εύκολες συνταγές για μακαρόνια. Έτσι, για σήμερα, σου έχω μία συνταγή για πεντανόστιμα σπαγγέτι με κιμά και μανιτάρια στον φούρνο."/>
  </head>
  <body>
    <article>
      <h1>Εύκολες συνταγές: Μακαρόνια με κιμά και μανιτάρια στον φούρνο</h1>
      <h2>Μία από τις πιο εύκολες συνταγές για μακαρόνια με κιμά και μανιτάρια στο φούρνο για σένα που είσαι μακαρονάς.</h2>
      <address><time datetime="2019-11-17T10:00:54+00:00">17 Nov 2019, 10:00</time> by <a rel="author">neolaia.gr Team</a></address>
      <p>Θέλεις να δεις αν έχεις ταλέντο στην μαγειρική; Τότε, θα πρέπει να δοκιμάσεις μία από τις εύκολες συνταγές για μακαρόνια. Έτσι, για σήμερα, σου έχω μία συνταγή για πεντανόστιμα σπαγγέτι με κιμά και μανιτάρια στον φούρνο.</p>
      <p>Τι λες; Θα το δοκιμάσεις;</p>
      <p>
        <b>Υλικά συνταγής</b>
      </p>
      <ul>
        <li>500 γρ. σπαγγέτι</li>
        <li>300 γρ. μοσχαρίσιος κιμάς</li>
        <li>1 μεγάλο ξερό κρεμμύδι ψιλοκομμένο</li>
        <li>2 σκελίδες σκόρδο ψιλοκομμένο</li>
        <li>1 πράσινη πιπεριά ψιλοκομμένη</li>
        <li>1 κουτί ντοματάκια κονκασέ</li>
        <li>1 κ.σ. ντοματοπελτέ + 1 κοφτό κ.γ. ζάχαρη</li>
        <li>450 γρ. φρέσκα μανιτάρια ψιλοκομμένα</li>
        <li>3/4 φλ. τσαγιού ζωμό κότας</li>
        <li>ελαιόλαδο</li>
        <li>αλάτι πιπέρι</li>
        <li>2 φλ. τσαγιού τριμμένο τυρί τσένταρ</li>
        <li>1/4 φλ. τσαγιού τριμμένο τυρί παρμεζάνα</li>
      </ul>
      <p>
        <b>Εκτέλεση συνταγής</b>
      </p>
      <ol>
        <li>Βράζετε το σπαγγέτι σε μπόλικο αλατισμένο νερό για 12 λ. Τα βγάζετε από τη φωτιά και τα στραγγίζετε. Προθερμαίνετε το φούρνο στους 180 βαθμούς και λαδώνετε ένα μεγάλο μακρόστενο πυρίμαχο σκεύος.</li>
        <li>Εν τω μεταξύ, σε μεγάλο τηγάνι, σε μέτρια προς υψηλή θερμοκρασία, σοτάρετε το κιμά σε λίγο ελαιόλαδο. Μόλις είναι έτοιμος τον κατεβάζετε από τη φωτιά και αφήνετε το τηγάνι με το κιμά στην άκρη.</li>
        <li>Σε άλλο τηγάνι ζεσταίνετε λίγο ελαιόλαδο και σοτάρετε τα κρεμμύδια, τις πράσινες πιπεριές, το σκόρδο και τα μανιτάρια, πασπαλισμένα με λίγο αλάτι, ανακατεύοντας διαρκώς μέχρι να μαλακώσουν. Ρίχνετε στο μείγμα λαχανικών μέσα στο μεγάλο τηγάνι με το σοταρισμένο κιμά και το ξαναβάζετε στη φωτιά.</li>
        <li>Προσθέτετε τα ντοματάκια κονκασέ, το πελτέ διαλυμένο σε 1/4 φλ. τσαγιού νερό μαζί με τη ζάχαρη, αλατοπιπερώνετε, σιγοβράζετε για 10 λ. και το κατεβάζετε από τη φωτιά.</li>
        <li>Στρώνετε τα μισά βρασμένα μακαρόνια στο λαδωμένο πυρέξ και περιχύνετε από πάνω το μισό μείγμα κιμά- λαχανικών, μαζί με τη σάλτσα του. Πασπαλίζετε σε όλη την επιφάνεια πάνω από το κιμά το 1 φλ. τσαγιού τυρί τσένταρ. Επαναλαμβάνετε την ίδια διαδικασία με τα άλλα μισά μακαρόνια το κιμά-λαχανικά, ρίχνετε τα 3/4 φλ. τσαγιού ζωμό κότας και από πάνω πασπαλίζετε πρώτα με το τριμμένο τυρί τσένταρ και μετά με τη τριμμένη παρμεζάνα.</li>
        <li>Σκεπάζετε το πυρέξ με αλουμινόχαρτο και ψήνετε στο προθερμασμένο φούρνο για 35 λ. Ξεσκεπάζετε το πυρέξ και συνεχίζετε το ψήσιμο για 5-10 λ μέχρι να ροδοκοκκινίσουν ελαφρώς τα τυριά. Το βγάζετε από το φούρνο και το αφήνετε για 10 λ να “σταθεί” πριν σερβίρετε.</li>
      </ol>
      <p>Πηγή: <a href="https://www.sintayes.gr/"><b>sintayers.gr</b></a></p>
      <p>
        <b>Δες ακόμα: <a href="https://www.neolaia.gr/2019/11/16/eukoles-syntages-kotopoulo-me-saltsa-moustardas/">Εύκολες συνταγές: Κοτόπουλου με σάλτσα μουστάρδας- μελιού και πουρέ λαχανικών</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/17/tips-pou-syxna-ksexnane-ta-zevgaria/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/17/17-noemvri-se-ekseliksi-i-megali-poreia-tou-politexneiou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/cats-neo-tragoudi-apo-tin-taylor-swift/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/17/celebrities-se-fwtografies-me-neoterous-eautous/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/17/oscar-2020-to-joker-kerdise-vraveio-dieuthinsis-fwtografias/"/>
        <a href="https://neolaia.gr/neo/kinimatografos"/>
      </related>
    </article>
  </body>
</html>