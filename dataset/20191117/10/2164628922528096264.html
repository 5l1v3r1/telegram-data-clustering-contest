<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42863_Pobiv-do-smerti-i-vtik-Na-Zakarpatti-vnaslidok-biyki-pomer-cholovik"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-17T10:59:00+00:00"/>
    <meta property="og:title" content="Побив до смерті і втік. На Закарпатті внаслідок бійки помер чоловік"/>
    <meta property="og:description" content="Правоохоронці Ужгородського відділу поліції з’ясовують причини та обставини конфлікту, у ході якого один із учасників помер. Інциде"/>
  </head>
  <body>
    <article>
      <h1>Побив до смерті і втік. На Закарпатті внаслідок бійки помер чоловік</h1>
      <address>
        <time datetime="2019-11-17T10:59:00+00:00">17 Nov 2019, 10:59</time>
      </address>
      <p>
        <b>Правоохоронці Ужгородського відділу поліції з’ясовують причини та обставини конфлікту, у ході якого один із учасників помер. Інцидент трапився у обласному центрі по вул. Грибоєдова, вчора, 16 листопада, близько 3-ої год. ночі.</b>
      </p>
      <p>На лінію "102" надійшло повідомлення від медиків, про те що в кареті швидкої допомоги помер чоловік, який доставлений до них з вул. Грибоєдова. Померлий- 40-річний мешканець обласного центру.</p>
      <p>На місце події негайно виїхала слідчо-оперативна група. Правоохоронці провели першочергові слідчі та оперативні заходи: переглянули відео з камер спостереження та опитали свідків. В результаті отриманої інформації поліцейські встановили, що відбулася бійка за участі чотирьох осіб. Один з них, 39-річний житель обласного центру, наніс тілесні ушкодження ужгородцеві, внаслідок яких той помер. Після скоєного чоловік втік з місця події.</p>
      <p>Поліція затримала його в порядку статті 208 КПК України. Зараз вирішується питання про повідомлення йому про підозру у вчиненому злочині. Розпочато слідство за ознаками ч.2 ст.121 (умисне тяжке тілесне ушкодження, що спричинило смерть потепілого) Кримінального кодексу України. Санкція статті передбачає від семи до десяти років позбавлення волі.</p>
      <p>Про це повідомляє відділ комунікації поліції Закарпатської області</p>
      <p>
        <i>Фото ілюстративне </i>
      </p>
      <p> </p>
    </article>
  </body>
</html>