<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/17/apex-launcher-irriconoscibile-propone-agli-utenti-annunci-invasivi-installare-suo-browser-foto-682435/"/>
    <meta property="og:site_name" content="AndroidWorld"/>
    <meta property="article:published_time" content="2019-11-17T10:48:49+00:00"/>
    <meta property="og:title" content="Apex Launcher irriconoscibile: propone agli utenti annunci invasivi per installare il suo browser (foto)"/>
    <meta property="og:description" content="Apex Launcher in passato era uno dei launcher di terze parti maggiormente apprezzati dagli utenti Android ma negli ultimi mesi..."/>
  </head>
  <body>
    <article>
      <h1>Apex Launcher irriconoscibile: propone agli utenti annunci invasivi per installare il suo browser (foto)</h1>
      <address><time datetime="2019-11-17T10:48:49+00:00">17 Nov 2019, 10:48</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/apex-launcher/">Apex Launcher</a> in passato era uno dei launcher di terze parti maggiormente apprezzati dagli utenti Android ma negli ultimi mesi <a href="https://www.androidworld.it/2018/10/28/apex-launcher-problemi-590973/">ha perso</a> gran parte del suo <i>appeal</i>, commettendo <a href="https://www.androidworld.it/2018/07/18/apex-launcher-versione-4-0-deluso-vecchi-utenti-568487/">alcuni gravi errori</a> nei confronti dei suoi utenti.</p>
      <p>Il più recente di questa serie è stato <a href="https://www.reddit.com/r/Android/comments/dxazof/apex_launcher_is_now_pushing_scummy_ads_for_a_new/">segnalato su Reddit</a> e riguarda la proposizione di <b>annunci pubblicitari sospetti</b>: l’immagine <b>in galleria</b> mostra la proposizione da parte del launcher di un annuncio che spinge l’utente ad installare <i>Privacy Browser</i>, un browser web presente sul Play Store e sviluppato dallo <b>stesso team</b> che detiene Apex Launcher. <b>L’invasività</b> dell’annuncio è tale che viene proposto proprio quando si sta per aprire una pagina web con il proprio browser predefinito.</p>
      <p>Quanto appena detto viene confermato dalle <a href="https://play.google.com/store/apps/details?id=privacy.browser&amp;hl=en&amp;showAllReviews=true">numerose recensioni negative</a> al browser presenti sulla relativa pagina del Play Store, dove diversi utenti assimilano la pratica ad una forma di <b>spam</b>. Fateci sapere se anche voi avete riscontrato gli stessi problemi.</p>
    </article>
  </body>
</html>