<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597750/ti-eipe-ston-diaititi-meta-to-ratsistiko-epeisodio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T10:36:00+00:00"/>
    <meta property="og:title" content="Τι είπε στον διαιτητή μετά το ρατσιστικό επεισόδιο"/>
    <meta property="og:description" content="Ο Άισακ φέρεται να έγινε στόχος ρατσιστικής επίθεσης από τους Ρουμάνους οπαδούς στο ματς της Σουηδίας στο Βουκουρέστι και τόνισε πως ανέφερε στον ρέφερι να..."/>
  </head>
  <body>
    <article>
      <h1>Τι είπε στον διαιτητή μετά το ρατσιστικό επεισόδιο</h1>
      <address><time datetime="2019-11-17T10:36:00+00:00">17 Nov 2019, 10:36</time> by <a rel="author">Sigmalivesports</a></address>
      <p>Ο Άισακ φέρεται να έγινε στόχος ρατσιστικής επίθεσης από τους Ρουμάνους οπαδούς στο ματς της Σουηδίας στο Βουκουρέστι και τόνισε πως ανέφερε στον ρέφερι να μην διακόψει τελείως το παιχνίδι...<br/> <br/>Ο 20χρονος επιθετικός της Ρεάλ Σοσιεδάδ, στο 78ο λεπτό αντικατέστησε τον Μάρκους Μπεργκ – που μάλιστα είχε σκοράρει στη νίκη (2-0) των Σκανδιναβών στο ματς – και μόλις εισήλθε στον αγωνιστικό χώρο, αντιλήφθηκε ρατσιστική επίθεση από τις εξέδρες.<br/> <br/>Ρώτησε αρχικά τον διαιτητή αν το είχε ακούσει κι εκείνος, το ματς διεκόπη για λίγο και όταν συνεχίστηκε, πάλι φάνηκε κάτι να ενοχλεί τον παίκτη απ' όσα άκουγε από τον κόσμο των Ρουμάνων.<br/> <br/>«Ήμασταν προετοιμασμένοι γι' αυτό και πιστεύω ότι το διαχειρίστηκα σωστά και είχα τη στήριξη των συμπαικτών μου. Όταν με ρώτησε ο ρέφερι του είπα ότι δεν ήταν ανάγκη να διακοπεί το παιχνίδι και ήθελα να συνεχίσουμε. Απλά είναι τρομερά λυπηρό να χρησιμοποιούνται ρατσιστικές εκφράσεις...» ήταν τα λόγια του Άισακ...<br/> <br/>Πηγή: gazzetta.gr</p>
    </article>
  </body>
</html>