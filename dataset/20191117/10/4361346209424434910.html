<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/vasban-gazdag-a-dioolaj/186694"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="Vasban gazdag a dióolaj"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vasban gazdag a dióolaj</mark>
      </h1>
      <address><time datetime="2019-11-17T10:00:00+00:00">17 Nov 2019, 10:00</time> by <a rel="author">Bors</a></address>
      <p>A dióolaj a diófa terméséből hidegen sajtolt sötétsárga színű, dióaromájú, kissé fanyar növényi olaj. Minden, a szervezet számára fontos anyag megtalálható benne. Magas az ásványianyag- (rendkívül gazdag vasban, cinkben, tartalmaz káliumot, magnéziumot, ként), vitamin- (A-, B1-, B2-, B5-, C-, E-vitamin) és a többszörö­sen telítetlen zsírsavtartalma.</p>
      <figure>
        <img src="http://media.borsonline.hu/cikk/20/192286/gallery-picture/645w/2025066_dioolaj.jpg"/>
      </figure>
      <p><b>Gyógyhatásai</b>: a dióbél immunrendszert erősítő, egészségmegőrző, szív- és érrendszeri betegségeket megelőző hatása fokozottan érvényesül a dióolajban. Csökkenti a koleszterinszintet, a vérrögképződést, a trombózisveszélyt. Késlelteti az Alzheimer-kór kialakulását. Segíti a pajzsmirigy és a máj működését. Jótékony hatású vérszegénység, sápadtság és szájpenész esetén. Gyulladáscsökkentő, gombaölő és vértisztító hatású. A bélgörcs és hasmenés ellen is jó. Serkenti az agyműködést, se­gít az összpontosításban, javítja a memóriát. Jó hatással van az idegrendszerre, alkalmas enyhe depressziós tünetek kezelésére. Jótékony hatású a hiperaktív és a koncentrációs zavarokkal küzdő gyerekek esetében. Segíti a férfiak nemzőképességét.</p>
      <p><b>Külsőleg</b>: lágyítja a száraz bőrt, bőrregeneráló, késleltetheti a bőr öregedésének folyamatát. Csökkenti a haj töredezettségét, a hajhullást. A kozmetikai ipar felhasználja krémek, samponok, szappanok alapanyagaként. Belélegezve aromaterápiára is jó.</p>
      <p><b>Fogyasztása</b>: naponta 2-4 mokkáskanállal ajánlott fogyasztani, étkezés előtt. Kiválóan alkalmas salátákhoz, levesekhez, szószokhoz. Süteményt is ízesíthet vele, különlegesen kellemes és finom ízt ad.</p>
    </article>
  </body>
</html>