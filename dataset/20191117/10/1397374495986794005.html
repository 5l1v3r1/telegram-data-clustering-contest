<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/sve-je-izvesnije-zvezda-bez-trojice-protiv-bajerna-392984.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-17T10:19:00+00:00"/>
    <meta property="og:title" content="Sve je izvesnije, Zvezda bez trojice protiv Bajerna"/>
    <meta property="og:description" content="Trener Milojević će morati da potraži neka druga rešenja."/>
  </head>
  <body>
    <article>
      <h1>Sve je izvesnije, Zvezda bez trojice protiv Bajerna</h1>
      <h2>Trener Milojević će morati da potraži neka druga rešenja.</h2>
      <address><time datetime="2019-11-17T10:19:00+00:00">17 Nov 2019, 10:19</time> by <a rel="author">Darko Mitrović</a></address>
      <p>Samo devet dana ostalo je još do novog evropskog spektakla na ''Marakani'', 26. novembra u Beograd stiže nemački šampion Bajern, a eventualna pobeda bi ekipi <b>Vladana Milojevića</b> garantovala evropsko proleće, osim ako Olimpijakos ne napravi čudo u Londonu protiv Totenhema. <br/><br/>Ono što Zvezdinog šefa struke može da brine pred dolazak nemačkog i evropskog velikana, jeste to što nekolicina igrača i dalje ima problema sa povredama i njihovi nastupi su neizvesni za duel sa Bajernom. <br/><br/>To se, pre svega, odnosi na napadača <b>Milana Pavkova</b>, koji je u meču protiv Totenhema u prošlom kolu povredio skočni zglob i od te povrede se još uvek oporavlja. <br/><br/>Kako danas prenosi ''<anchor name=""/><a href="http://zurnal.rs/fudbal/srpski-klubovi-u-evropi/88561/na-bajern-bez-pavkova-boaci-i-tomane-aduti-za-mec-sa-bavarcima">Žurnal</a>'', šanse da Pavkov bude spreman za Bajern su minimalne ili gotovo da i ne postoje, jer kako sada stvari stoje, on će propustiti sve Zvezdine mečeve do kraja ovog meseca. <br/><br/>Osim Pavkova, pod upitnikom su i <b>Aleksa Vukanović i Dušan Jovančić</b>, mada je kod njih situacija nešto bolja i oni za sada treniraju smanjenim intenzitetom. <br/><br/>Vukanovića zbog povrede nije bilo u ekipi niprotiv Totenhema, a Jovančić, poput Pavkova, od duela sa engleskim klubom ima problema sa povredom.<br/><br/>Naravno, povoljna okolnost za trenera Milojevića u celoj priči je što na raspolaganju ima odgovarajuće alternative za sve ove pomenute igrače. Mesto Pavkova bi trebalo da zauzme Boaći, umesto Jovančića se u timu očekuje sve bolji Njegoš Petrović, koji polako postaje standardni prvotimac, tu su i Vulić i Kanjas, a Vukanovićevo mesto već je zauzeo Radživ Van la Para.</p>
      <p>Izvor: Sportske.net, zurnal.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/hocemo-li-cuti-novu-himnu-crvene-zvezde-392943.html"/>
        <a href="https://www.sportske.net/vest/domaci-fudbal/posle-totenhema-zvezdini-omladinci-preslisali-i-ofk-beograd-392922.html"/>
        <a href="https://www.sportske.net/vest/domaci-fudbal/zvezdin-vezista-se-vraca-jaci-nego-ikad-bilo-je-i-suza-sta-ga-je-rasplakalo-392918.html"/>
        <a href="https://www.sportske.net/vest/domaci-fudbal/zvezda-se-pohvalila-fantasticnim-napretkom-na-uefa-listi-koeficijent-ce-tek-da-poraste-do-neslucenih-visina-392913.html"/>
        <a href="https://www.sportske.net/vest/domaci-fudbal/nije-samo-partizan-i-zvezda-sprema-mega-transfer-392860.html"/>
      </related>
    </article>
  </body>
</html>