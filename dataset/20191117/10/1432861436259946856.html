<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/levski-vpisva-seriozna-otkupna-klauza-v-dogovora-na-stanislav-ivanov-1406987.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T10:14:00+00:00"/>
    <meta property="og:title" content="Левски вписва сериозна откупна клауза в договора на Станислав Иванов"/>
    <meta property="og:description" content="Днес стана ясно, че Левски ще започне преговори с младата си звезда Станислав Иванов Освен на удължаване на договора и по-висока заплата, ще бъде обърнато внимание и на момента с откупващата клауза, твърди Тема Спорт"/>
  </head>
  <body>
    <article>
      <h1>Левски вписва сериозна откупна клауза в договора на Станислав Иванов</h1>
      <address><time datetime="2019-11-17T10:14:00+00:00">17 Nov 2019, 10:14</time> by <a rel="author">Sportlive.bg</a></address>
      <p>Днес стана ясно, че <b><a href="https://www.sportlive.bg/bgfootball/levski">Левски</a></b> ще започне преговори с младата си звезда Станислав Иванов. Освен на удължаване на договора и по-висока заплата, ще бъде обърнато внимание и на момента с откупващата клауза, твърди "Тема Спорт". Смята се, че тя ще стане над 1 милион евро.</p>
      <p>Последните "сини" таланти, продадени от клуба, са Божидар Краев и Антонио Вутов. Първият бе трансфериран за 500 хиляди евро в датския Мидтиланд. След появили се информации за интерес от страна на Левски да си го върне той бе пратен под наем в португалския Жил Висенте.</p>
      <p>Антонио Вутов бе продаден на Удинезе за 600 хиляди евро, като сумата можеше да набъбне до 1 милион при определени условия, които изобщо не бяха изпълнени, тъй като Вутов така и не изигра мач за "фриуланите". Тогава директор на Удинезе беше настоящият спортен шеф на ЦСКА Кристиано Джарета.</p>
      <p>Вутов бе преотстъпван в Козенца и Лече, а сега правата му вече са в Ботев (Пловдив). В един момент сините обмисляха да си върнат и него, но без успех. <b><i>А кой голям европейски клуб е следил Иванов по време на евроквалификацията на младежите срещу Полша <a href="https://www.sportlive.bg/bgfootball/levski/Seriozen-evropejski-klub-e-gledal-Stanislav-Ivanov-sreshtu-Polsha-1406814.html">вижте в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Levski-shte-vdigne-zaplatata-na-Stanislav-Ivanov-1406982.html"/>
        <a href="https://www.sportlive.bg/bgfootball/national-team/Bylgariq-do-21-g-zapazi-shansove-za-Evro'21-s-chudesna-pobeda-Stanislav-Ivanov---geroj-1406687.html"/>
        <a href="https://www.sportlive.bg/bgfootball/levski/Kokala-Bosyt-na-Levski-e-nedovolen-chuvam-che-shte-vzima-merki-1406537.html"/>
        <a href="https://www.sportlive.bg/bgfootball/ludogorec/Ludogorec-razpitva-za-zvezda-na-Levski-gotov-e-da-dade-milion-evro-1391023.html"/>
        <a href="https://www.sportlive.bg/bgfootball/levski/V-Levski-reshiha-bydeshteto-na-apetitnata-hapka-Stanislav-Ivanov-1383531.html"/>
      </related>
    </article>
  </body>
</html>