<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-centralnomu-sobori-nyu-yorka-vshanuvali-pam-yat-zhertv-golodomoru-novini-ukrajini-50054003.html"/>
    <meta property="og:site_name" content="НВ"/>
    <meta property="article:published_time" content="2019-11-17T10:20:00+00:00"/>
    <meta property="og:title" content="У центральному соборі Нью-Йорка вшанували пам’ять жертв Голодомору"/>
    <meta property="og:description" content="Сотні людей прийшли до центрального католицького собору Св. Патрика у Нью-Йорку вшанувати пам’ять жертв Голодомору."/>
  </head>
  <body>
    <article>
      <h1>У центральному соборі Нью-Йорка вшанували пам’ять жертв Голодомору</h1>
      <h2>Сотні людей прийшли до центрального католицького собору Св. Патрика у Нью-Йорку вшанувати пам’ять жертв Голодомору.</h2>
      <address>
        <time datetime="2019-11-17T10:20:00+00:00">17 Nov 2019, 10:20</time>
      </address>
      <p>Про це постійний представник України при ООН Володимир Єльченко написав у Twitter.</p>
      <p>«Для мене велика честь виступити на поминальній службі пам’яті жертв Голодомору в соборі Святого Патрика у Нью-Йорку, — написав Єльченко. — Будьте собою, будьте українцями, поважайте своє коріння та історію, поширюйте інформацію про цей геноцид, з гордістю носіть свою українську спадщину, будуйте майбутнє для своїх дітей, щоб цей злочин ніколи не повторився», — додав він.</p>
      <p>Заступник міністра закордонних справ України Сергій Кислиця нагадав про кількість загиблих.</p>
      <p>«У соборі Святого Патрика проходить поминальна служба, присвячена роковинам Великого Голоду — „Голодомору“. Жахливий злочин сталінського режиму забрав мільйони життів українців — подекуди до 25 тисяч на день вмирало від штучного голоду. Вічна пам’ять жертвам! Слава Україні!», — написав Кислиця.</p>
    </article>
  </body>
</html>