<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721515"/>
    <meta property="og:site_name" content="De Standaard"/>
    <meta property="article:published_time" content="2019-11-17T10:10:00+00:00"/>
    <meta property="og:title" content="Jaarlijks doktersonderzoek van Donald Trump ‘erg goed’ verlopen"/>
    <meta property="og:description" content="De Amerikaanse president Donald Trump ging zaterdagnamiddag langs in het militaire ziekenhuis Walter Reed voor zijn jaarlijkse medisch onderzoek. ‘Alles ga..."/>
  </head>
  <body>
    <article>
      <h1>Jaarlijks doktersonderzoek van Donald Trump ‘erg goed’ verlopen</h1>
      <address>
        <time datetime="2019-11-17T10:10:00+00:00">17 Nov 2019, 10:10</time>
      </address>
      <p>
        <b>De Amerikaanse president Donald Trump ging zaterdagnamiddag langs in het militaire ziekenhuis Walter Reed voor zijn jaarlijkse medisch onderzoek. ‘Alles gaat goed’, laat hij weten via Twitter.</b>
      </p>
      <p>De 73-jarige president was pas in februari nog langs geweest, maar besloot naar verluidt met het oog op een druk verkiezingsjaar om de jaarlijkse afspraak wat te vervroegen.</p>
      <p>‘De president verwacht zich een zeer druk jaar in 2020 en heeft daarom gebruikgemaakt van een kalm weekend in Washington om zijn jaarlijks medisch bezoek aan Walter Reed in te plannen’, verklaarde de woordvoerster van Trump, Stephanie Grisham.</p>
      <p> </p>
      <figure>
        <iframe data-src="https://twitter.com/realDonaldTrump/status/1195931893998456832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <b>‘Goede algemene gezondheid’</b>
      </p>
      <p>Na zijn vorige doktersbezoek begin dit jaar had de arts van het Witte Huis, Sean Conley, laten weren dat de president 1,9 meter groot was, 110 kilogram woog en dat het erg goed gesteld was met zijn algemene gezondheid. Een jaar eerder verklaarde de toenmalige dokter van Trump tijdens een opmerkelijke persconferentie nog dat de Republikein ‘ongelooflijk goede genen’ had. Zeer tegen de gewoonte van de militaire artsen in liet Ronny Jackson toen alle terughoudendheid varen en verklaarde hij dat de president ‘uitermate geschikt was om zijn taken uit te voeren en dat ook tot aan het einde van zijn mandaat, en zelfs tot aan het einde van een eventueel tweede mandaat, zou blijven’.</p>
    </article>
  </body>
</html>