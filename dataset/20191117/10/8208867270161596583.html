<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/speciali/sportsenzabarriere/news/2019/11/17/news/vittoria_per_bebe_vio_nel_fioretto_ad_amsterdam-241245951/"/>
    <meta property="og:site_name" content="Repubblica.it"/>
    <meta property="article:published_time" content="2019-11-17T10:31:00+00:00"/>
    <meta property="og:title" content="Straordinaria Bebe Vio: vittoria nel fioretto ad Amsterdam"/>
    <meta property="og:description" content="La campionessa paralimpica e iridata ha vinto la gara grazie al 15-4 inflitto in finale alla cinese Zhou Jingjing"/>
  </head>
  <body>
    <article>
      <h1>Straordinaria Bebe Vio: vittoria nel fioretto ad Amsterdam</h1>
      <h2>La campionessa paralimpica e iridata ha vinto la gara grazie al 15-4 inflitto in finale alla cinese Zhou Jingjing</h2>
      <address>
        <time datetime="2019-11-17T10:31:00+00:00">17 Nov 2019, 10:31</time>
      </address>
      <p>BEBE Vio ha completato l'<i>en plein</i> di vittorie in coppa del mondo di fioretto paralimpico: la campionessa olimpica ed iridata ha vinto anche la quinta e ultima tappa stagionale di fioretto categoria B, ad Amsterdam, battendo nella finale la cinese Zhou Jingjing col punteggio di 15-4.<br/><br/>L'atleta veneta ha messo così ufficialmente in bacheca anche la coppa del mondo, peraltro già conquistata da tempo - la quinta consecutiva, visto che è dal 2015 che chiude al primo posto la classifica -, che si aggiunge all'oro Mondiale vinto lo scorso settembre a Cheongju, in Corea del Sud.<br/><br/>Il ritorno sul podio è invece quello di Andrea Mogos: l'azzurra si riconferma tra le protagoniste della scena internazionale del fioretto femminile categoria A grazie a una gara interrottasi solo in semifinale, dove è giunta la sconfitta per 15-4 contro l'ucraina Nataliia Morkvych. La novità è rappresentata da Gianmarco Paolucci che conquista il terzo posto sul podio nella gara di sciabola maschile categoria B.</p>
    </article>
  </body>
</html>