<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/617860,Wyszedl-z-wiezienia-ale-tam-wroci-Podpalil-garaz-bylej-zony-i-jej-grozil.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-17T10:41:55+00:00"/>
    <meta property="og:title" content="Wyszedł z więzienia, ale tam wróci. Podpalił garaż byłej żony i jej groził"/>
    <meta property="og:description" content="Za groźby kierowane pod adresem byłej żony i jej partnera oraz podpalenie należącego do niej garażu odpowie 50-letni mieszkaniec Morąga. Na wyrok sądu poczeka w areszcie tymczasowym."/>
  </head>
  <body>
    <article>
      <h1>Wyszedł z więzienia, ale tam wróci. Podpalił garaż byłej żony i jej groził</h1>
      <address>
        <time datetime="2019-11-17T10:41:55+00:00">17 Nov 2019, 10:41</time>
      </address>
      <p>
        <b>Za groźby kierowane pod adresem byłej żony i jej partnera oraz podpalenie należącego do niej garażu odpowie 50-letni mieszkaniec Morąga. Na wyrok sądu poczeka w areszcie tymczasowym.</b>
      </p>
      <p>Gdy dyżurny morąskiej policji otrzymał informację, że na terenie gminy płonie garaż, jego właścicielka wskazała, że sprawcą podpalenia może być jej były mąż. Mężczyzna niedawno opuścił zakład karny, gdzie odbywał karę pozbawienia wolności za znęcanie się nad rodziną.<br/><br/>Policja zatrzymał podejrzanego. Zebrany w sprawie materiał dowodowy dał podstawy do tego, aby przedstawić mu 3 zarzuty. Pierwszy dotyczył zniszczenia mienia. Pożar, który mężczyzna wzniecił spowodował straty o łącznej wartości 3 tysięcy złotych.<br/><br/>Kolejne dwa zarzuty dotyczyły gróźb kierowanych do byłej żony i jej partnera. Czynów tych mężczyzna dopuścił się w warunkach tzw. recydywy.<br/>Sąd przychylił się do wniosku prokuratora i śledczych i zastosował wobec 50-latka środek zapobiegawczy w postaci 3 miesięcznego aresztu.<br/><br/>Za zniszczenie mienia Kodeks karny przewiduje karę nawet do 5 lat pozbawienia wolności. Za groźby nawet do 2 lat pozbawienia wolności. W przypadku 50- latka kara ta będzie surowsza ponieważ przestępstwa tego dopuścił się w ciągu 5 lat po odbyciu kary 6 miesięcy pozbawienia wolności za czyny podobne, czyli w warunkach tzw. „recydywy”.</p>
    </article>
  </body>
</html>