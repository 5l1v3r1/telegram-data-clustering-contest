<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/cl-79-mal-nar-barcelona-och-alborg-drabbade-samman/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T10:31:48+00:00"/>
    <meta property="og:title" content="CL: 79 mål när Barcelona och Ålborg drabbade samman"/>
    <meta property="og:description" content="Dammluckorna var öppna och Barcelona bjöd på målfest med extra allt. Ålborg gjorde ett tappert försök, 35 danska mål var ändå en bra bit från Barcas 44 inför den hänförda publiken i Palau Blaugrana. Mikael Aggefors och Kristian Sæverås gjorde förgäves vad de kunde i bortamålet. Det var med all önskvärd tydlighet ingen försvarsmatch när […]"/>
  </head>
  <body>
    <article>
      <h1>CL: 79 mål när Barcelona och Ålborg drabbade samman</h1>
      <address><time datetime="2019-11-17T10:31:48+00:00">17 Nov 2019, 10:31</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Dammluckorna var öppna och Barcelona bjöd på målfest med extra allt. Ålborg gjorde ett tappert försök, 35 danska mål var ändå en bra bit från Barcas 44 inför den hänförda publiken i Palau Blaugrana.</b>
      </p>
      <p>Mikael Aggefors och Kristian Sæverås gjorde förgäves vad de kunde i bortamålet. Det var med all önskvärd tydlighet ingen försvarsmatch när Champions League mest sprudlande offensiv fick tala på nytt.</p>
      <p>Aleix Gomez kantkonster avlöstes av prickskytte från Timothy Nguessan, Aron Palmarssons linjelägen. Och så vidare i en aldrig sinande ström, hemmalaget slog aldrig av på takten och har 36 mål i snitt framåt efter åtta urladdningar. Ålborg ligger trots allt på säker mark i mitten av tabellen.</p>
      <p>Övriga resultat i toppgrupperna går att utläsa som att Kielce mosade Vardar medan Veszprem tog en pliktseger över Meshkov Brest.</p>
      <p>GOG kunde tagit ett stort steg mot avancemang i grupp D men sjönk ihop totalt efter paus. Ingenting fungerade och femmålsskytten Oscar Bergendahl fick bita i gräset när Chekhovskie Medvedi körde matchen totalt efter paus.</p>
      <p><b>Champions League 16 november</b><br/>grupp A, Barca–Ålborg HB 44–35 (22–17)<br/>grupp B, Veszprem–Meshkov Brest 31–25 (14–14)<br/>Veszprem: Andreas Nilsson 1.<br/>Kielce–Vardar 35–25 (17–14)<br/>grupp D, Chekhovskie Medvedi–GOG 36–28 (15–18)<br/>GOG: Oscar Bergendahl 5.</p>
    </article>
  </body>
</html>