<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/a-microsoft-alapitoja-a-vilag-leggazdagabb-embere/186796"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T10:35:00+00:00"/>
    <meta property="og:title" content="A Microsoft alapítója a világ leggazdagabb embere"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Microsoft alapítója a világ leggazdagabb embere</mark>
      </h1>
      <address><time datetime="2019-11-17T10:35:00+00:00">17 Nov 2019, 10:35</time> by <a rel="author">MTI</a></address>
      <p>Bill Gates, a Microsoft szoftveróriás társalapítója a világ leggazdagabb embere - derül ki a Bloomberg hírügynökség pénteken ismertetett Bloomberg Billionaires Indexéből.</p>
      <p>A mutató naponta frissül, rendre a New York-i tőzsde zárása után.</p>
      <p>Bill Gates több mint két év után került a lista élére, ahol eddig Jeff Bezos, az Amazon internetes áruház alapítója állt.</p>
      <p>A legutóbbi, pénteki állapot szerint Bill Gates vagyona 110 milliárd dollár, míg az Amazon alapítójáé 109 milliárd dollár.</p>
      <p>Szakértők szerint Bill Gates-et az lökte az élre, hogy 10 évre szóló 10 milliárd dolláros megállapodást kötött az amerikai védelmi minisztériummal. Az ügylet kárvallottja épp Jeff Bezos, miután elemzők arra számítottak, hogy az Amazon lesz a befutó.</p>
      <p>Pénteken az ötös lista harmadik helyén 103 milliárd dollár vagyonnal Bernard Arnault, a francia LVMH, a világ egyik legnagyobb luxusipari társaságának elnök-vezérigazgatója állt.</p>
      <p>A negyedik Warren Buffett, a Berkshire Hathaway főrészvényese és elnök-vezérigazgatója, 86,6 milliárd dollárral, míg az ötödik Mark Zuckerberg, a Facebook alapító-vezérigazgatója 74,5 milliárd dollárral.</p>
    </article>
  </body>
</html>