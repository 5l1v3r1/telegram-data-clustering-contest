<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/17/thanatos-brefous-moria"/>
    <meta property="og:site_name" content="euronews"/>
    <meta property="article:published_time" content="2019-11-17T10:58:34+00:00"/>
    <meta property="og:title" content="Θάνατος βρέφους στη Μόρια"/>
    <meta property="og:description" content="Ένα βρέφος εννέα μηνών έχασε την ζωή του από αφυδάτωση στο Κέντρο Υποδοχής και Ταυτοποίησης"/>
  </head>
  <body>
    <article>
      <h1>Θάνατος βρέφους στη Μόρια</h1>
      <address><time datetime="2019-11-17T10:58:34+00:00">17 Nov 2019, 10:58</time> by <a rel="author">euronews </a></address>
      <p>Ένα βρέφος εννέα μηνών έχασε την ζωή του από αφυδάτωση στο Κέντρο Υποδοχής και Ταυτοποίησης της Μόριας στο νησί της Λέσβου.</p>
      <p>Την είδηση του τραγικού περιστατικού επιβεβαίωσε η διοίκηση του ΚΥΤ.</p>
      <p>Το παιδί από το Κονγκό μεταφέρθηκε το βράδυ της περασμένης Κυριακής 10 Νοεμβρίου στον εφημερεύοντα στο ΚΥΤ ιατρό οπλίτη ο οποίος και διέγνωσε συμπτώματα αφυδάτωσης πιθανά ως αποτέλεσμα παθολογικών αίτιων. Στη συνέχεια το βρέφος μεταφέρθηκε στο νοσοκομείο Μυτιλήνης όμως στο μεταξύ είχε εκπνεύσει. Από τον ιατροδικαστή Μυτιλήνης που εξέτασε το παιδί αναμένεται η έκδοση σχετικού πορίσματος.</p>
      <p>Ο θάνατος τού βρέφους, που έμενε στον καταυλισμό με τους γονείς του οι οποίοι έχουν κάνει αίτηση ασύλου, γνωστοποιήθηκε χθες το βράδυ με ανάρτηση σε μέσο κοινωνικής δικτύωσης από την οργάνωση «Γιατροί Χωρίς Σύνορα».</p>
      <p>Υπενθυμίζεται ότι στο ΚΥΤ της Μόριας, που έχει χωρητικότητα 3.000 - 3.500 ατόμων προσπαθούν να επιβιώσουν περισσότεροι από 15.000, μεταξύ των οποίων 5.000 ανήλικοι, αναφέρει η οργάνωση.</p>
      <figure>
        <iframe data-src="https://twitter.com/euronewses/status/1195776501159006209" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>