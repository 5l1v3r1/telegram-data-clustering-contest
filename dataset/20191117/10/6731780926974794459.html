<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/domenica-in-anticipazioni-ospiti-oggi-17-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T10:16:54+00:00"/>
    <meta property="og:title" content="Domenica In, anticipazioni e ospiti di oggi 17 novembre"/>
    <meta property="og:description" content="Per la decima puntata della stagione 2019-2020 di Domenica In, la zia Mara ha in serbo ospiti di spicco del mondo dello spettacolo, fra musica e interviste"/>
  </head>
  <body>
    <article>
      <h1>Domenica In, anticipazioni e ospiti di oggi 17 novembre</h1>
      <address><time datetime="2019-11-17T10:16:54+00:00">17 Nov 2019, 10:16</time> by <a rel="author">Marta Colanera</a></address>
      <figure>
        <img src="https://www.viagginews.com/wp-content/uploads/2019/11/93A153BE-92D6-4725-8559-4ED3FE477638.jpeg"/>
        <figcaption>Mara Venier (Photo by Stefania D’Alessandro/Getty Images)</figcaption>
      </figure>
      <p>
        <b>Per la decima puntata della stagione 2019-2020 di Domenica In, la zia Mara ha in serbo ospiti di spicco del mondo dello spettacolo: fra musica e interviste.</b>
      </p>
      <p><b>Mara Venier</b> torna sulla rete ammiraglia della Rai con la sua Domenica In. Gli ospiti di oggi si intratterranno con la <i>zia</i> per ripercorrere le tappe della propria carriera e svelarci qualche curiosità in più.</p>
      <p>Leggi anche —&gt; <a href="https://www.viagginews.com/2019/03/31/giorgio-panariello-chi-eta-carriera-vita-privata-comico/"><b>Giorgio Panariello chi è: età, carriera e vita privata del comico</b></a></p>
      <h3>Domenica In: gli ospiti di Mara Venier</h3>
      <p>Ad <i>aprire le danze</i> a Domenica In sarà <b>Giorgio Panariello</b>, intervistato dalla zia in occasione dell’uscita della fiction <i>Pezzi unici</i> (con Sergio Castellitto). Il prodotto filmico Rai andrà in onda sul primo canale in fascia prime time già da questa sera. Attore comico e non solo, Panariello si racconterà in tutta la sua complessa natura di artista: dalla giovinezza, spensierata quanto travagliata, sino a oggi. <b>Fabio Volo </b>si lascerà guidare dalla zia Mara nel ricordo delle sue esperienze di vita e di carriera. Oltre che attore a tutto tondo, Fabio Volo è uno scrittore di successo e probabilmente con Mara Venier avrà la possibilità di parlare del suo ultimo libro: Una Gran Voglia di Vivere (edito da A. Mondadori). Nel romanzo l’autore affronta uno dei risvolti più difficili dell’amore: la sua fine. “<i>Un giorno, guardando l’uno verso l’altra, vi siete trovati ai lati opposti della stanza. Ed è stato difficile perfino crederci.</i>”, scrive l’autore addentrandosi nel sentire di Marco e Anna. Una coppia legata da un sentimento che nel tempo, silenziosamente, si è spezzato lasciandola inerme.<br/><b>Stash dei The Kolors</b> si svelerà in un’intervista e si occuperà dello spazio dedicato alla musica. Infine, <b>Gigliola Cinquetti</b>, che cantò <i>Non ho l’Età, </i>sarà negli Studi Fabrizio Frizzi e chissà se, oltre all’intervista, concederà anche un’esibizione.</p>
      <p>Leggi tutte le notizie su <a href="https://news.google.com/publications/CAAqKQgKIiNDQklTRkFnTWFoQUtEblpwWVdkbmFXNWxkM011WTI5dEtBQVAB?hl=it&amp;gl=IT&amp;ceid=IT:it">Google News</a></p>
      <p>Marta</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/roma-maltempo-albero-auto/"/>
        <a href="https://www.viagginews.com/2019/11/16/insetti-morti-scarti-cucina-chiuso-ristorante/"/>
        <a href="https://www.viagginews.com/2019/11/16/aggredisce-padre-martello-mamma/"/>
      </related>
    </article>
  </body>
</html>