<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/kaytes-apokalypseis-gia-tin-paola-oi-thyellodeis-erotes-kai-ta-dynata-pathi-poy-simadepsan-ti-zoi-tis/"/>
    <meta property="og:site_name" content="europost.gr"/>
    <meta property="article:published_time" content="2019-11-17T10:15:49+00:00"/>
    <meta property="og:title" content="Καυτές αποκαλύψεις για την Πάολα: Οι θυελλώδεις έρωτες και τα δυνατά πάθη που σημάδεψαν τη ζωή της!"/>
    <meta property="og:description" content="Μπορεί εδώ και αρκετά χρόνια να έχουν ακολουθήσει διαφορετικούς δρόμους, όμως ο Φώτης Ζαγγλοπίτης παραμένει ο άντρας που τιθάσευσε την Αμαζόνα της νύχτας που δεν είναι άλλη από την Πάολα. Οι δυο τους γνωρίστηκαν στο &quot;Γοργόνες"/>
  </head>
  <body>
    <article>
      <h1>Καυτές αποκαλύψεις για την Πάολα: Οι θυελλώδεις έρωτες και τα δυνατά πάθη που σημάδεψαν τη ζωή της!</h1>
      <address>
        <time datetime="2019-11-17T10:15:49+00:00">17 Nov 2019, 10:15</time>
      </address>
      <p>Μπορεί εδώ και αρκετά χρόνια να έχουν ακολουθήσει διαφορετικούς δρόμους, όμως ο Φώτης Ζαγγλοπίτης παραμένει ο άντρας που τιθάσευσε την Αμαζόνα της νύχτας που δεν είναι άλλη από την Πάολα.</p>
      <p>Οι δυο τους γνωρίστηκαν στο “Γοργόνες και Μάγκες” στη Θεσσαλονική, στο πρώτο μαγαζί που εμφανίστηκε στην πίστα η Πάολα. Έπειτα έγινε μάνατζερ της και ο πιο κοντινός της άνθρωπος. Κάρπος του έρωτα τους η Παολίνα, η κόρη τους, την οποία η Πάολα απέκτησε στα 17 της χρόνια.</p>
      <p>«Με την Πάολα ήμουν αυστηρή όταν έμεινε έγκυος. Δεν ήθελα να παντρευτεί τόσο νωρίς και να κάνει παιδί. Ήθελα να ξεκινήσει πρώτα την καριέρα της. Της το είπα κι εκείνη μου απαντάει: “Και θα αρραβωνιαστώ, και θα παντρευτώ, και παιδί θα κάνω, και καριέρα θα κάνω”. Και τα έκανε όλα»,δήλωσε η μητέρα της.</p>
      <p>Μετά από 9 μήνες ήρθε στη ζωή της Πάολας η κόρη της Παολίνα και ο Φώτης αποφάσισε να την στηρίξει όσο μπορούσε! Της πρότεινε να δουλέψει στο μαγαζί και μέσα σε λίγους μήνες η Πάολα έγινε το πρώτο γυναικείο όνομα.</p>
      <p>Όπως αναφέρει δημοσίευμα του περιοδικό Ciao, ο δεύτερος έρωτας στη ζωή της Πάολα ήρθε αφού πήρε διαζύγιο, μετά από καιρό. Ο έρωτας της με έναν Θεσσαλονικιό επιχειρηματία ήταν θυελλώδης και ακολούθησαν πολλοί χωρισμοί και επανασυνδέσεις. Η γνωριμία τους έγινε σε ένα από τα μαγαζία του πατέρα τους, όπου και τραγουδούσε. Εκείνη την περίοδο η Πάολα δεν είχε αποφασίσει ακόμα αν θα άφηνε την Θεσσαλονίκη για να έρθει στην Αθήνα, μιας και η επιτυχία της ήταν αρκετά μεγάλη!</p>
      <p>“Όσες φορές έχω ερωτευτεί, όλο αυτό λέω. Όλοι μου οι έρωτες ήταν μεγάλοι, γιατί τους ζω έντονα. Αλλιώς θα βαριόμουνα και δεν θα ήμουν μαζί τους.”, ανέφερε η καλλιτέχνιδα!Οι δύο τους, πάντως, χώρισαν οριστικά το καλοκαίρι του 2014 και για πολλούς η αφορμή γι αυτό το χωρισμό ήταν η απόφαση της Πάολας να κατέβει στην Αθήνα και να ξεκινήσει εδώ την επαγγελματική της πορεία. Μια πορεία που πολύ σύντομα την έφερε στην κορυφή.</p>
    </article>
  </body>
</html>