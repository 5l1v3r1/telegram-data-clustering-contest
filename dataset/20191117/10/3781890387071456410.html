<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742108"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="สอบ'ผู้กองขจร'เสร็จลุ้นผิดหรือไม่ ยื่นปืนให้เสมียนทนาย"/>
    <meta property="og:description" content="รองผบก.ภ.จว.จันทบุรี เผย คณะกรรมสอบสวน 'ผู้กองขจร' เสร็จแล้ว กรณียื่นปืนให้ 'เสมียนทนาย' ยิงใส่ 'อดีตจเรตำรวจ' ก่อนนำมาประมวลผลสอบกับเจ้าของคดี และผลสอบเสมียนทนายว่าจะมีความผิดหรือไม่  "/>
  </head>
  <body>
    <article>
      <h1>สอบ'ผู้กองขจร'เสร็จลุ้นผิดหรือไม่ ยื่นปืนให้เสมียนทนาย</h1>
      <address>
        <time datetime="2019-11-17T10:00:00+00:00">17 Nov 2019, 10:00</time>
      </address>
      <p>
        <b>รองผบก.ภ.จว.จันทบุรี เผย คณะกรรมสอบสวน "ผู้กองขจร" เสร็จแล้ว กรณียื่นปืนให้ "เสมียนทนาย" ยิงใส่ "อดีตจเรตำรวจ" ก่อนนำมาประมวลผลสอบกับเจ้าของคดี และผลสอบเสมียนทนายว่าจะมีความผิดหรือไม่  </b>
      </p>
      <p>เมื่อวันที่ 17 พ.ย. ความคืบหน้าคดี พล.ต.ต.ธารินทร์ จันทิพย์ อดีตจเรตำรวจ ชักปืนพกสั้นยิงทนายและโจทย์ เสียชีวิต 2 ราย บาดเจ็บ 2 ราย ก่อนที่ พล.ต.ต. ธารินทร์ จะมาถูก นายธนากร ธีรวโรดม เสมียนทนายโจก์ นำปืนจาก ร.ต.อ.ขจร บรรจง รองสวป. ปฏิบัติงานตำรวจศาลมายิงใส่จนเสียชีวิต เหตุเกิดขึ้นหน้าบัลลังก์ห้องพิจารณาคดีศาลจังหวัดจันทบุรี<br/><br/>ล่าสุด พ.ต.อ.ชัชวาลย์ พิสุทธิวงศ์ รอง ผบก.ภ.จว.จันทบุรี เปิดเผยว่า ขณะนี้คณะกรรมการสอบสวนได้เรียกตัว ร.ต.อ.ขจร เข้ามาทำการสอบสวนเสร็จสิ้นแล้ว โดยผลการสอบสวนยังไม่ขอเปิดเผย เนื่องจากจะต้องนำมาใช้ประมวลกับแนวทางการสอบสวนของ ร.ต.อ.หญิง ปัญญาพร ศรีชาย รอง สว.(สอบสวน) สภ.เมืองจันทบุรี ผู้รับผิดชอบคดี ในการสรุปสำนวนคดีจึงจะทราบผลว่าจะแจ้งข้อกล่าวหากับทางร.ต.อ.ขจร หรือไม่ นอกจากนี้ยังต้องนำผลการสอบสวนมาประมวลกับผลการสอบสวนของนายธนากร ธีรวโรดม เสมียนทนายและพยานแวดล้อมที่อยู่ในเหตุการณ์ซึ่งจะมีความชัดเจนมากขึ้น<br/><br/><b><a href="https://www.dailynews.co.th/crime/741937">หวั่น'ผู้กองขจร'ความดันพุ่ง-ช็อกอีก เชื่อมีเหตุผลที่ยื่นปืน</a></b>                  </p>
    </article>
  </body>
</html>