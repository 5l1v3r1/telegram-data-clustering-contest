<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/trovato-morto-appartamento-pistoia-21enne-cry-lipso-rapper-219245.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-17T10:03:00+00:00"/>
    <meta property="og:title" content="Trovato morto in un appartamento a pistoia, il 21enne rapper fiorentino cry.lipso"/>
    <meta property="og:description" content="TROVATO MORTO IN UN APPARTAMENTO A PISTOIA, IL 21ENNE CRY.LIPSO, RAPPER FIORENTINO EMO-PUNK NOTO NELLA SCENA UNDERGROUND DELLA CITTÀ - LE CIRCOSTANZE DEL DECESSO SONO ANCORA DA CHIARIRE - A DARE L'ALLARME SONO STATI GLI AMICI CHE LO AVEVANO OSPITATO - NEI GIORNI SCORSI SU YOUTUBE ERA STATO POSTATO IL VIDEO DI UN SUO BRANO INTITOLATO “STASERA MUOIO” - VIDEO"/>
  </head>
  <body>
    <article>
      <h1>Trovato morto in un appartamento a pistoia, il 21enne rapper fiorentino cry.lipso</h1>
      <address>
        <time datetime="2019-11-17T10:03:00+00:00">17 Nov 2019, 10:03</time>
      </address>
      <p>
        <b>
          <b>TROVATO MORTO IN UN APPARTAMENTO A PISTOIA, IL 21ENNE CRY.LIPSO, RAPPER FIORENTINO EMO-PUNK NOTO NELLA SCENA UNDERGROUND DELLA CITTÀ - LE CIRCOSTANZE DEL DECESSO SONO ANCORA DA CHIARIRE - A DARE L'ALLARME SONO STATI GLI AMICI CHE LO AVEVANO OSPITATO - NEI GIORNI SCORSI SU YOUTUBE ERA STATO POSTATO IL VIDEO DI UN SUO BRANO INTITOLATO “STASERA MUOIO” - VIDEO</b>
        </b>
      </p>
      <hr/>
      <figure>
        <iframe src="https://www.youtube.com/embed/C_0V9tutu_M" width="560" height="315" data-service="Youtube" scrolling="no"/>
      </figure>
      <p>Da <a href="http://www.ilmessaggero.it/">www.ilmessaggero.it</a></p>
      <figure>
        <a href="https://www.dagospia.com/mediagallery/Dago_fotogallery-255670/1239347.htm">
          <img src="https://cdn-static.dagospia.com/img/foto/11-2019/crylipso-1239347.jpg"/>
        </a>
        <figcaption>CRYLIPSO</figcaption>
      </figure>
      <p>È stato trovato morto ieri in un appartamento a Pistoia Cry.Lipso, 21 anni, rapper fiorentino emo-punk noto nella scena underground della città. Le circostanze dell'improvviso decesso sono ancora in fase di accertamento. A dare l'allarme sono stati gli amici che lo avevano ospitato. Inutili i tentativi di rianimarlo praticati dai sanitari del 118. Sul posto anche i carabinieri. Il pm ha disposto l'autopsia per chiarire le cause del decesso che si sospetta possa essere stato dovuto a un'overdose di sostanze stupefacenti.</p>
      <figure>
        <a href="https://www.dagospia.com/mediagallery/Dago_fotogallery-255670/1239346.htm">
          <img src="https://cdn-static.dagospia.com/img/foto/11-2019/crylipso-1239346.jpg"/>
        </a>
        <figcaption>CRYLIPSO</figcaption>
      </figure>
      <p>Proprio nei giorni scorsi sull'account Youtube di Benz Boyz Scene A#FI era stato postato il video di un brano intitolato «Stasera Muoio», pezzo scartato dal suo ultimo disco.</p>
      <p>Sulla pagina tanti messaggi di cordoglio. L'altro membro del duo ha pubblicato un video su Instagram in cui si rivolge agli amici: «Ragazzi non venite tutti da me a chiedere come, cosa e perché è successo. E soprattutto non ora. Con calma ci sarà tempo di parlarne».</p>
      <figure>
        <a href="https://www.dagospia.com/mediagallery/Dago_fotogallery-255670/1239348.htm">
          <img src="https://cdn-static.dagospia.com/img/foto/11-2019/crylipso-1239348.jpg"/>
        </a>
        <figcaption>CRYLIPSO</figcaption>
      </figure>
    </article>
  </body>
</html>