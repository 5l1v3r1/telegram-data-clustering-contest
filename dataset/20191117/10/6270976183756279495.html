<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/u-radi-natsbezpeky-ssha-zayavyly-shho-zatrymka-vijskovoyi-dopomogy-ukrayini-pov-yazana-z-rozsliduvannyam-shhodo-bajdena/"/>
    <meta property="og:site_name" content="Рубрика"/>
    <meta property="article:published_time" content="2019-11-17T10:23:55+00:00"/>
    <meta property="og:title" content="У Раді нацбезпеки США заявили, що затримка військової допомоги Україні пов’язана з розслідуванням щодо Байдена"/>
    <meta property="og:description" content="Затримка військової допомоги Україні була пов’язана з намаганням Білого дому досягти початку розслідування щодо конкурента Дональда Трампа Джо Байдена. Про це йдеться в свідченнях співробітника Ради національної безпеки Сполучених Штатів Америки Тіма Моррісона, передає Reuters. Моррісон розповів, що затримка військової допомоги дійсно була пов’язана з розслідуванням щодо Байдена, яке вимагали розпочати від української влади. Водночас Моррісон […]"/>
  </head>
  <body>
    <article>
      <h1>У Раді нацбезпеки США заявили, що затримка військової допомоги Україні пов’язана з розслідуванням щодо Байдена</h1>
      <address><time datetime="2019-11-17T10:23:55+00:00">17 Nov 2019, 10:23</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/2-109-1024x767-860x580-c-1.jpg"/>
      </figure>
      <p>
        <b>
          <b>Затримка військової допомоги Україні була пов’язана з намаганням Білого дому досягти початку розслідування щодо конкурента Дональда Трампа Джо Байдена.</b>
        </b>
      </p>
      <p>Про це йдеться в свідченнях співробітника Ради національної безпеки Сполучених Штатів Америки Тіма Моррісона, передає <a href="https://www.reuters.com/article/us-usa-trump-impeachment/pence-aide-said-trumps-ukraine-phone-call-was-unusual-and-inappropriate-idUSKBN1XQ0H4">Reuters</a>.</p>
      <p>Моррісон розповів, що затримка військової допомоги дійсно була пов’язана з розслідуванням щодо Байдена, яке вимагали розпочати від української влади.</p>
      <p>Водночас Моррісон додав, що у липневій телефонній розмові між Трампом та президентом Володимиром Зеленським «не помітив нічого незаконного».</p>
      <p>Скарга інформатора, який повідомив про липневу телефонну розмову між Дональдом Трампом і Володимиром Зеленським, призвела до запуску процедури імпічменту.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Тепер демократи намагаються з’ясувати, чи пов’язане рішення Трампа заблокувати військову допомогу Україні зі спробами змусити Київ почати політично мотивоване розслідування проти головного опонента Трампа — Джо Байдена.</p>
      <p>Трамп наполягає, що розмова із Зеленським була «ідеальною» і в контактах з українською владою не було quid pro quo (послуга за послугу).</p>
    </article>
  </body>
</html>