<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-damer/cl-svep-brest-bretagne-pa-stark-frammarsch/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-17T10:07:31+00:00"/>
    <meta property="og:title" content="CL-svep: Brest Bretagne på stark frammarsch"/>
    <meta property="og:description" content="CL-hösten är i mål på de flesta håll. När giganterna dansat klart ståtar Brest Bretagne med en obruten segerrad medan CSM Bukarest sliter med dyrbara poängtapp. Bara IK Sävehofs grupp återstår med relevanta matcher, där de ungerska kanonerna Györ också kan nå full pott. Övriga lag är redan klara över om och med hur många […]"/>
  </head>
  <body>
    <article>
      <h1>CL-svep: Brest Bretagne på stark frammarsch</h1>
      <address><time datetime="2019-11-17T10:07:31+00:00">17 Nov 2019, 10:07</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>CL-hösten är i mål på de flesta håll. När giganterna dansat klart ståtar Brest Bretagne med en obruten segerrad medan CSM Bukarest sliter med dyrbara poängtapp.</b>
      </p>
      <p>Bara IK Sävehofs grupp återstår med relevanta matcher, där de ungerska kanonerna Györ också kan nå full pott. Övriga lag är redan klara över om och med hur många poäng man kan börja huvudrundan i januari.</p>
      <p><b>Grupp A<br/></b>Franska mästaren Metz förblev obesegrat men fick släppa ytterligare en pinne som man dessutom räddade via en fin avslutning mot Ferencvaros. Vipers Kristiansands överkörning mot Podravka Vegeta med suveräna elvamålsskytten Ragnhild Valle Dahl var skön för självförtroendet men saknar betydelse för fortsättningen.</p>
      <p><b>Resultat, omgång 6:6 </b><br/><b>Vipers Kristiansand</b>–Podravka Vegeta 34–28<br/>Metz–Ferencvaros 24–24<br/><b>Ställning</b> (poäng till huvudrundan): 1. Metz (6), 2. Vipers (5), 3. Ferencvaros (1), 4. Podravka Vegeta</p>
      <p><b>Grupp B</b><br/>Tre lag har kastat taktpinnen mellan sig, ryska Rostov-Don kom ut med störst poängskörd och höll CSM Bukarest från livet till sist med knapp marginal. Rumänska storskytten Cristina Neagu avslutade med sin bästa match efter comebacken men åtta mål räckte ändå inte i bortahall. Team Esbjerg och MKS Lublin stänger gruppen under söndagen, det polska laget får därefter ta bakdörren till EHF-cupen.</p>
      <p><b>Resultat, omgång 6:6 </b><br/><b>Rostov-Don</b>–CSM Bukarest 23–22<br/><b>Ställning</b> (poäng till huvudrundan): 1.Rostov-Don (5), 2. Team Esbjerg (4), 3. CSM Bukarest (3), 4. MKS Lublin</p>
      <p><b>Grupp C</b><br/>Tajt om sista platsen för avancemang. Ramnicu Valcea klarade det med fyra mål i inbördes möten mot SG BBM Bietigheim. Inget av lagen, Buducnost inkluderat kunde röra Brest Bretagne som blir allt bättre internationellt. CL-debuten hösten 2017 gav noll poäng i det inledande gruppspelet, ett år senare slog det franska laget bara Sävehof.</p>
      <p>Sex raka segrar de senaste månaderna ger en annan bild av Brest Bretagne som dessutom väntar ytterligare förstärkning med Isabelle Gulldén i bättre form efter årsskiftet.</p>
      <p><b>Resultat, omgång 6:6 </b><br/>SCM Ramnicu Valcea–<b>Brest Bretagne</b> 23–26<br/><b>Buducnost</b>–SG BBM Bietigheim 34–28<br/><b>Ställning</b> (poäng till huvudrundan): 1. Brest Bretagne (8), 2. Bucucnost (4), 3. Raminicu Valcea (0), 4. Bietigheim</p>
    </article>
  </body>
</html>