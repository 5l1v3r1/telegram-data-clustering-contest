<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/citt%C3%A0-si-mobilita-le-vittime-della-strada-219395"/>
    <meta property="og:site_name" content="Oggi Treviso"/>
    <meta property="article:published_time" content="2019-11-17T10:13:36+00:00"/>
    <meta property="og:title" content="La città si mobilita per le vittime della strada"/>
    <meta property="og:description" content="CASTELFRANCO – Oggi si celebra la Giornata Mondiale Onu dedicata alle Vittime della Strada, per ricordare chi non c'è più ma anche a chi ha perduto la propria integrità fisica e/o psichica e naturalmente i famigliari."/>
  </head>
  <body>
    <article>
      <h1>La città si mobilita per le vittime della strada</h1>
      <h2>Ieri sera fiaccolata e flashmob e tante iniziative anche per oggi a Castelfranco</h2>
      <address><time datetime="2019-11-17T10:13:36+00:00">17 Nov 2019, 10:13</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>CASTELFRANCO – </b>Oggi si celebra la Giornata Mondiale Onu dedicata alle <b>Vittime della Strada</b>, per ricordare chi non c'è più ma anche a chi ha perduto la propria integrità fisica e/o psichica e naturalmente i famigliari. La castellana <b>Paola Conte</b> presidente provinciale dell’Associazione vittime della strada, tuona: “Per arrivare ad una cultura sulla sicurezza della strada purtroppo si deve passare ancora dalla deterrenza. <b>I controlli fuori dalle discoteche o sulle strade principali sono sempre meno</b> e probabilmente la legge dovrebbe essere più precisa: se viene previsto il ritiro della patente, che sia immediato. Non si capisce perché ci debbano essere <b>deroghe o permessi per arrivare a casa</b>. Le pene devono essere certe ed esemplari”.<br/><br/> <br/><br/>“Gli incidenti stradali sono evitabili perché sono dovuti al fattore umano: distrazione, eccesso di velocità, uso di alcol e droghe – aggiunge l’associazione in una nota -. Per aumentare la consapevolezza che il nostro comportamento sulla strada, potrebbe comportare delle conseguenze anche molto gravi, sono stati organizzati degli eventi nella nostra città: in collaborazione dell'Amministrazione Comunale di Castelfranco V.to (Assessorato alle Politiche Sociali) ed a cui hanno collaborato per la sensibilizzazione gli Istituti Comprensivi I e II”.<br/><br/> <br/><br/>Ieri <b>il flashmob degli studenti </b>degli Istituti superiori in collaborazione Dipartimento Prevenzione Ulss n2 e la fiaccolata fino al Municipio, dove sono state ricordate tante vittime della strada con l'accompagnamento degli allievi della Filarmonica di Camposampiero Flute Academy. Oggi quindi la messa, alle 10 nella chiesa parrocchiale di Campigo. Alle 16.30 all'Auditorium Don E. Bordignon, <b>Lisa Festa</b> presenterà il concerto alla vita grazie ai The Acustika Band, ci saranno alcune riflessioni tra cui il budu runner <b>Andrea Toniolo</b> e lo sport coach <b>Paolo Montefrancesco</b>. Questa sera i cittadini sono invitati ad accendere un lume sulla propria finestra.<br/><br/> <br/><br/>“È un modo per dare luce simbolicamente alla strage stradale, affinché venga affrontata con l'impegno che merita e ci ricordi di rispettare la nostra vita e quella degli altri. Hanno collaborato per la sensibilizzazione: le scuole medie Giorgione e Sarto, elementare di Salvarosa, negozi del Centro di Castelfranco anche invitati da ASCOM, che hanno esposto nelle loro vetrine i messaggi sulla sicurezza stradale. Partirà da Resana, la sensibilizzazione itinerante attraverso lo striscione dell’Aifvs con le foto di tante giovani vittime degli scontri stradali Ulss 2 pubblicherà attraverso i suoi monitor delle sala d'attesa, i manifesti della Giornata”.</p>
      <related>
        <h4>Dello stesso argomento</h4>
        <a href="http://oggitreviso.it/dalla-sedia-rotelle-alla-maratona-di-new-york-10140"/>
      </related>
    </article>
  </body>
</html>