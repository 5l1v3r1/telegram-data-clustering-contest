<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140731/%D8%B3%D9%87%D8%A7%D9%85-%D9%81%D8%B1%D9%88%D8%B4%DA%AF%D8%A7%D9%87-%D8%B2%D9%86%D8%AC%DB%8C%D8%B1%D9%87-%D8%A7%DB%8C-%D9%85%D8%B9%D8%B1%D9%88%D9%81-%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D9%85%DB%8C-%D8%B4%D9%88%D8%AF-%D9%86%D8%B8%D8%B1-%D8%AC%D8%A7%D9%84%D8%A8-%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%B4%D9%87%D8%B1"/>
    <meta property="og:site_name" content="boursepress.ir"/>
    <meta property="article:published_time" content="2019-11-17T10:39:00+00:00"/>
    <meta property="og:title" content="سهام فروشگاه زنجیره ای معروف عرضه اولیه می شود/ نظر جالب عضو شورای شهر"/>
    <meta property="og:description" content="مدیرعامل فروشگاه‌های شهروند از آغاز اقدامات اولیه برای ورود این شرکت به بورس خبر داد و گفت: با اخذ مصوبه شورای شهر ۱۰ درصد از سهام شهروند طی سال ۹۹ عرضه اولیه می شود."/>
  </head>
  <body>
    <article>
      <h1>سهام فروشگاه زنجیره ای معروف عرضه اولیه می شود/ نظر جالب عضو شورای شهر</h1>
      <h2>بنابر اعلام مدیرعامل:</h2>
      <address>
        <time datetime="2019-11-17T10:39:00+00:00">17 Nov 2019, 10:39</time>
      </address>
      <p>
        <i>مدیرعامل فروشگاه‌های شهروند از آغاز اقدامات اولیه برای ورود این شرکت به بورس خبر داد و گفت: با اخذ مصوبه شورای شهر ۱۰ درصد از سهام شهروند طی سال ۹۹ عرضه اولیه می شود.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، مسعود سریع‌القلم با اشاره به موضوع ورود شهروند به بورس که در صحن شورای شهر مطرح شد، گفت: چون شهروند شرکتی سودآور است از چند ماه پیش اقدامات اولیه برای ورود آن به بورس شروع شده و در حال آماده‌سازی زیرساخت‌ها است. تا چند ماه دیگر لایحه مربوطه به شورا ارسال می شود تا با مصوبه شورای شهر ۱۰ درصد سهام این شرکت طی سال ۹۹ عرضه اولیه شود.</p>
      <p>همچنین احمد مسجدجامعی عضو شورای شهر تهران گفت: باید کارنامه سودآوری دو سه سال اخیر شرکت‌های زیرمجموعه شهرداری برای بورس محرز شده باشد ولی طبق بررسی‌هایی که انجام دادم ، هیچ‌کدام از این شرکت‌ها سود آور نبوده و گزارشی در این زمینه نداشتیم.</p>
      <p>وی با تاکید بر اینکه شفافیت در این شرکت‌ها بسیار حائز اهمیت است، گفت:‌ این امکان وجود ندارد که یک شرکت طی سه ماه بتوانند وارد بورس شود. شهرداری تاجر نیست که بخواهد سودآوری کند. اعضای شورای شهر به این نکته توجه داشته باشند که قرار نیست شهرداری را با این موضوعات اداره کنیم بلکه هدف اداره شهر است و نباید همه چیز را با نگاه سودآوری بررسی کرد.</p>
      <p>انتهای پیام</p>
    </article>
  </body>
</html>