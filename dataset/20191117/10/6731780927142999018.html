<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/17/meteo-settimana-18-24-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-17T10:49:52+00:00"/>
    <meta property="og:title" content="Meteo settimana 18-24 novembre: ennesima perturbazione in arrivo"/>
    <meta property="og:description" content="Che tempo farà la prossima settimana, le previsioni meteo dal 18 al 24: arriva una nuova perturbazione dopo qualche giorno di pausa."/>
  </head>
  <body>
    <article>
      <h1>Meteo settimana 18-24 novembre: ennesima perturbazione in arrivo</h1>
      <address><time datetime="2019-11-17T10:49:52+00:00">17 Nov 2019, 10:49</time> by <a rel="author">Selena Marvaldi</a></address>
      <p>
        <b>Previsioni Meteo 18-24 novembre 2019: nessuna tregua dal maltempo, è in arrivo una nuova perturbazione.</b>
      </p>
      <figure>
        <img src="https://www.viagginews.com/wp-content/uploads/2019/11/pioggia-autunno-id618180404-min.jpg"/>
        <figcaption>Pioggia in autunno (iStock)</figcaption>
      </figure>
      <p>Sembra che non ci sia pace quest’anno a livello meteorologico. Le condizioni meteo sono sempre caratterizzate da piogge e maltempo, neve e violenti nubifragi. Anche ora, che il nord (almeno in alcune regioni come la Liguria) fa un respiro di sollievo, in realtà il maltempo è dietro l’angolo. C’è infatti in arrivo l’ennesima perturbazione che, pare dal 20 novembre in poi, colpirà nuovamente il nostro paese.</p>
      <h3>Previsioni meteo per la settimana</h3>
      <p>Gli esperti di 3bMeteo dichiarano infatti che dopo il maltempo che sta colpendo soprattutto le regioni del sud oggi, domenica 17 novembre, la settimana in arrivo sembra non far presagire il ritorno del sole, anzi. Arriva una nuova ondata di aria fredda che porta con sé l’ennesimo vortice di bassa pressione e quindi di maltempo. Le temperature però sembrano leggermente salire da mercoledì, un aumento assolutamente temporaneo che precede l’arrivo di una nuova perturbazione tra giovedì e venerdì.</p>
      <h3>Che tempo farà, da lunedì a giovedì</h3>
      <p>Secondo i modelli da lunedì ci sarà un peggioramento meteo soprattutto sulle regioni centrali che, nel pomeriggio, si sposteranno anche al centro nord. Da martedì il maltempo si sposterà anche ad est e ovest del nord Italia, anche se in modo un po’ più moderato. Peggiora anche nelle regioni meridionali, soprattutto al Sud con temporali in arrivo in Sicilia. Continua a nevicare oltre i 1000 metri, ma da giovedì, come vi abbiamo anticipato, ci sarà una breve pausa. Le temperature si alzeranno leggermente e potremo rivedere un po di sole. Si tratta però di una pausa molto breve perché dalla sera di giovedì 21 le condizioni meteo andranno a peggiorare nuovamente a cominciare dal nord-ovest e dalla Sardegna. Il meteo rimane leggermente soleggiato altrove, ma è solo temporaneo perché, come abbiamo detto il maltempo arriverà anche nel weekend ovunque.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/16/acqua-alta-venezia-nuova-allerta-weekend/"/>
        <a href="https://www.viagginews.com/2019/11/15/previsioni-meteo-weekend-perturbazione-italia/"/>
        <a href="https://www.viagginews.com/2019/11/14/meteo-inverno-2019-2020-dicembre/"/>
      </related>
    </article>
  </body>
</html>