<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/international/684803/prigkipas-antriou-den-ekana-sex-me-aniliki-imoun-spiti-me-ta-paid"/>
    <meta property="og:site_name" content="enikos.gr"/>
    <meta property="article:published_time" content="2019-11-17T10:15:00+00:00"/>
    <meta property="og:title" content="Πρίγκιπας Άντριου: Δεν έκανα σεξ με ανήλικη - Ήμουν σπίτι με τα παιδιά - ΒΙΝΤΕΟ"/>
    <meta property="og:description" content="Η πολυαναμενόμενη συνέντευξη του πρίγκιπα Άντριου προβλήθηκε χθες από το BBC..."/>
  </head>
  <body>
    <article>
      <h1>Πρίγκιπας Άντριου: Δεν έκανα σεξ με ανήλικη - Ήμουν σπίτι με τα παιδιά - ΒΙΝΤΕΟ</h1>
      <address>
        <time datetime="2019-11-17T10:15:00+00:00">17 Nov 2019, 10:15</time>
      </address>
      <p>Η πολυαναμενόμενη συνέντευξη του <a href="http://www.enikos.gr/international/684628/prigkipas-antriou-apogoitefsa-ti-vasiliki-oikogeneia-me-ton-sysch">πρίγκιπα Άντριου </a>προβλήθηκε χθες από το BBC.</p>
      <p>Σύμφωνα με όσα είπε, δεν θυμάται να γνώρισε ποτέ την κ. Roberts και αρνείται ότι έκανε σεξ με την "σεξουαλική σκλάβα" του εκατομμυριούχου Τζέφρι Επστάιν, Virginia Roberts.</p>
      <p>Ο Δούκας του Γιορκ απάντησε σε όλες τις ερωτήσεις αναφορικά με τις σχέσεις του με τον Επστάιν, ο οποίος βρέθηκε νεκρός στο κελί του σε ηλικία 66 ετών.</p>
      <p>Η Roberts στην κατάθεσή της περιγράφει ότι πέρασαν μαζί μια βραδιά στο Λονδίνο, όπου όπως αναφέρει ο πρίγκιπας Άντριου ίδρωνε πολύ ενώ χόρευαν μαζί σε νυχτερινό κέντρο, Tramp και μετά πήγαν στο σπίτι του Maxwell Belgravia, όπου υποστηρίζει ότι έκαναν σεξ.</p>
      <p>"Ήμουν στο σπίτι με τα παιδιά. Είχα πάει την Beatrice στην Pizza Express για ένα πάρτι περίπου στις πέντε το απόγευμα. Και επειδή η σύζυγός μου, η δούκισσα, ήταν εκτός, έχουμε τον απλό κανόνα στην οικογένεια ότι όταν ο ένας έλειπε, ο άλλος ήταν με τα παιδιά".</p>
      <p>"Υπάρχει ένα μικρό πρόβλημα με τον ιδρώτα, γιατί έχω μια περίεργη ιατρική πάθηση που δεν μου επιτρέπει να ιδρώνω ή να ιδρώνων εκείνη την περίοδο γιατί είχα υποστεί κάτι σαν υπερβολική δόση αδρεναλίνης από πυροβολισμό που είχα δεχθεί και έτσι δεν μπορούσα να ιδρώσω" απάντησε στη συνέντευξη του.</p>
      <p>"Έχω πρόσφατα υποβληθεί σε διάφορες θεραπείες και έχω αρχίσει σταδιακά να ιδρώνω ξανά" πρόσθεσε.</p>
      <p>"Δεν θυμάμαι να την έχω γνωρίσει ποτέ, και είμαι πεπεισμένος ότι δεν ήμουν ποτέ στο Tramps μαζί της. Υπάρχουν πολλά πράγματα που είναι λάθος στην ιστορία της, ένα από τα οποία είναι ότι δεν ξέρω που είναι το μπαρ στο Tramps. Δεν πίνω και δεν νομίζω ότι έχω αγοράσει ποτέ ποτό στο Tramps, όποτε έχω πάει στο παρελθόν" τόνισε.</p>
      <p>Αναφορικά με την φωτογραφία που τον δείχνει δίπλα στην Roberts είπε ότι θα μπορούσε εύκολα να έχει παραποιηθεί.</p>
      <p>"Είναι μια φωτογραφία δική μου, δεν πιστεύω όμως ότι είναι μια φωτογραφία μου στο Λονδίνο γιατί όταν πάω έξω στο Λονδίνο φοράω πάντα γραβάτα και κοστούμι. Αυτά είναι τα ρούχα που θα περιέγραφα ως τα ταξιδιωτικά μου ρούχα όταν φεύγω από την χώρα. Υπάρχουν πολλές φωτογραφίες με ανάλογα ρούχα αλλά όχι στη Βρετανία" υπογράμμισε.</p>
      <p>"Λυπάμαι, αλλά αν εγώ ως μέλος της βασιλικής οικογένειας, βγάλω κάποια φωτογραφία, και βγάζω πολύ πολύ λίγες φωτογραφίες, δεν θα αγκαλιάσω και δεν θα κάνω δημόσιες εκδηλώσεις στοργής, δεν είναι κάτι που κάνω. Οπότε αυτή είναι η καλύτερη εξήγηση που μπορώ να σας δώσω και φοβάμαι ότι δεν πιστεύω ότι αυτή η φωτογραφία τραβήχτηκε στις συνθήκες που αναφέρεται ότι έγινε. Δεν θυμάμαι καν να έχει τραβηχτεί η συγκεκριμένη φωτογραφία. Δεν θυμάμαι να έχω ανέβει ποτέ στον πάνω όροφο του σπιτιού" ανέφερε.</p>
      <p>Ερωτηθείς αν έκανε σεξ το 2001 με την φιλενάδα του Επστάιν, όταν ήταν 17 ετών, απάντησε "Δεν το έκανα. Μπορώ κατηγορηματικά να σας πω ότι δεν έγινε ποτέ".</p>
      <figure>
        <iframe src="https://www.youtube.com/embed/AKQi3wzNFGQ" width="640" height="360" data-service="Youtube" scrolling="no"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/international/684633/giati-paraitithike-to-dexi-cheri-tis-keit-mintleton%0A%20%20%20%20%0A"/>
        <a href="http://www.enikos.gr/international/684628/prigkipas-antriou-apogoitefsa-ti-vasiliki-oikogeneia-me-ton-sysch%0A%20%20%20%20%0A"/>
        <a href="http://www.enikos.gr/international/684202/o-ekatommyriouchos-pou-afise-ti-syntrofo-tou-na-pethanei-epeita-a%0A%20%20%20%20%0A"/>
        <a href="http://www.enikos.gr/international/684158/einai-episimo-makria-apo-ti-vasiliki-oikogeneia-tha-giortasoun-ta%0A%20%20%20%20%0A"/>
        <a href="http://www.enikos.gr/international/683406/h-gkafa-tou-boris-tzonson-stin-katathesi-stefanou-gia-tous-iroes-%0A%20%20%20%20%0A"/>
        <a href="http://www.enikos.gr/international/683323/megalose-i-psalida-syntiritikon-kai-ergatikon-sti-vretania-mesa-s%0A%20%20%20%20%0A"/>
        <a href="http://www.enikos.gr/international/683317/ti-deichnei-nea-dimoskopisi-sti-megali-vretania-enopsei-ton-proor%0A%20%20%20%20%0A"/>
        <a href="http://www.enikos.gr/international/683306/vretania-to-komma-tou-tzonson-proigeitai-me-diafora-stis-dimoskop%0A%20%20%20%20%0A"/>
        <a href="http://www.enikos.gr/international/683295/o-moodys-proeidopoiei-ti-vretania-oti-borei-na-prochorisei-se-nea%0A%20%20%20%20%0A"/>
      </related>
    </article>
  </body>
</html>