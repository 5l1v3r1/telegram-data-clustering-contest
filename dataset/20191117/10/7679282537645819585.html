<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kriti-kharbanda-has-100-footwear-collection-obsessed-with-footwear-a-lot-2853950.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T10:34:02+00:00"/>
    <meta property="og:title" content="कृति खरबंदा हैं अपनी इस एक चीज से बेहद ‘ऑब्सेस्ड’, अनिल कपूर संग काम करने पर दी ये प्रतिक्रिया"/>
    <meta property="og:description" content="बॉलीवुड अभिनेत्री कृति खरबंदा फुटवियर की शौकीन है और उनके पास इसके 100 से भी ज्यादा कलेक्शन है। कृति ने कुछ समय में ही अपनी एक्टिंग और खूबसूरती के दम पर दर्शकों के बीच एक खास स्थान हासिल किया है।..."/>
  </head>
  <body>
    <article>
      <h1>कृति खरबंदा हैं अपनी इस एक चीज से बेहद ‘ऑब्सेस्ड’, अनिल कपूर संग काम करने पर दी ये प्रतिक्रिया</h1>
      <address><time datetime="2019-11-17T10:34:02+00:00">17 Nov 2019, 10:34</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड अभिनेत्री कृति खरबंदा फुटवियर की शौकीन है और उनके पास इसके 100 से भी ज्यादा कलेक्शन है।</p>
      <p>कृति ने कुछ समय में ही अपनी एक्टिंग और खूबसूरती के दम पर दर्शकों के बीच एक खास स्थान हासिल किया है। वह जल्द ही कॉमेडी ड्रामा ‘पागलपंती’ में नजर आएंगी। हाल ही में वह फिल्म के प्रमोशन के सिलसिले में ‘द कपिल शर्मा शो’ में पहुंचीं। इस दौरान उन्होंने अपनी पर्सनल लाइफ से जुड़ी हुई कुछ बातें शेयर कीं।</p>
      <p>कृति ने बताया कि उन्हें जूते खरीदने का बहुत शौक है। उनके पास करीब 100 से भी ज्यादा जूतों की जोड़ी है और वह कभी भी फुटवियर रिपीट नहीं करती हैं। कृति पहली बार अनिल कपूर के साथ काम कर रही हैं। </p>
      <p>अनिल के बारे में प्रतिक्रिया व्यक्त करते हुए कृति ने कहा, सिर्फ मेल एक्टर्स ही नहीं बल्कि फीमेल एक्टर्स भी अनिल कपूर के सामने इनसिक्योर फील करती हैं। अनिल के अंदर एक आदत है कि उनकी तरह तरोताजा ना दिख पाने वाले साथी कलाकारों का वह मजाक भी उड़ाते रहते हैं। अनिल के साथ काम करना काफी दिलचस्प होता है क्योंकि वह सभी को हंसाते-हंसाते पागल कर देते हैं।</p>
      <p>
        <b>
          <a href="https://www.livehindustan.com/entertainment/story-bigg-boss-13-devoleena-bhattacharjee-sit-on-a-lap-of-sidharth-shukla-for-waxing-both-tightly-hug-each-other-2853887.html">Bigg Boss 13: देवोलीना भट्टाचार्जी ने सिद्धार्थ शुक्ला की गोद में बैठकर की वैक्सिंग, दोनों ने एक-दूसरे को कसकर लगाया गले</a>
        </b>
      </p>
      <p>
        <b>
          <a href="https://www.livehindustan.com/entertainment/story-randeep-hooda-and-farah-khan-came-together-to-talk-about-cinema-trends-now-a-days-2853936.html">‘सिनेमा ट्रेंड’ पर चर्चा करने के लिए साथ आए रणदीप हुड्डा और फराह खान, दोनों ने रखी अपनी ये राय</a>
        </b>
      </p>
    </article>
  </body>
</html>