<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/cum-ar-trebui-sa-se-termine-razboiul-comercial-in-viziunea-ministrului-comertului-din-china-totul-a-inceput-cu-tarifele-si-ar-trebui-sa-se-incheie-prin-eliminarea-lor-18584881"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T10:00:00+00:00"/>
    <meta property="og:title" content="Cum ar trebui să se termine războiul comercial în viziunea Ministrului Comerţului din China: Totul a început cu tarifele şi ar trebui să se încheie prin eliminarea lor"/>
    <meta property="og:description" content="La momentul actual, China încă insistă ca SUA să aducă tarifele comerciale la nivelul la care acestea se aflau înainte de declanşarea conflictului comercial dintre cele două ţări. Aducerea tarifelor la nivelul iniţial ar reprezenta „faza unu” din acordul de încheiere al conflictului, scrie CNBC."/>
  </head>
  <body>
    <article>
      <h1>Cum ar trebui să se termine războiul comercial în viziunea Ministrului Comerţului din China: Totul a început cu tarifele şi ar trebui să se încheie prin eliminarea lor</h1>
      <address><time datetime="2019-11-17T10:00:00+00:00">17 Nov 2019, 10:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>La momentul actual, China încă insistă ca SUA să aducă tarifele comerciale la nivelul la care acestea se aflau înainte de declanşarea conflictului comercial dintre cele două ţări. Aducerea tarifelor la nivelul iniţial ar reprezenta „faza unu” din acordul de încheiere al conflictului, scrie CNBC.</p>
      <p>„Războiul comercial a început cu adăugarea unor tarife şi ar trebui să se încheie prin anularea acestora. Aceasta este o condiţie importantă pentru ambele părţi, care va contribui la înţelegere”, a declarat Gao Feng, Ministrul Comerţului din China.</p>
      <p>Tensiunile comerciale dintre SUA şi China au persistat pentru mai bine de un an, iar în acest context amele ţări şi-au impus tarife de câteva zeci de miliarde de dolari pe bunurile exportate. Acum ambele ţări se apropie să încheie un acord de finalizare al conflictului, însă încă există nişte neînţelegeri privind condiţiile în urma cărora se va semna înţelegerea.</p>
      <p>Preşedintele Chinei, Xi Jinping şi preşedintele SUA, Donald Trump trebuiau să se întâlnească la mijlocul lunii noiembrie în cadrul summitului Asia-Pacific Economic Cooperation, care se organiza în Santiago. Pe fondul mişcărilor de stradă violente, Chile a anulat acest eveniment.</p>
      <p>Datele şi studiile realizate privind modul în care tarifele impactează businessurile ambelor ţări au arătat că acestea au strategii diferite de a se adapta la taxe. Spre exemplu, câteva companii din SUA preferă să stocheze produsele de import, pentru a nu mai fi nevoite să achiziţioneze prea curând alte mărfuri, care vin la pachet cu tarife comerciale exorbitante. Pe de altă parte, multe companii chinezeşti au preferat să absoarbă o parte din aceste costul acestor tarife şi să nu le transfere către clienţi.</p>
      <p>„La nivel regional, am văzut o majorare a exporturilor destinate Statelor Unite, de pe pieţe precum Vietnam şi Taiwan” a declarat Nick Marro, trader în cadrul unităţii de trading a grupului britanic The Economist.</p>
    </article>
  </body>
</html>