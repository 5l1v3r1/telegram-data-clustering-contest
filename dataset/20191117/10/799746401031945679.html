<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/17/7103133/"/>
    <meta property="og:site_name" content="Європейська правда"/>
    <meta property="article:published_time" content="2019-11-17T10:36:56+00:00"/>
    <meta property="og:title" content="Лікарі врятували життя президенту Сербії - міністр охорони здоров'я"/>
    <meta property="og:description" content="Лікарі Військово-медичної академії, куди привезли Вучича, оцінили, що життя президента в небезпеці."/>
  </head>
  <body>
    <article>
      <h1>Лікарі врятували життя президенту Сербії - міністр охорони здоров'я</h1>
      <address>
        <time datetime="2019-11-17T10:36:56+00:00">17 Nov 2019, 10:36</time>
      </address>
      <p>Лікарі в Белграді "врятували життя" президенту Сербії Александару Вучичу, <b><a href="https://www.eurointegration.com.ua/news/2019/11/16/7103114/">госпіталізованому</a></b> через проблеми з серцем у суботу.</p>
      <p>Про це заявив міністр охорони здоров'я Сербії Златібор Лончар, повідомляє "Європейська правда" з посиланням на <a href="http://www.rts.rs/">РТС</a>.</p>
      <p>Лончар сказав, що у Вучича невеликі хронічні проблеми з серцем, але в п'ятницю ввечері відбулося серйозне погіршення стану, і він вирішив звернутися до лікарів.</p>
      <p>Лікарі Військово-медичної академії, куди привезли Вучича, оцінили, що життя президента в небезпеці.</p>
      <p>За словами міністра, лікарі терміново вжили необхідних заходів, а організм президента добре відреагував на терапію.</p>
      <p>Лікарі наказали Вучичу зменшити регулярні навантаження найближчим часом, щоб повністю відновитися.</p>
      <p>49-річний Вучич став прем’єр-міністром у 2014 році та був обраний президентом у 2017 році.</p>
      <p>Хоча роль президента церемоніальна, він зберігає політичний контроль як голова Сербської прогресивної партії, яка перебуває при владі з 2012 року.</p>
    </article>
  </body>
</html>