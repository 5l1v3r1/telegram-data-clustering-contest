<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/transennate-cinema-arriva-nuovo-film-gabriele-muccino-ndash-nbsp-219179.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-17T10:26:00+00:00"/>
    <meta property="og:title" content="Gabriele muccino rivela: il mio nuovo film uscira' il 13 febbraio, ci sara' emma marrone e..."/>
    <meta property="og:description" content="TRANSENNATE I CINEMA, ARRIVA IL NUOVO FILM DI GABRIELE MUCCINO – “GLI ANNI PIÙ BELLI” USCIRÀ IL 13 FEBBRAIO E IL REGISTA CONFERMA CHE TRA I PROTAGONISTI C’È EMMA MARRONE (ERANO FINITE LE ATTRICI?) – C'È ANCHE DI PEGGIO: LA COLONNA SONORA È DI BAGLIONI E NELLA PELLICOLA CI SARÀ UN PARTITO CHE SI CHIAMA “MOVIMENTO DEL CAMBIAMENTO” E HA SEI STELLE. CHE FANTASIA! - “NON HO MAI PROPOSTO UN RUOLO A FIORELLO. MA ALTRI MI HANNO DETTO NO. AD ESEMPIO GIOVANNA MEZZOGIORNO MI COMUNICÒ VIA ANSA CHE…”"/>
  </head>
  <body>
    <article>
      <h1>Gabriele muccino rivela: il mio nuovo film uscira' il 13 febbraio, ci sara' emma marrone e...</h1>
      <address>
        <time datetime="2019-11-17T10:26:00+00:00">17 Nov 2019, 10:26</time>
      </address>
      <p>
        <b>TRANSENNATE I CINEMA, ARRIVA IL NUOVO FILM DI GABRIELE MUCCINO – “GLI ANNI PIÙ BELLI” USCIRÀ IL 13 FEBBRAIO E IL REGISTA CONFERMA CHE TRA I PROTAGONISTI C’È EMMA MARRONE (ERANO FINITE LE ATTRICI?) – C'È ANCHE DI PEGGIO: LA COLONNA SONORA È DI BAGLIONI E NELLA PELLICOLA CI SARÀ UN PARTITO CHE SI CHIAMA “MOVIMENTO DEL CAMBIAMENTO” E HA SEI STELLE. CHE FANTASIA! - “NON HO MAI PROPOSTO UN RUOLO A FIORELLO. MA ALTRI MI HANNO DETTO NO. AD ESEMPIO GIOVANNA MEZZOGIORNO MI COMUNICÒ VIA ANSA CHE…”</b>
      </p>
      <hr/>
      <p>
        <b>Da <a href="https://www.raiplayradio.it/programmi/ungiornodapecora/">“Un Giorno da Pecora - Radio1”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255604/1214565.htm">
          <img src="https://cdn-static.dagospia.com/img/foto/09-2019/emma-marrone-gabriele-muccino-1214565.png"/>
        </a>
        <figcaption>emma marrone gabriele muccino</figcaption>
      </figure>
      <p>Il regista ospite di Un Giorno da Pecora: se nel mio nuovo film ci sarà anche partito che ricorda M5S? Si chiama Movimento del Cambiamento e ha sei stelle invece che cinque A Un Giorno da Pecora, su Rai Radio1, il regista Gabriele Muccino racconta il suo nuovo film, in uscita il prossimo febbraio, rivelando alcune novità come la presenza di Emma Marrone e di un 'partito' che, nella pellicola, evocherebbe il M5S.</p>
      <figure>
        <a href="https://www.dagospia.com/mediagallery/Dago_fotogallery-255604/1227505.htm">
          <img src="https://cdn-static.dagospia.com/img/foto/10-2019/emma-marrone-1227505.jpg"/>
        </a>
        <figcaption>EMMA MARRONE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255604/1146859.htm">
          <img src="https://cdn-static.dagospia.com/img/foto/04-2019/gabriele-muccino-3-1146859.jpg"/>
        </a>
        <figcaption>gabriele muccino 3</figcaption>
      </figure>
      <p>Quando vedremo il suo nuovo lavoro? “Il mio film uscirà il 13 febbraio, si chiamerà 'Gli anni più belli'. Il trailer uscirà il 3 dicembre”. La colonna sonora avrà un autore d'eccezione: Claudio Baglioni. “Si, io volevo mettere due suoi brani nella colonna sonora e lui mi ha proposto di fare una canzone proprio per il film. Non potevo crederci”. Che film sarà? “Il film più grande che ho fatto nella mia carriera italiana, perché abbraccia quarant'anni di storia. E' complesso logisticamente e produttivamente, è una grande operazione evocativa, un grande gioco di specchi”.</p>
      <figure>
        <a href="https://www.dagospia.com/mediagallery/Dago_fotogallery-255604/1118261.htm">
          <img src="https://cdn-static.dagospia.com/img/foto/02-2019/baglioni-1118261.png"/>
        </a>
        <figcaption>baglioni</figcaption>
      </figure>
      <p>Nel suo nuovo film ci sarà anche Emma Marrone. “L'ho inseguita perché pensavo che lei avesse un grande volto ed un grande talento ma ho deciso di farle comunque un provino di verifica. Lei si è presentata con tutta la sua grinta e mi ha convinto straordinariamente. Emma può fare davvero il cinema, e può fare dei ruoli più grandi di quello che ha interpretato per me”.</p>
      <figure>
        <a href="https://www.dagospia.com/mediagallery/Dago_fotogallery-255604/1231656.htm">
          <img src="https://cdn-static.dagospia.com/img/foto/10-2019/matteo-renzi-1231656.jpg"/>
        </a>
        <figcaption>MATTEO RENZI</figcaption>
      </figure>
      <p>E' vero che nel film c'è anche un partito che evoca il Movimento Cinquestelle? “Siete molto informati. Nel film si chiama 'Movimento del Cambiamento', e non ha cinque stelle ma sei”. Uno come Matteo Renzi potrebbe essere il 'regista' della politica italiana? “Renzi senza il suo ego potrebbe esser un leader, ma il suo ego gli impedisce il gioco di squadra”. Quindi meglio come attore protagonista che come regista. “Si, mi sembra una buona soluzione”.</p>
      <figure>
        <a href="https://www.dagospia.com/mediagallery/Dago_fotogallery-255604/1238123.htm">
          <img src="https://cdn-static.dagospia.com/img/foto/11-2019/fiorello-1238123.png"/>
        </a>
        <figcaption>fiorello</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255604/1146850.htm">
          <img src="https://cdn-static.dagospia.com/img/foto/04-2019/stefano-accorsi-giovanna-mezzogiorno-l-ultimo-bacio-1146850.jpg"/>
        </a>
        <figcaption>stefano accorsi giovanna mezzogiorno l'ultimo bacio</figcaption>
      </figure>
      <p>E' vero che in passato avrebbe voluto Fiorello in un suo film ma lui ha detto no? “No, è una fake news”. Ci sono, comunque, attori che le hanno detto no ad una sua proposta? “Si, qualcuno che non ti considera all'altezza c'è sempre. Ad esempio quando Giovanna Mezzogiorno non volle fare il seguito de 'l'Ultimo Bacio'. Ci rimasi molto male, tra l'altro lo comunicò via Ansa. Anche la modalità...”</p>
      <figure>
        <a href="https://www.dagospia.com/mediagallery/Dago_fotogallery-255604/1146849.htm">
          <img src="https://cdn-static.dagospia.com/img/foto/04-2019/l-ultimo-bacio-1-1146849.jpg"/>
        </a>
        <figcaption>l'ultimo bacio 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255604/1146851.htm">
          <img src="https://cdn-static.dagospia.com/img/foto/04-2019/stefano-accorsi-giovanna-mezzogiorno-l-ultimo-bacio-1-1146851.jpg"/>
        </a>
        <figcaption>stefano accorsi giovanna mezzogiorno l'ultimo bacio 1</figcaption>
      </figure>
    </article>
  </body>
</html>