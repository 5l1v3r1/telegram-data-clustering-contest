<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904074/degryse-spaart-lof-niet-rode-duivels-hebben-rusland-belachelijk-gemaakt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T10:40:00+00:00"/>
    <meta property="og:title" content="Degryse spaart lof niet: &quot;Rode Duivels hebben Rusland belachelijk gemaakt&quot;"/>
    <meta property="og:description" content="Onze Rode Duivels wonnen zaterdag zonder al te veel problemen van Rusland. Het werd maar liefst 1-4 tegen de politieke grootmacht. Dat onze Rode Duivels het makkelijk hadden, zag ook Marc Degryse."/>
  </head>
  <body>
    <article>
      <h1>Degryse spaart lof niet: "Rode Duivels hebben Rusland belachelijk gemaakt"</h1>
      <address>
        <time datetime="2019-11-17T10:40:00+00:00">17 Nov 2019, 10:40</time>
      </address>
      <p>
        <b>Onze Rode Duivels wonnen zaterdag zonder al te veel problemen van Rusland. Het werd maar liefst 1-4 tegen de politieke grootmacht. Dat onze Rode Duivels het makkelijk hadden, zag ook Marc Degryse.</b>
      </p>
      <p>In <i>Het Laatste Nieuws</i> spaarde hij de lof niet voor onze nationale ploeg. "Zowel collectief als individueel, uitzonderlijk goed is normaal geworden. We zijn zo verwend dat we hier al niet meer van opkijken", geeft Degryse aan.</p>
      <p>"Maar dit was één van de wedstrijden waar je vooraf zou van kunnen verwachten dat ze eens getest zouden worden of op zijn minst een beetje in moeilijkheden zouden komen. Niets was minder waar. Rusland is toch nog van een ander allooi dan Cyprus of San Marino, maar ook de Russen werden gewoon in eigen huis belachelijk gemaakt", klinkt het lovend.</p>
      <aside>Lees meer<br/><a href="https://www.voetbalprimeur.be/nieuws/904033/enkel-lof-voor-belgi-en-broertjes-hazard-uit-het-buitenland-ze-schitterden-.html?itm_source=www.voetbalprimeur.be&amp;itm_medium=highlighted-content">Enkel lof voor België en broertjes Hazard uit het buitenland: 'Ze schitterden'</a></aside>
      <p><b>Nog beter</b><br/>De Rode Duivels haalden op het WK van 2018 al een halve finale. Volgens Degryse is de ploeg nu zelfs nog beter geworden. "Ik zou durven zeggen dat dit elftal gegroeid is in vergelijking met dat wat op exact hetzelfde veld er in de halve finale uitging tegen Frankrijk op het WK van vorig jaar."</p>
      <p>"Het lijkt vanzelf te gaan en dat heeft er mee te maken dat ze nu vier jaar lang met Martinez werken en de spelersgroep intussen zelfs al zes of zeven jaar samen doorbrengt. Ze hebben weer een jaartje ervaring erbij en kennen mekaar nog beter", aldus Degryse.</p>
      <aside>Lees meer<br/><a href="https://www.voetbalprimeur.be/nieuws/904021/vp-rapport-hazard-broertjes-boven-n-negatieve-uitschieter-bij-rode-duivels.html?itm_source=www.voetbalprimeur.be&amp;itm_medium=highlighted-content">VP Rapport: Hazard-broertjes boven, één negatieve uitschieter bij Rode Duivels</a></aside>
    </article>
  </body>
</html>