<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/elokerultek-a-vilagbajnok-klampar-ellopott-iratai/186781"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T10:30:00+00:00"/>
    <meta property="og:title" content="Előkerültek a világbajnok Klampár ellopott iratai"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Előkerültek a világbajnok Klampár ellopott iratai</mark>
      </h1>
      <address><time datetime="2019-11-17T10:30:00+00:00">17 Nov 2019, 10:30</time> by <a rel="author">Bors</a></address>
      <p>Bár jelentős összeget emeltek el a kocsijából, de szerencsére az iratok előkerültek, így érthetően megkönnyebbült Klampár Tibor asztaliteniszező világbajnokunk.</p>
      <p>Korábban megírtuk, hogy feltörték Klampár Tibor autóját. A 66 éves egykori világ- és Európa-bajnok, olimpiai negyedik helyezett sportember veszteséglistájára került 450 ezer forint készpénz, amellett pedig jó pár nélkülözhetetlen igazolványának is istenhozzádot mondhatott.</p>
      <figure>
        <img src="http://media.borsonline.hu/cikk/20/192375/big-lead/650x360/2026269_klampar-gergely-klmapi-foto-koncz-dezso.jpg"/>
      </figure>
      <p>– Utóbbiaknak nem végleg – meséli Klampár a Borsnak. ­ – Feltehetően, gyaníthatóan a tolvaj megkereste a lakásomat, és a postaládámba bedobta a személyi igazolványomat, továbbá egyéb fontos iratomat.</p>
      <p>A készpénz persze hiányzik továbbra is, de az egykori kiváló pingpongozónak legalább nem kell pótolnia az iratokat, így szükségtelen a különféle hivatalokhoz fordulnia.</p>
    </article>
  </body>
</html>