<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/haluk-levent-siskin-ego-bazilarimizi-surungen-yapti-1207701.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T06:12:00+00:00"/>
    <meta property="og:title" content="Haluk Levent: Şişkin ego bazılarımızı sürüngen yaptı"/>
    <meta property="og:description" content="Haluk Levent ile Cem Yılmaz arasındaki söz düellosu büyüyor. Ünlü Rock'çı isim vermeden ağır sözler söyledi."/>
  </head>
  <body>
    <article>
      <h1>Haluk Levent: Şişkin ego bazılarımızı sürüngen yaptı</h1>
      <h2>Haluk Levent ile Cem Yılmaz arasındaki söz düellosu büyüyor. Ünlü Rock'çı isim vermeden ağır sözler söyledi.</h2>
      <address>
        <time datetime="2019-11-17T06:12:00+00:00">17 Nov 2019, 06:12</time>
      </address>
      <p><b>Haluk Levent</b> kendisine hırsızlık imasında bulunan Cem Yılmaz'ı adını vermeden hedef aldı!</p>
      <p>Rock'çı, takipçilerine Twitter'dan şöyle seslendi: <b>"Kahramanlarınızı ünlülerden seçmeyin. Yetenek var diye onları ilahlaştırmayın! Şişkin ego ve kibir bazılarımızı çıngıraklı sürüngen yapmış.</b></p>
      <p>
        <b>Rezil ve şımarık tavırlarımız karşısında ezilip, bizleri cool sanmayın! Konserlerimize, filmlerimize, tiyatrolarımıza gelin. Ama kokuşmuş, yapay, vıcık vıcık, kompleksli hallerimizi bunların dışında tutun. Her yaptığımızı savunmayın! Sanatı yüceltin, kişileri değil."</b>
      </p>
      <p>
        <b>Gösteriden çıkardı</b>
      </p>
      <p>Cem Yılmaz tepkiler üzerine gösterisinden 'Haluk Levent ve vurgun' bölümünü çıkardı. <b>"Haluk Levent ile ilgili bir şey söyledim. 'Çok iyi insandır' diye mesaj yağdı. Ya tamam, şaka yapıyoruz. Millet iyice delirdi"</b> dedi.</p>
      <p>Bu arada Cem Yılmaz'ın son gösterisinde Behzat-Süheyl Uygur kardeşler için yaptığı espri de sorun oldu!</p>
      <p>Cem Yılmaz <b>"Çocuklar babalarından geriye düşüyor, Nejat Uygur'a bak, Süheyl ve Behzat Uygur'a bak"</b> diye espri yaptı. Behzat Uygur'dan cevap gecikmedi: "Baban Nejat Uygur ise önüne geçmek zor. Bu arada oğlun Kemal şanslı çocuk."</p>
      <p>
        <b>Ne olmuştu?</b>
      </p>
      <p>Cem Yılmaz geçen hafta Zorlu PSM'deki gösterisinde AHBAP Derneği ile yaptığı yardımlarla adından söz ettiren Haluk Levent'e takılmıştı. <b>"Büyük vurgun, yakında sinemalarda"</b> deyince salon buz kesmişti.</p>
      <p>Bu sözleri 'ekşi sözlük'te okuyan Haluk Levent<b> "Sevgili Cem Yılmaz. 3 ayrı kişi yanlış duymuş olabilir mi? Değilse açıklar mısın? 1 TL cebime girmişse şerefim üzerine ülkeyi terk edeceğim"</b> demişti.</p>
    </article>
  </body>
</html>