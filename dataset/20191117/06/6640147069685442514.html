<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gears-tactics-the-game-awards-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-17T06:25:00+00:00"/>
    <meta property="og:title" content="Gears Tactics verrà mostrato ai The Game Awards 2019 | Game Division"/>
    <meta property="og:description" content="Così come l'attesissimo Ori and the Will of the Wisps anche Gears Tactics verrà mostrato ai The Game Awards 2019 del prossimo mese."/>
  </head>
  <body>
    <article>
      <h1>Gears Tactics verrà mostrato ai The Game Awards 2019 | Game Division</h1>
      <address>
        <time datetime="2019-11-17T06:25:00+00:00">17 Nov 2019, 06:25</time>
      </address>
      <p>A quanto pare Microsoft sembra avere diverse cartucce da sparare ai prossimi <b>The Games Awards 2019</b>. Durante la cerimonia in questione, che si terrà il 12 dicembre, non sarà infatti solamente mostrato un nuovo trailer dell’attesissimo <b>Ori and the Will of the Wisps</b> ma sarà finalmente possibile immergersi anche in <b>Gears Tactics.</b></p>
      <p>Ad annunciare la presenza del particolare spin-off strategico basato sul celebre franchise è stata direttamente la pagina Twitter ufficiale dei <b>The Game Awards, </b>come potete comodamente osservare qui sotto.</p>
      <p>Leggi anche: <a href="https://www.tomshw.it/videogioco/ori-and-the-will-of-the-wisps-trailer-game-awards-2019/">Ori and the Will of the Wisps si mostrerà con un nuovo trailer ai The Game Awards 2019</a></p>
      <figure>
        <iframe data-src="https://twitter.com/thegameawards/status/1195436008839319553?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/08/gears-tactics-47735.768x432.jpg"/>
        </figure>
        <figure>
          <img src="https://www.tomshw.it/images/images/2019/08/gears-tactics-47734.768x432.jpg"/>
        </figure>
      </slideshow>
      <p>Ancora poco meno di un mese, quindi, e finalmente potremo sapere di più su questo attesissimo progetto, rimasto praticamente nell’anonimato più assoluto fin dall’annuncio avvenuto all’<b>E3</b> <b>del 2018</b>. Purtroppo non è stato specificato nulla su quanto verrò mostrato e non è quindi chiaro se potremo vedere all’opera al gioco o se invece ci verrò mostrato solamente un trailer.</p>
      <p>Dell’opera si sa ancora quindi gran poco, a parte il fatto che si tratta di uno strategico alla <b>X-Com</b> e che uscirà sia su Xbox One che su PC. <b>Gears Tactics</b> sarà ovviamente incluso, così come altra produzione proveniente dagli <b>Xbox Game Studios</b>, all’interno dell’<b>Xbox Game Pass </b>e sarà quindi disponibile gratuitamente fin dal lancio per tutti gli abbonati al servizio.</p>
      <p>Che ne pensate di questa notizia e di questo particolare spin-off della leggendaria saga di Microsoft, a vostro modo di vedere il genere degli strategici ben si amalgama con la frenetica mattanza tipica di<b> Gears of War</b>? Siete interessati al titolo o <b>Gears Tactics</b> non è ancora riuscito ad attirare la vostra attenzione? Fateci sapere che ne pensate direttamente nei commenti!</p>
      <blockquote>Nell’attesa di Tactics potete recuperare l’ultimo episodio della saga, Gears 5: lo trovate in versione retail comodamente <a href="https://toms.it/gQXfV">a questo indirizzo</a> o con l’abbonamento a <a href="https://toms.it/W0ZY9">Xbox Game Pass</a>.</blockquote>
    </article>
  </body>
</html>