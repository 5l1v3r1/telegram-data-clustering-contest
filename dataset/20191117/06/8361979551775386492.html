<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/v-ssha-vislovilis-pro-nedostatnye-viznannya-golodomoru-v-sviti-novini-ukrajini-50053985.html"/>
    <meta property="og:site_name" content="НВ"/>
    <meta property="article:published_time" content="2019-11-17T06:21:00+00:00"/>
    <meta property="og:title" content="Голодомор недостатньо визнали у світі - американський сенатор"/>
    <meta property="og:description" content="Американський сенатор від штату Нью-Йорк Чак Шумер вважає, що Голодомор 1932−33 років не набув у світі достатнього визнання, яке відповідало масштабу трагедії."/>
  </head>
  <body>
    <article>
      <h1>Голодомор недостатньо визнали у світі - американський сенатор</h1>
      <h2>Американський сенатор від штату Нью-Йорк Чак Шумер вважає, що Голодомор 1932−33 років не набув у світі достатнього визнання, яке відповідало масштабу трагедії.</h2>
      <address>
        <time datetime="2019-11-17T06:21:00+00:00">17 Nov 2019, 06:21</time>
      </address>
      <p>Про це він заявив під час заходів вшанування пам’яті жертв Голодомору в кафедральному соборі Святого Патріка в Нью-Йорку, передає <a href="https://www.ukrinform.ua/rubric-society/2819769-golodomor-se-ne-viznanij-u-sviti-naleznim-cinom-senator-ssa.html">Укрінформ</a>.</p>
      <p>«Сталін намагався знищити український народ та український дух. Але, дякувати Богові, йому не вдалося ні те, ні друге», — наголосив сенатор.</p>
      <p>Чак Шумер нагадав що встановленню історичної справедливості покликаний сприяти Меморіал жертвам українського Голодомору-Геноциду 1932−1933 рр, відкритий у Вашингтоні 2015 року.</p>
      <p>«Те, що сталося з Україною, можливо, було одним з найперших геноцидів XX століття — але не останнім», — зауважив політик.</p>
      <p>У 1932−1933 роках від голоду загинуло понад 10 млн людей, що становить приблизно чверть населення нинішньої України. Пік Голодомору припав на весну 1933 року. За даними дослідників, демографічні наслідки Голодомору відчутні і донині: якби не було голоду в 1932—1934 роках, чисельність населення в Україні зараз була б більше на 4 млн осіб.</p>
      <p>Читайте також:<br/><a href="https://style.nv.ua/ukr/lyudi/film-pro-golodomor-prodyuser-cina-pravdi-rozpoviv-pro-robotu-nad-kartinoyu-novini-ukrajini-50053615.html">&amp;nbspВідрізняти справжню правду від «правди». Продюсер історичного трилера про Голодомор — про важливість фільму і зйомки в Україні</a></p>
    </article>
  </body>
</html>