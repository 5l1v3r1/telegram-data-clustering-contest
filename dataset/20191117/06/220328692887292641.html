<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/oblachno-i-mglivo-v-ravninite-406933.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T06:57:24+00:00"/>
    <meta property="og:title" content="Облачно и мъгливо в равнините"/>
    <meta property="og:description" content="Максималните температури ще са между 13° и 18°, по-ниски ще са в районите с трайна мъгла"/>
  </head>
  <body>
    <article>
      <h1>Облачно и мъгливо в равнините</h1>
      <address><time datetime="2019-11-17T06:57:24+00:00">17 Nov 2019, 06:57</time> by <a rel="author">Редактори</a></address>
      <p>В равнинната част от страната ще преобладава облачно и мъгливо време. Подобрение на видимостта ще настъпва около и след обяд. Над планините и планинските райони ще е предимно слънчево с разкъсана висока облачност. Ще духа слаб източен вятър. Минималните температури са предимно между 5° и 10°, по морския бряг до 12-13°. Максималните ще са между 13° и 18°, по-ниски ще са в районите с трайна мъгла. Атмосферното налягане ще се задържи малко по-високо от средното за месеца.</p>
      <p>Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максимални температури на въздуха между 14° и 17°. Температурата на морската вода е около 17°. Вълнението на морето ще е 2 бала, на места след обяд ще се усили до 3 бала.</p>
      <p>Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максимална температура на 1200 метра около 13°, на 2000 метра – около 7°.</p>
      <p>В началото на следващата седмица вятърът ще се ориентира от юг-югозапад, в източната половина от страната и ще се усили. Ще се задържи по-топло от обичайното за сезона. Над Западна и Централна България облачността ще е значителна и на места ще превали дъжд, в понеделник - в западните и южните райони, във вторник - на отделни места в южните. В Североизточна България вероятността за валежи е малка, ще има и временни разкъсвания и намаления на облачността. В сряда вятърът ще стане югоизточен, в повечето райони ще бъде умерен. Ще преобладава облачно време, в Западна, по-късно и в Централна България на много места ще превали дъжд.</p>
    </article>
  </body>
</html>