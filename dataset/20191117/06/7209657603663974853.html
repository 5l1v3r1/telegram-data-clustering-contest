<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/sardine-1.4889954"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-17T06:57:24+00:00"/>
    <meta property="og:title" content="Il Pd, un prodotto scaduto che non intercetta la gente"/>
    <meta property="og:description" content="La lettera. Risponde il condirettore de 'il Resto del Carlino', Beppe Boni"/>
  </head>
  <body>
    <article>
      <h1>Il Pd, un prodotto scaduto che non intercetta la gente</h1>
      <h2><b>La lettera.</b> Risponde il condirettore de 'il Resto del Carlino', Beppe Boni</h2>
      <address><time datetime="2019-11-17T06:57:24+00:00">17 Nov 2019, 06:57</time> by <a rel="author">il Resto del Carlino</a></address>
      <p>Bologna, 17 novembre 2019 - Mi meraviglio del fatto che da <b>Bologna </b>sia partita l’idea del popolo delle <a href="https://www.ilrestodelcarlino.it/bologna/cronaca/sardine-chi-sono-1.4889181"><b>sardine</b></a>: i bolognesi sono dei gran pescatori e dovrebbero sapere che le sardine non abboccano all’amo, ma vengono catturate a branchi con le reti. Personalmente ritengo trote tutti quelli che hanno abboccato all’amo del Pd.<br/><b>Riccardo Ducci, Rimini</b></p>
      <p>
        <i>Risponde il condirettore de 'il Resto del Carlino', Beppe Boni</i>
      </p>
      <p><a href="https://www.ilrestodelcarlino.it/bologna/politica/zingaretti-1.4888484"><b>Nicola Zingaretti</b></a>, segretario del Pd, regista della tre giorni di Bologna post show di <b>Matteo Salvini </b>intitolata «Tutta un’altra storia», dice che «qui disegna l’Italia del futuro su ambiente, lavoro, cultura». Eccoli qui i Dem, chiusi nel Palazzo mentre i comitati spontanei di giovani di sinistra riempono Piazza Maggiore col movimento delle Sardine che domani sarà a Modena. L’incapacità del Pd di uscire dagli slogan e incontrare la gente è incredibile. Come ha spiegato ieri su queste pagine il politologo Paolo Pombeni, l’ex Partitone «è schiavo della liturgia e non sa uscire dagli schemi». La Lega salviniana cresce, l’anima della sinistra, almeno in Emilia è ancora forte, ma il Pd è un prodotto scaduto.<br/><a href="mailto:beppe.boni@ilcarlino.net"><u><b>beppe.boni@ilcarlino.net</b></u></a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>