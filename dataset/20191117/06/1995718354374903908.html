<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152386-z-20-lystopada-zupyniat-slidstvo-u-spravah-majdanu"/>
    <meta property="og:site_name" content="ВолиньPost"/>
    <meta property="article:published_time" content="2019-11-17T06:45:00+00:00"/>
    <meta property="og:title" content="З 20 листопада зупинять слідство у справах Майдану"/>
    <meta property="og:description" content="Слідство у справах Майдану зупиниться з 20 листопада на невизначений час."/>
  </head>
  <body>
    <article>
      <h1>З 20 листопада зупинять слідство у справах Майдану</h1>
      <address>
        <time datetime="2019-11-17T06:45:00+00:00">17 Nov 2019, 06:45</time>
      </address>
      <p>Слідство у справах Майдану зупиниться з 20 листопада на невизначений час - Верховна Рада не проголосувала необхідні поправки до закону про ДБР, які б дозволили продовжити розслідування.<br/><br/>Про це пише <a href="https://www.pravda.com.ua/news/2019/11/16/7232190/">Українська правда</a>.<br/><br/>"Норму про забезпечення слідства у справах Майдану після 20 листопада Верховна Рада не проголосувала... "не встигла". Наступна спроба лише 3 грудня. Тобто 20 листопада у нас таки - "чорна діра". Передавати справи нема кому, нема куди, і тому ... слідство зупиняється", - зазначила Закревська. <br/><br/>"Напередодні голосування змін до закону про ДБР, які б дозволили продовжити розслідування справ Майдану і перевести хоча б частину слідчих з Генпрокуратури до ДБР потерпілі, поранені, учасники Революції Гідності прийшли нагадати про важливість цих справ і необхідність негайного голосування поправки. Тому що 20 листопада - дедлайн. Момент, коли слідство зупиниться".<br/><br/>"Але ВР наплювала на все це. Депутати пішли додому. Розуміючи, що відправляють розслідування у прірву", - додала адвокат. <br/><br/>Нагадаємо,20 листопада 2019 року органи прокуратури остаточно втрачають слідчі функції, після чого справи Майдану мають перейти частково - до Державного бюро розслідувань, частково - до НАБУ.<br/><br/>14 листопада активісти та родичі загиблих під час Революції Гідності провели акцію під будівлею Офісу президента, вимагаючи ефективного розслідування справ Майдану після переходу їх у підслідність ДБР, створення у ДБР окремого слідчого управління та ухвалення спеціальної поправки, яка дала б змогу слідчим ГПУ перейти до нової структури.</p>
    </article>
  </body>
</html>