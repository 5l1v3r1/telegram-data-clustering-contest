<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/sas-jozsef-egy-ket-pillanatra-mar-fel-tudok-allni/186691"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T06:00:00+00:00"/>
    <meta property="og:title" content="Sas József: Egy-két pillanatra már fel tudok állni"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Sas József: Egy-két pillanatra már fel tudok állni</mark>
      </h1>
      <address><time datetime="2019-11-17T06:00:00+00:00">17 Nov 2019, 06:00</time> by <a rel="author">K. Sz.</a></address>
      <p>
        <b>Segítséggel ugyan, de már rövid ideig tud állni a márciusban kétoldali sztrókon átesett komédiás, és szinte már teljesen folyékonyan beszél. </b>
        <b>Segítséggel ugyan, de már rövid ideig tud állni a márciusban kétoldali sztrókon átesett komédiás, és szinte már teljesen folyékonyan beszél.</b>
      </p>
      <p>Kevesen hisznek a csodákban, pedig sokszor éppen a szemünk előtt történnek: varázslatos módon gyógyul Sas József is. Az utóbbi napokban sokan megijedtek, hogy ismét valami komoly baja lehet a 80 éves sztárnak, aki márciusban kapott agyi infarktust. A feltételezés onnan született, hogy a korábbiakkal ellentétben az édesapjáról és az életről szóló, A nemzet ko­médiása című könyv második, no­vem­ber 9-re meg­hirdetett be­mutatóját hirtelen le­mondták, dacára an­nak, hogy másfél héttel korábban maga az író, Markos Zoltán még a nagyközönség előtt jelentett be: a nagybeteg komikus személyesen is meg fog jelenni az eseményen.</p>
      <figure>
        <img src="http://media.borsonline.hu/cikk/20/192283/gallery-picture/645w/2024857_hb-3299.jpg"/>
        <figcaption>Július közepén még hordágyon vitték haza a rehabilitációról © Hatlaczki Balázs</figcaption>
      </figure>
      <p>A Bors az elmaradt bemutató miatt felkereste Sas József feleségét, hátha tud információval szolgálni férje egészségügyi állapotáról, ám legnagyobb örömünkre nem ő, hanem maga a legendás nevettető vette fel a telefont.</p>
      <p>– Köszönöm az érdeklődést, nincs semmi bajom, csupán arról van szó, hogy szerettem volna a Pozsonyi úton a kedvenc könyvesboltomban megtartani ezt a bemutatót, amire már én is elmentem volna. Valamiért így alakult, remélem, hamarosan bepótoljuk – kezdte meg élettel teli hangon a beszélgetést Sas.</p>
      <figure>
        <img src="http://media.borsonline.hu/cikk/20/192283/gallery-picture/645w/2024855_sas-jozsef-csd-10.jpg"/>
        <figcaption>A művész rengeteget tornázik, gyógymasszázst is kap © Bors</figcaption>
      </figure>
      <p>A korábbi fáradt és meggyötört hangja szinte már a múlté, teljesen folyékonyan tudja magát kifejezni a poénok pergőnyelvű királya. Szinte hetek alatt történt a fejlődés, ugyanis még körülbelül egy hónappal ezelőtt írtuk, hogy beszélni tanítják a színészt. Mint ismeretes, a sztrókja következtében a beszédközpontja kevésbé sé­- rült, ám akadozva és lassan beszélt a korábbi telefonos interjúk alatt.</p>
      <figure>
        <img src="http://media.borsonline.hu/cikk/20/192283/gallery-picture/645w/2024853_img-3865-spirit-fm-forrasmegjeloles.jpg"/>
        <figcaption>Szeptemberben otthoni betegágyán adott interjút a humorista Holló Mártának és a Spirit FM stábjának, akkor fel sem állhatott © spirit fm</figcaption>
      </figure>
      <p>A fejlődés egyrészt Sas akaratának, másrészt annak a rengeteg segítségnek is köszönhető, amit kap. Szinte 24 órás felügyelet alatt tartják otthonában, három ápoló foglalkozik vele, miközben szerettei is mindent megtesznek a gyógyulásért. Úgy látszik, a szeretet és a szakszerű figyelem megtette a hatását, ugyanis Sas elképesztő örömhírrel szolgált a rajongóinak a Vasárnapi Borson keresztül.</p>
      <p>– Egy-két pillanatra már fel is tudok állni a tolószékből az ápolóm és a szeretteim segítségével, ami hatalmas haladás, ahhoz képest, ahonnan indultunk hét hónapja. A torna persze folyamatos, de egyre bizakodóbb vagyok. Hogy teljes lesz-e a javulás? A remény mindig megvan, mi mindent próbálunk érte megtenni. Még mindig a vágyam, hogy visszatérjek a színpadra – jelentette ki határozottan Sas.</p>
    </article>
  </body>
</html>