<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/pamukkale/bicaklanan-2-kisi-hastaneye-giderken-kaza-gecirdi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-17T06:42:00+00:00"/>
    <meta property="og:title" content="Bıçaklanan 2 kişi hastaneye giderken kaza geçirdi"/>
    <meta property="og:description" content="Pamukkale’nin Gökpınar Mahallesi’nde bıçakla yaralanan 2 kişi, araçlarıyla hastaneye giderken trafik kazası geçirdi."/>
  </head>
  <body>
    <article>
      <h1>Bıçaklanan 2 kişi hastaneye giderken kaza geçirdi</h1>
      <h2>Pamukkale’nin Gökpınar Mahallesi’nde bıçakla yaralanan 2 kişi, araçlarıyla hastaneye giderken trafik kazası geçirdi.</h2>
      <address><time datetime="2019-11-17T06:42:00+00:00">17 Nov 2019, 06:42</time> by <a rel="author">Haber Merkezi</a></address>
      <p>DENİZLİ (AA)<br/>Alınan bilgiye göre, Gökpınar Mahallesi’ndeki ormanlık alanda Berkan B. (38), Ufuk S. (29) ve F.A. arasında henüz bilinmeyen nedenle tartışma çıktı. F.A. yanındaki bıçakla Berkan B. ve Ufuk S’yi yaralayıp kaçtı.</p>
      <p>Ufuk S’yi de yanına alarak hastaneye gitmeye çalışan Berkan B’nin kullandığı otomobil, Denizli-Antalya kara yolu Bağbaşı mevkisinde Latif G. (39) yönetimindeki 20 AAK 81 plakalı otomobille çarpıştı.</p>
      <p>Olay yerine gelen sağlık görevlileri, Berkan B. ve Ufuk S’yi ambulansla Pamukkale Üniversitesi Hastanesine kaldırdı.</p>
    </article>
  </body>
</html>