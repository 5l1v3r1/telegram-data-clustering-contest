<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1573973936--karpaty-zapovniuiut-pauzu-trenuvannia-ta-match-z-fanatamy-video.html"/>
    <meta property="og:site_name" content="Footboom.com"/>
    <meta property="article:published_time" content="2019-11-17T06:58:00+00:00"/>
    <meta property="og:title" content="&quot;Карпати&quot; заповнюють паузу: тренування та матч з фанатами (Відео)"/>
    <meta property="og:description" content="&quot;Карпати&quot; під час міжнародної паузи провели дружній спаринг зі своїми найвідданішими фанатами, інформує прес-служба клубу. За регламентом команди мали зіграти два тайми по 15 хвилин, а після фінального свистка незалежно від результату пробити 11-метрові удари. Гра завершились з рахунком 7:1 на користь професійних футболістів. У серії післяматчевих пенальті також сильнішими виявились підопічні Романа Санжара – 9:8."/>
  </head>
  <body>
    <article>
      <h1>"Карпати" заповнюють паузу: тренування та матч з фанатами (Відео)</h1>
      <address>
        <time datetime="2019-11-17T06:58:00+00:00">17 Nov 2019, 06:58</time>
      </address>
      <p>"Карпати" під час міжнародної паузи провели дружній спаринг зі своїми найвідданішими фанатами, інформує <i>прес-служба </i>клубу. За регламентом команди мали зіграти два тайми по 15 хвилин, а після фінального свистка незалежно від результату пробити 11-метрові удари. Гра завершились з рахунком 7:1 на користь професійних футболістів. У серії післяматчевих пенальті також сильнішими виявились підопічні Романа Санжара – 9:8.</p>
      <p>- Звісно, мені дуже сподобалась гра. Завжди приємно зустрітись із вболівальниками і тим паче зіграти у футбол. Вважаю, що усім хлопцям сподобався матч, адже було багато позитивних емоцій. Ця зустріч допоможе нам зблизитись із вболівальниками, завжди потрібно підтримувати спілкування із фанатами, тому що без них не буде команди. Сьогодні вперше брав участь у такому матчі, вдячний усім вболівальникам за підтримку! – зазначив гравець "Карпат" Эгор Назарина.</p>
      <p>- Враження тільки приємні, адже була певна відстань між вболівальниками та гравцями через результати команди, а цей матч нас зблизив. Це вже не перша наша гра із футболістами, тому можна вважати, що це стає приємною традицією. Сподіваємось, що перемога "Карпат" у цьому поєдинку дасть їм поштовх для здобуття позитивного результату в офіційних зустрічах, – зазначив вболівальник "левів" Тарас.</p>
      <p>- Нехай ця перемога стане початком безпрограшної серії для нашої рідної команди, – говорить Євген, вболівальник "Карпат". – Думаю, що гравці також відчули позитивні емоції від цієї гри. У нас є своя команда, що бере участь у різних турнірах, тому такий досвід точно нам не завадить.</p>
      <figure>
        <img src="https://www.footboom.net/img/upload/3/737b3--Karpati.jpeg"/>
      </figure>
      <figure>
        <img src="https://www.footboom.net/img/upload/3/737b4--Karpati.jpeg"/>
      </figure>
      <figure>
        <img src="https://www.footboom.net/img/upload/3/737b5--Karpati.jpeg"/>
      </figure>
      <figure>
        <img src="https://www.footboom.net/img/upload/3/737b6--Karpati.jpeg"/>
      </figure>
      <figure>
        <img src="https://www.footboom.net/img/upload/3/737b7--Karpati.jpeg"/>
      </figure>
      <figure>
        <img src="https://www.footboom.net/img/upload/3/737b8--Karpati.jpeg"/>
      </figure>
      <figure>
        <iframe src="https://www.youtube.com/embed/jMsdIB2b4LU" width="560" height="315" data-service="Youtube" scrolling="no"/>
      </figure>
      <p>Поделитесь<br/>Facebook Telegram Twitter</p>
      <related>
        <h4>Читайте также:</h4>
        <a href="https://www.footboom.com/foreign/euro-2020/1573972635-nastavnik-sbornoy-malty-razbil-golovu-vo-vremja-matcha-s-ispaniyey-i-zabyl-chast-igry.html"/>
      </related>
    </article>
  </body>
</html>