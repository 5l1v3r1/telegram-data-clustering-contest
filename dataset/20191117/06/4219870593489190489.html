<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:830668-Na-srpska-vekovna-ognjista-salju-i-dzihadiste-Srbi-porucuju-Branicemo-telima-svoju-dedovinu-u-Federaciji"/>
    <meta property="og:site_name" content="Вечерње новости"/>
    <meta property="article:published_time" content="2019-11-17T06:00:00+00:00"/>
    <meta property="og:title" content="Na srpska vekovna ognjišta šalju i džihadiste, Srbi poručuju: Branićemo telima svoju dedovinu u Federaciji"/>
    <meta property="og:description" content="Bošnjački političari izbeglicama sa Bliskog istoka"/>
  </head>
  <body>
    <article>
      <h1>Na srpska vekovna ognjišta šalju i džihadiste, Srbi poručuju: Branićemo telima svoju dedovinu u Federaciji</h1>
      <address><time datetime="2019-11-17T06:00:00+00:00">17 Nov 2019, 06:00</time> by <a rel="author">Srđan MIŠLjENOVIĆ</a></address>
      <p>
        <b>Bošnjački političari izbeglicama sa Bliskog istoka "namenili" Drvar, Petrovac, Grahovo, mesta sa većinskim našim življem. U BiH - desetine hiljada bivših boraca Islamske države</b>
      </p>
      <p>SRBI, sve do jednog, braniće i telima ako zatreba svoja vekovna ognjišta u Federaciji BiH i neće dopustiti da ih nasele migranti iz Sirije, Avganistana, Pakistana... Oko 30.000 migranata nalazi se u ovom trenutku u BiH, a već duži period traje akcija bošnjačkih političara da ih smeste u Federaciju BiH na područja opština Drvar, Petrovac, Grahovo i Glamoč, gde su Srbi ubedljivo većinsko stanovništvo.</p>
      <p>Đorđe Radanović, predsednik Odbora za zaštitu prava Srba u FBiH, kaže, za "Novosti", da su već uspeli da odbrane lokaciju Medeno Polje kod Glamoča i Petrovca, odnosno da tamo ne bude napravljen migrantski kamp, ali da je sada "naciljano" srpsko selo Lipa kod Petrovca:</p>
      <p>- Selo Lipa je sa okolnim selima vekovna srpska zemlja. Tamo islam nikada nije postojao. I nećemo dopustiti da se migranti naseljavaju na grobovima naših predaka.</p>
      <p>
        <a href="http://www.novosti.rs/vesti/naslovna/republika_srpska/aktuelno.655.html:826422-Sarajevo-hoce-da-naseli-migrante-u-srpska-mesta-Lokalno-stanovnistvo-porucuje-Blokiracemo-puteve-i-institucije-BiH">
          <b>PROČITAJTE JOŠ - Sarajevo hoće da naseli migrante u srpska mesta; Lokalno stanovništvo poručuje: Blokiraćemo puteve i institucije BiH!</b>
        </a>
      </p>
      <p>Prema rečima Radovanovića, iako je vlast u Federaciji BiH već odlučila da ovo bude jedna od lokacija za migrante, to Srbi neće dopustiti.</p>
      <p>- Mobilisali smo Srbe u Federaciji BiH. Spremni smo na blokade puteva ako počnu da prebacuju migrante iz Bihaća u selo Lipa - ističe Radanović.</p>
      <p>On dodaje da, iako je odluka vlasti u Bihaću da selo Lipa bude lokacija za kršenje Aneksa 7 "Dejtona", odnosno sprečavanje Srba da se vrate na svoja vekovnna ognjišta, očigledno to ne brine nikoga u Sarajevu.</p>
      <p>- Cilj je da se migranti nasele na naša ognjišta. Da se podižu kuće i džamije i da, kada jednom dođu, tu i ostanu. Na migrantima mnogi zarađuju u Sarajevu, ali i u Bihaću. Varaju se u Sarajevu ako misle da će Srbi mirno sediti i gledati šta se dešava - kategoričan je Radanović.</p>
      <p>
        <a href="http://www.novosti.rs/vesti/naslovna/republika_srpska/aktuelno.655.html:827903-Dodik-Migranti-su-sve-vise-kao-kolonisti">
          <b>PROČITAJTE JOŠ - Dodik: Migranti su sve više kao kolonisti</b>
        </a>
      </p>
      <p>U Sarajevu je, kako tvrde sagovornici našeg lista, osmišljen plan da migranti iz islamskih zemalja nasele vekovnu srpsku zemlju i da se na taj način promeni struktura stanovništva u Federaciji BiH, "gde bi Srbi bili totalno pod islamskom čizmom i bez ikakvih prava".</p>
      <p>- Migranti su dovedeni u BiH da ovde ostanu. BiH je slepa ulica. Iz BiH oni ne idu nikuda. U toku je složena operacija pod budnim okom SDA i Bakira Izetbegovića da se migrantima naseljava BiH - kaže, za "Novosti", Dževad Galijašević, ekspert za borbu protiv terorizma.</p>
      <figure>
        <img src="http://www.novosti.rs/upload/images/2019b//11/16n/08-ognjista%20(2).jpg"/>
      </figure>
      <p>On pojašnjva da su u BiH stigle desetine hiljada muškaraca, mahom bivših boraca i džihadista, koji su, razočarani porazom Islamske države, pobegli iz svojih država.</p>
      <p>- U BiH nemamo posete ambasadora Pakistana, Avganistana ili Sirije migrantskim kampovima. Oni znaju da su se rešili problema i prebacili ga u BiH - ističe Galijašević.</p>
      <p>Kako ukazuje, sledeća faza Sarajeva je da migrantima polako počnu da daju i državljanstvo BiH.</p>
      <p>
        <b>IZMEŠTANjE RUTE</b>
      </p>
      <p>- KRAJEM jula smo dobili neproverenu informaciju da su Drvar i Grahovo mapirani za smeštaj migranata. Bilo nam je jasno da bi to moglo da bude samo u nekim privatnim objektima, što se ispostavilo kao tačno, jer je vlasnik jednog iznajmio svoj objekat IOM. Sastao se opštinski krizni štab i zaključio da ne želimo da budemo tačka na migrantskoj ruti, koja se pokušava premestiti preko Hercegovine. Iza ovog je stala i Vlada kantona 10, poslali smo stav Veću ministara, ali do danas nema odgovora - rekla je Dušica Runić, načelnica opštine Drvar. (V. C. S.)</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:829875-Galic-BiH-ne-moze-da-se-izbori-sa-prilivom-migranata"/>
        <a href="http://www.novosti.rs/vesti/naslovna/republika_srpska/aktuelno.655.html:828723-Proterali-Srbe-pa-na-njihova-ognjista-dovode-migrante-Na-meti-selo-kraj-Bihaca"/>
        <a href="http://www.novosti.rs/vesti/naslovna/republika_srpska/aktuelno.655.html:827903-Dodik-Migranti-su-sve-vise-kao-kolonisti"/>
        <a href="http://www.novosti.rs/vesti/planeta.300.html:827065-PANIKA-U-VELIKOJ-KLADUSI-Malarija-sida-hepatitis-B-C-i-tuberkuloza"/>
        <a href="http://www.novosti.rs/vesti/planeta.300.html:826388-MIGRANTSKA-KRIZA-U-BiH-U-Velikoj-Kladusi-zarazne-bolesti-zabranjen-rad-Lekara-bez-granica"/>
      </related>
    </article>
  </body>
</html>