<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/17/science/nasa-alert-pote-tha-xtypisei-ti-gi-o-terastios-asteroeidis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-17T06:34:31+00:00"/>
    <meta property="og:title" content="NASA Alert : Πότε θα χτυπήσει τη Γη ο τεράστιος αστεροειδής"/>
    <meta property="og:description" content="H NASA εξέδωσε προειδοποίηση για έναν αστεροειδή στο μέγεθος της Μεγάλης Πυραμίδας της Γκίζας που θα χτυπήσει τη Γη"/>
  </head>
  <body>
    <article>
      <h1>NASA Alert : Πότε θα χτυπήσει τη Γη ο τεράστιος αστεροειδής</h1>
      <h2>H NASA εξέδωσε προειδοποίηση για έναν αστεροειδή στο μέγεθος της Μεγάλης Πυραμίδας της Γκίζας που θα χτυπήσει τη Γη</h2>
      <address><time datetime="2019-11-17T06:34:31+00:00">17 Nov 2019, 06:34</time> by <a rel="author">ΤοΒΗΜΑ Team</a></address>
      <p>Προειδοποίηση εξέδωσε η NASA σχετικά με έναν αστεροειδή στο μέγεθος της Μεγάλης Πυραμίδας της Γκίζας που θα χτυπήσει τη Γη.</p>
      <p>Ένας αστεροειδής σε μέγεθος ποδοσφαιρικού γηπέδου συγκρούεται με τη Γη κάθε 2.000 χρόνια, σύμφωνα με τη NASA και ένας τέτοιος μπορεί να χτυπήσει σύντομα τον πλανήτη μας.</p>
      <p>
        <a href="https://www.in.gr/2019/11/17/plus/features/spanio-egxromo-film-apo-polytexneio-eikones-apo-tin-eksegersi-kai-efialtiki-epomeni-mera/">Σπάνιο έγχρωμο φιλμ από το Πολυτεχνείο: Εικόνες από την εξέγερση και η εφιαλτική επόμενη μέρα</a>
      </p>
      <h3>Πότε θα χτυπήσει ο αστεροειδής τη Γη</h3>
      <p>Σύμφωνα με την ανακοίνωση της NASA, ο αστεροειδής JF1 φέρεται πιθανό να συγκρουστεί με τη Γη την 6η Μαΐου 2022.</p>
      <p>Η εκτίμηση είναι, δε, ότι η σύγκρουση θα γίνει με δύναμη 15 φορές περισσότερη σε σύγκριση με την ατομική βόμβα που έπεσε στη Χιροσίμα.</p>
      <h4>Οι εκτιμήσεις της NASA</h4>
      <p>Σύμφωνα με την εκτίμηση της NASA, αν ο γιγαντιαίος αστεροειδής που είναι γνωστός ως JF1 και δεν είναι πολύ μακριά από τον πλανήτη μας συνεχίσει την τροχιά του, τότε θα συγκρουστεί με τη Γη στις 6 Μαΐου 2022.</p>
      <p>Μάλιστα, το ουράνιο σώμα έχει μήκος 128 μέτρων και έχει μέγεθος ίσο με την Μεγάλη Πυραμίδα της Γκίζας.</p>
      <p>Μια τέτοια σύγκρουση θα σήμαινε ίσως και την εξαφάνιση μιας ολόκληρης πόλης, τεράστιες καταστροφές και τον θάνατο εκατοντάδων χιλιάδων – ίσως και εκατομμυρίων ανθρώπων.</p>
      <p>Σύμφωνα με την ίδια ανάλυση, ο τεράστιος αυτός αστεροειδής θα χτυπήσει τη Γη με δύναμη 230 κιλοτόνων TNT, δηλαδή 15 φορές περισσότερο σε σύγκριση με την ατομική βόμβα που έπεσε στη Χιροσίμα.</p>
      <p>Πάντως, σύμφωνα με τη NASA, η πιθανότητα ενός αστεροειδούς να χτυπήσει τη Γη κατά την εκτιμώμενη ημερομηνία, εξακολουθεί να είναι εξαιρετικά χαμηλή.</p>
      <p>Σε κάθε περίπτωση, ο εν λόγω γιγάντιος αστεροειδής και ο πιθανός αντίκτυπος από τη σύγκρουση παρακολουθείται στενά από τις υπηρεσίες της NASA.</p>
      <p>
        <a href="http://wp.mgmt.tovima.gr/2019/11/17/politics/mixalis-xrysoxoidis-teleiosame-me-tin-anoxi-tis-anomias/">Μιχάλης Χρυσοχοΐδης: «Τελειώσαμε με την ανοχή της ανομίας»</a>
      </p>
    </article>
  </body>
</html>