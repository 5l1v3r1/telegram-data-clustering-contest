<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Poskupnaha-vazhni-produkti-za-domakinstvata-914308"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T06:43:00+00:00"/>
    <meta property="og:title" content="Поскъпнаха важни продукти за домакинствата"/>
    <meta property="og:description" content="Индексът на тържищните цени /ИТЦ/, който отразява цените на хранителните стоки на едро, се повиши та..."/>
  </head>
  <body>
    <article>
      <h1>Поскъпнаха важни продукти за домакинствата</h1>
      <address>
        <time datetime="2019-11-17T06:43:00+00:00">17 Nov 2019, 06:43</time>
      </address>
      <p>Индексът на тържищните цени /ИТЦ/, който отразява цените на хранителните стоки на едро, се повиши тази седмица с 2,67 на сто, до 1.420 пункта, съобщава Държавната комисия по стоковите борси и тържищата /ДКСБТ/.</p>
      <p>За две седмици ИТЦ се повиши с 5,65 на сто. Цената на оранжерийните домати се повиши със 7.5 процента до 2,15 лева за килограм, а цената на оранжерийните краставици скочи със 7,0 на сто, до 2,14 лева за килограм.</p>
      <p>Картофите поскъпват със 2,9 на сто и се продават по 0,71 лева за килограм. Морковите поевтиняват с 0,7 на сто и се търгуват по 0,72 лева за килограм. Зелето поскъпва с 1,8 на сто и се продава по 0,58 лв./кг. Зелените чушки поскъпват с 5,9 на сто и се търгуват по 1,26 лв./кг. Червените чушки се продават средно по 1,60 лева. Ябълките поскъпват с 5,5 на сто, до 1,16 лв./кг. Лимоните поскъпват с 4,9 процента и се продават по 2,29 лева за килограм. Гроздето поевтинява със 9,1 на сто, до 1,40 лева за килограм. Кравето сирене поевтинява с 1,3 на сто и се търгува по 6,27 лв./кг; кашкавалът, тип "Витоша", се купува по 10,88 лв./кг. Олиото поскъпва с 3,1 на сто и се продава по 2,01 лева за литър.</p>
      <p>Пакетче краве масло от 125 грама се продава по 2,21 лева. Пилешкото замразено месо поскъпва с 0,8 на сто и се търгува по 4,01 лева за килограм на едро в края на седмицата. Захарта се търгува по 1,27 лв./кг. Брашното, тип "500", поскъпва с 1,0 на сто, до 0,97 лева/кг. Цената на ориза се повишава с 2,6 на сто, до 1,95 лева за килограм. Яйцата се продават средно по 0,20 лева за брой.</p>
    </article>
  </body>
</html>