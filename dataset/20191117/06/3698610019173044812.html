<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/vstanovleno-prichini-vibuhu-i-osobi-zagiblih-v-kiyivskomu-gurtozhitku-329955_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T06:19:00+00:00"/>
    <meta property="og:title" content="Встановлено причини вибуху і особи загиблих в київському гуртожитку"/>
    <meta property="og:description" content="Поліція відкрила кримінальну справу за фактом вибуху і загибелі людей"/>
  </head>
  <body>
    <article>
      <h1>Встановлено причини вибуху і особи загиблих в київському гуртожитку</h1>
      <h2>Поліція відкрила кримінальну справу за фактом вибуху і загибелі людей</h2>
      <address>
        <time datetime="2019-11-17T06:19:00+00:00">17 Nov 2019, 06:19</time>
      </address>
      <p>Після ретельного оперативного відпрацювання обставин вибуху в київському гуртожитку ввечері, 16 листопада, стало відомо, ким були загиблі і чому стався вибух.</p>
      <p>За попередніми даними, причиною загибелі двох людей у столичному гуртожитку став <a href="https://dt.ua/UKRAINE/u-kiyevi-granatoyu-pidirvali-avto-ogolosheno-plan-sirena-328761_.html"><b>вибух гранати</b></a>.</p>
      <p>Про це <a href="https://kyiv.npu.gov.ua/news/vbivstvo/u-kijevi-policziya-vstanovlyuje-obstavini-vibuxu-u-rezultati-yakogo-zaginulo-dvoje-osib-onovleno-dodano-vIdeo/">повідомляє</a> Відділ комунікації поліції Києва.</p>
      <p>Як зазначив начальник столичної поліції Андрій Крищенко, попередньо, в кімнаті вибухнула граната:<br/><br/>"Особи загиблих встановлені. Вони працювали в Києві: один охоронцем, а інший - на будівництві. За даним фактом відкрите кримінальне провадження за ст 115 (Умисне вбивство) Кримінального кодексу України", - додав генерал Крищенко.</p>
      <p>У Харкові у п'ятницю, 8 листопада, 23-річний чоловік підірвав себе гранатою. Тіло загиблого виявила на балконі його бабуся, повідомляють у відділі комунікації поліції Харківської області. Поліцейським повідомили про подію у багатоповерховому будинку на вулиці 23 Серпня близько 08:00 години.</p>
      <p>Вказується, що відомості за даним фактом внесли до Єдиного реєстру досудових розслідувань за частиною 1 статті 115 (умисне вбивство) Кримінального кодексу з приміткою "самогубство". Наразі правоохоронці з'ясовують усі обставини смерті людини. Інших подробиць не повідомляють.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>