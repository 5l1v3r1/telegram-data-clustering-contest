<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/cubbeli-ahmetten-ahmet-hakana-sert-tepki-arkasi-saglam-oldugu-icin/927070"/>
    <meta property="og:site_name" content="medya faresi"/>
    <meta property="article:published_time" content="2019-11-17T06:16:00+00:00"/>
    <meta property="og:title" content="Cübbeli Ahmet'ten Ahmet Hakan'a sert tepki! Arkası sağlam olduğu için..."/>
    <meta property="og:description" content="Kamuoyunda Cübbeli Ahmet olarak bilinen Ahmet Mahmut Ünlü, Hürriyet gazetesi Genel Yayın Yönetmeni Ahmet Hakan'a sert tepki gösterdi. Cübbeli, &quot;Ahmet Hakan’ın arkası sağlam olduğu için yalan söylese de ona karşı kimse dava kazanamıyor&quot; dedi."/>
  </head>
  <body>
    <article>
      <h1>Cübbeli Ahmet'ten Ahmet Hakan'a sert tepki! Arkası sağlam olduğu için...</h1>
      <h2>Kamuoyunda Cübbeli Ahmet olarak bilinen Ahmet Mahmut Ünlü, Hürriyet gazetesi Genel Yayın Yönetmeni Ahmet Hakan'a sert tepki gösterdi. Cübbeli, "Ahmet Hakan’ın arkası sağlam olduğu için yalan söylese de ona karşı kimse dava kazanamıyor" dedi.</h2>
      <address>
        <time datetime="2019-11-17T06:16:00+00:00">17 Nov 2019, 06:16</time>
      </address>
      <p>Kamuoyunda Cübbeli Ahmet olarak bilinen Ahmet Mahmut Ünlü, Hürriyet gazetesi Genel Yayın Yönetmeni Ahmet Hakan'a sert tepki gösterdi.</p>
      <p>Cübbeli Şa'r-ı Şerîf suyunun satıldığını ve fabrikasının kurulduğunu söyleyen Ahmet Hakan'a, "Bu nerede yaşıyor" dedi.</p>
      <p>Cübbeli Ahmet, haftalık sohbetlerinde konuya değinirken, fabrika kurmadığını belirterek, Şa'r-ı Şerîf suyunu yıllardır dağıttığını anlattı.</p>
      <p>"Bu hizmete devam edeceğiz. Ahmet Hakan’ın inadına edeceğiz. Adam diyor ki, geçen sene fabrika kurdu, su satıyor. Ya bu nerede yaşıyor? 2014’te ben bunu dağıtmışım. Geçen sene nere, 2014 nere… Kaç senedir dağıtıyoruz, fabrika kuran kimi satan kim? Bunu satan varsa Allah lanet eylesin" diyen Cübbeli, "O da nereye yakışırdı tam Hürriyet’in başına yakışırdı. Yakıştığı yere de geldi. Şimdi artık tepetaslak bekle. Zevali yanaşmış oluyor. Müslümanlara iftira silah çekip vurmak gibidir. Bir insana kutsal emanetleri satıyor, parasını yiyor diye iftira atmaktan daha büyük iftira yoktur" dedi.</p>
      <p>
        <b>"ARKASI SAĞLAM OLDUĞU İÇİN..."</b>
      </p>
      <p>Cübbeli Ahmet, sosyal medya hesabından da, Ahmet Hakan'ın arkasının sağlam olduğunu belirterek, hiç kimsenin Hakan'a karşı dava kazanamadığını ifade etti.</p>
      <p>Cübbeli, "Ahmet Hakan’ın arkası sağlam olduğu için yalan söylese de ona karşı kimse dava kazanamıyor! 2014’ten beri yaptığım bir iş için 'Açılışını geçen yıl yapmış' diye pervâsızca yazabiliyor, iftira atabiliyor. Ne diyelim! Sözün bittiği yerdeyiz ve tuzun koktuğu ortamdayız!" diye yazdı.</p>
      <p>
        <b>İşte o paylaşım:</b>
      </p>
      <figure>
        <img src="http://i.medyafaresi.com/uploads/content/cubbeliahmet-ahmethakan17112019png.png?v=1573971432"/>
      </figure>
    </article>
  </body>
</html>