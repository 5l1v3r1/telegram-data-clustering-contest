<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/rezistentni-do-antibiotikiv-bakteriyi-viyavilisya-nebezpechnishimi-za-peredbachuvane-329923_.html"/>
    <meta property="og:site_name" content="DT.ua"/>
    <meta property="article:published_time" content="2019-11-17T06:05:00+00:00"/>
    <meta property="og:title" content="Резистентні до антибіотиків бактерії виявилися небезпечнішими за передбачуване"/>
    <meta property="og:description" content="Тільки в США подібні бактерії вбивають 35 тисяч осіб на рік."/>
  </head>
  <body>
    <article>
      <h1>Резистентні до антибіотиків бактерії виявилися небезпечнішими за передбачуване</h1>
      <h2>Тільки в США подібні бактерії вбивають 35 тисяч осіб на рік.</h2>
      <address>
        <time datetime="2019-11-17T06:05:00+00:00">17 Nov 2019, 06:05</time>
      </address>
      <p>Вчені заявили про те, що резистентні до антибіотиків <a href="https://dt.ua/TECHNOLOGIES/biologi-rozroblyayut-bakteriy-dlya-poshuku-bomb-329632_.html"><b>бактерії</b></a> вражають три мільйони осіб щорічно тільки в США і ще 35 тисяч вмирають від хвороб, викликаних ними. Це свідчить про те, що загроза від цих мікроорганізмів виявилася набагато серйознішою, ніж вважалося, повідомляє <a href="https://www.sciencealert.com/nightmare-drug-resistant-superbugs-are-causing-more-deaths-than-previously-estimated">Science Alert.</a></p>
      <p>Дані свідчать про те, що в середньому в США кожні 11 секунд одну людину вражає хвороба, спричинена резистентними до антибіотиків бактеріями, і кожні 15 хвилин хтось помирає. Наголошується, що вчені попереджали про небезпеку, яку несуть супербактерії, протягом десятиліть, але вона виявилася набагато серйознішою. Все більша кількість патогенів знаходить шляхи захисту від ліків, покликаних їх убити, а інфекції все швидше поширюються за межами госпіталів.</p>
      <p>Ситуація ускладнюється також тим, що за останні 30 років не було розроблено жодного нового класу антибіотиків. Вчені помітили дві основні тенденції: підвищення кількості резистентних бактерій за межами лікарень та покращення їхньої здатності передавати стійкість до антибіотиків ода одній.</p>
      <p>Разом з тим, є і певні успіхи. Лікарням вдалося удосконалити методи відстеження патогенів, завдяки чому смертність від супербактерій знизилася на 30% з 2013 року.</p>
      <p>Найбільш небезпечними мікробами є Clostridioides difficile (викликають смертельні інфекції на тлі загибелі мікрофлори кишечника через антибіотики), стійка до ліків гонорея та карбапенем-стійкі ентеробактерії (CRE). Вони стійкі до всіх або майже до всіх антибіотиків і вбивають до половини інфікованих пацієнтів.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що бактерії <a href="https://dt.ua/TECHNOLOGIES/bakteriyi-navchilisya-protistoyati-antibiotikam-ostannoyi-nadiyi-191553_.html"><b>навчилися протистояти антибіотикам "останньої надії"</b></a>. Це означає, що незабаром можлива поява бактерій, стійких до всіх відомих типів ліків, і такі гени стійкості вже помічені у бактерій, які вражають людей.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>