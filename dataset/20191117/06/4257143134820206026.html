<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/tudomany/2019/11/17/barki-lehet-egy-napra-bunugyi-helyszinelo-itt-lehet-jelentkezni"/>
    <meta property="og:site_name" content="infostart"/>
    <meta property="article:published_time" content="2019-11-17T06:30:00+00:00"/>
    <meta property="og:title" content="Bárki lehet egy napra bűnügyi helyszínelő - itt lehet jelentkezni"/>
    <meta property="og:description" content="A Semmelweis Egyetem korhatáros programot hirdet december 6-ra."/>
  </head>
  <body>
    <article>
      <h1>Bárki lehet egy napra bűnügyi helyszínelő - itt lehet jelentkezni</h1>
      <address><time datetime="2019-11-17T06:30:00+00:00">17 Nov 2019, 06:30</time> by <a rel="author">Infostart</a></address>
      <h3>A Semmelweis Egyetem korhatáros programot hirdet december 6-ra.</h3>
      <p>A bűnügyi sorozatok helyszínelőinek bőrébe bújhatnak, akik időben regisztrálnak a Semmelweis Egyetem ingyenes rendezvénysorozatának decemberi programjára - tudta meg az Infostart az intézménytől.</p>
      <p>A negyedik Semmelweis Egészség Napon a többi között az Igazságügyi és Biztosítás-orvostani Intézet és az orvostanhallgatók számára fenntartott Anatómiai Múzeum is megnyitja kapuit a látogatók előtt.</p>
      <p>Az egyetem Anatómiai Tömbjében megrendezett korhatárhoz kötött előadásokon és interaktív programokon túl, december 6-án az egyetem Nagyvárad téri Elméleti Tömbjében, valamint az Elméleti Orvostudományi Központban a családokat is várják a szervezők érdekes előadásokkal, workshopokkal, személyre szabott állapotfelméréssel és életvezetési tanácsadással. A gyerekek számára Mikulásváró játszóházzal és Teddy Maci Kórházzal készültek, sőt, a nap folyamán maga a Mikulás is ellátogat a helyszínre.</p>
      <p><a href="https://infostart.hu/tudomany/2019/11/17/semmelweis.hu/250">ITT lehet</a> jelentkezni, a Semmelweis Egészség Napok fülre kattintva.</p>
      <p>Időpont: 2019. december 6. 14:00 – 22:00<br/>Helyszínek: Elméleti Orvostudományi Központ, Nagyvárad téri Elméleti Tömb, Anatómiai, Szövet- és Fejlődéstani Intézet, Igazságügyi és Biztosítás-orvostani Intézet.</p>
      <p>
        <i>Nyitókép: Semmelweis Egyetem</i>
      </p>
    </article>
  </body>
</html>