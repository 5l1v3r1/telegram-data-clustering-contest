<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/17/Mann-bevisstl%C3%B8s-etter-vold-p%C3%A5-offentlig-fest-20410523.ece"/>
    <meta property="og:site_name" content="adressa.no"/>
    <meta property="article:published_time" content="2019-11-17T06:51:20+00:00"/>
    <meta property="og:title" content="Mann bevisstløs etter vold på offentlig fest"/>
    <meta property="og:description" content="Mannen i 20-årene ble kjørt til sykehuset Levanger etter å ha blitt utsatt for vold ved en offentlig fest i Elvran i Lånke."/>
  </head>
  <body>
    <article>
      <h1>Mann bevisstløs etter vold på offentlig fest</h1>
      <address><time datetime="2019-11-17T06:51:20+00:00">17 Nov 2019, 06:51</time> by <a rel="author">Pål Solberg</a></address>
      <p>Mannen i 20-årene ble kjørt til sykehuset Levanger etter å ha blitt utsatt for vold ved en offentlig fest i Elvran i Lånke.</p>
      <aside><a href="https://www.adressa.no/nyheter/trondelag/2019/11/17/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/17/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/17/javascript:void(0);">Del denne artikkelen på e-post</a></aside>
      <p>Klokken 01.42 natt til søndag meldte politiet i Trøndelag på Twitter at en mann i 20-årene var utsatt for vold på en offentlig fest på Elvran.</p>
      <p>- Vi var på stedet og sjekket forholdene natt til søndag. Men det var helse som varslet oss om denne saken. Helsepersonell hadde flere utrykninger til denne festen, sier operasjonsleder Kamilla Engen ved Trøndelag politidistrikt søndag morgen.</p>
      <p>Mannen i 20-årene ble kjørt til sykehuset i Levanger. Han skal ha vært bevisstløs, men det er ikke meldt om alvorlig skade, opplyser politiet på Twitter.</p>
      <p>- Mannen, som var beruset, forlot senere sykehuset, sier Engen.</p>
      <p>Politiet etterforsker saken og har kontakt med den antatte gjerningspersonen - en mann sent i tenårene, opplyses det videre på Twitter.</p>
      <p>Patruljene fikk også et annet oppdrag i Stjørdal natt til søndag. Klokken 01.56 meldte politidistriktet at de måtte avslutte en privat fest, som forstyrret naboene i et boligområde på Hell.</p>
      <p>
        <b>Dette har også skjedd i Trøndelag natt til søndag:</b>
      </p>
      <p>
        <b>
          <a href="https://www.adressa.no/pluss/nyheter/2019/11/17/Varslet-om-skole-full-av-folk-i-natt-politiet-m%C3%B8tt-av-gullstruper-20410518.ece">Varslet om skole full av folk i natt - politiet møtt av gullstruper</a>
        </b>
      </p>
      <p>
        <b>
          <a href="https://www.adressa.no/pluss/nyheter/2019/11/17/Rykket-ut-etter-melding-om-herping-av-hotellrom-i-Trondheim-sentrum-20410494.ece">Rykket ut etter melding om herping av hotellrom i Trondheim sentrum</a>
        </b>
      </p>
      <p>
        <b>
          <a href="https://www.adressa.no/pluss/nyheter/2019/11/17/Mann-kj%C3%B8rte-ATV-p%C3%A5-sj%C3%B8en-stakk-av-etterp%C3%A5-20410503.ece">Mann kjørte ATV på sjøen - stakk av etterpå</a>
        </b>
      </p>
      <p>
        <b>
          <a href="https://www.adressa.no/pluss/nyheter/2019/11/17/Fikk-tennene-%C3%B8delagt-i-slagsm%C3%A5l-20410547.ece">Fikk tennene ødelagt i slagsmål</a>
        </b>
      </p>
      <p>
        <b>
          <a href="https://www.adressa.no/nyheter/trondelag/2019/11/17/Mann-bortvist-etter-vold-ved-hotell-i-Oppdal-20410563.ece">Mann bortvist etter vold ved hotell i Oppdal</a>
        </b>
      </p>
    </article>
  </body>
</html>