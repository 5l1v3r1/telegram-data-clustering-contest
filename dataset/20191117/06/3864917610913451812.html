<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2818876-bukmekeri-dali-prognoz-na-futbolnij-matc-serbia-ukraina.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T06:46:00+00:00"/>
    <meta property="og:title" content="Букмекери дали прогноз на футбольний матч Сербія - Україна"/>
    <meta property="og:description" content="17 листопада 10-у турі кваліфікаціі чемпіонату Європи 2020 року збірна України на виїзді зіграє з національною командою Сербії."/>
  </head>
  <body>
    <article>
      <h1>Букмекери дали прогноз на футбольний матч Сербія - Україна</h1>
      <h2>17 листопада 10-у турі кваліфікаціі чемпіонату Європи 2020 року збірна України на виїзді зіграє з національною командою Сербії.</h2>
      <address>
        <time datetime="2019-11-17T06:46:00+00:00">17 Nov 2019, 06:46</time>
      </address>
      <p>Букмекери вважають фаворитом цього поєдинку сербів, повідомляє Укрінформ.</p>
      <p>Лідер букмекерської справи - контора William Hill на перемогу господарів поля пропонує коефіцієнт 1,95, на нічию - 3,40, на успіх підопічних Андрія Шевченка - 3,90.</p>
      <p>Цим матчем на 51-тисячному стадіоні імені Райко Митича у Белграді, а також паралельним поєдинком Люксембург - Португалія, завершиться відбіркова кампанія у групі В Євро-2020. </p>
      <p>Наша команда достроково з першого місце гарантувала собі участь у фінальній стадії, серби ще зберігають шанси на вихід із групи, щоправда не все залежить від них.</p>
      <p>Турнірне становище у квінтеті В: Україна - 19 очок (після 7-ми ігор), Португалія - ​​14 (7), Сербія - 13 (7), Люксембург - 11 (7), Литва - 1 (8).</p>
      <p>Збірні України та Сербії раніше провели між собою чотири матчі. Українська збірна у всіх перемогла і має різницю м'ячів 10:0. 2008 рік, Київ: Україна - Сербія - 2:0; 2009-й, Нікосія, Кіпр: Україна - Сербія - 1:0; 2016-й, Харків: Україна - Сербія - 2:0; 2019-й, Львів: Україна - Сербія - 5:0.</p>
      <p>У червневому львівському матчі відбору Євро-2020, в нашій збірній по два м'ячі забили Віктор Циганков та Євген Коноплянка, один - Роман Яремчук.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2818689-anglia-francia-tureccina-i-cehia-vijsli-na-futbolne-evro2020.html">Англія, Франція, Туреччина і Чехія вийшли на футбольне Євро-2020</a>
      </blockquote>
      <p>На поєдинку у Белграді працюватиме шотландська бригада суддів. Головний арбітр - Боббі Медден, лайнсмени - Девід Рум та Грем Стюарт, четвертий рефері - Доналд Робертсон.</p>
      <p>У прямій телетрансляції зустріч Сербія - Україна, яка почнеться у неділю о 16.00, покажуть канали "Україна" та "Футбол 1".</p>
    </article>
  </body>
</html>