<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/koli-priymut-zakon-pro-osobliviy-status-donbasu-novini-ukrajini-50053986.html"/>
    <meta property="og:site_name" content="НВ"/>
    <meta property="article:published_time" content="2019-11-17T06:33:00+00:00"/>
    <meta property="og:title" content="Разумков розповів, коли приймуть закон про особливий статус Донбасу"/>
    <meta property="og:description" content="Новий закон про особливий статус Донбасу необхідно прийняти вже до Нового року, адже втратить чинність чинний."/>
  </head>
  <body>
    <article>
      <h1>Разумков розповів, коли приймуть закон про особливий статус Донбасу</h1>
      <h2>Новий закон про особливий статус Донбасу необхідно прийняти вже до Нового року, адже втратить чинність чинний.</h2>
      <address>
        <time datetime="2019-11-17T06:33:00+00:00">17 Nov 2019, 06:33</time>
      </address>
      <p>Про це заявив голова Верховної Ради Дмитро Разумков виданню <a href="https://focus.ua/politics/444487-glas_razuma">Фокус</a>.</p>
      <p>За словами Разумкова, парламент почне розглядати норми про особливий статус Донбасу після зустрічі в нормандському форматі.</p>
      <p>«Щоб сказати, що доведеться міняти в чинному законі, потрібно розуміти, який результат ми отримаємо від майбутньої зустрічі глав держав у нормандському форматі. Коли вона відбудеться, Верховна Рада почне готувати законопроєкт. І це точно не буде відбуватися за зачиненими дверима», — запевнив спікер.</p>
      <p>Водночас акції протесту проти формули Штайнмайєра Разумков пояснив «проблемами комунікації із суспільством».</p>
      <p>1 жовтня президент Володимир Зеленський заявив, <a href="https://nv.ua/ukr/ukraine/politics/zelenskiy-pro-formulu-shtaynmayera-novini-ukrajini-50045769.html">що Україна узгодила текст формули Штайнмайєра,</a> яка надалі увійде в новий закон про статус Донбасу.</p>
      <p>Міністр закордонних справ України Вадим Пристайко повідомив, що формула Штайнмайєра регулює вступ в силу закону про особливий статус Донбасу.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/374/original/88c654d98c05a4e94d3f5d56a9100fe7.png?stamp=1&amp;q=85&amp;w=115"/>
      </figure>
      <p>Володимир Огризко<br/>Думаєте, Путіну потрібен Донбас?</p>
      <p>Згідно з новим формулюванням, закон застосовується на тимчасових умовах з моменту проведення виборів, а остаточно набирає чинності після рішення Бюро демократичних інститутів і прав людини ОБСЄ про визнання результатів виборів.</p>
    </article>
  </body>
</html>