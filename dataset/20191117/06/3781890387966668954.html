<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742076"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T06:22:00+00:00"/>
    <meta property="og:title" content="เปิดโผเปาเป่า'ไทย-เวียดนาม' จากโอมานประสบการณ์โชก"/>
    <meta property="og:description" content="เปิดโผเปานัด ไทย เยือน เวียดนาม ใช้ทีมงานโอมาน โดยผู้ตัดสิน 'ซาอิด อัลกอฟ' เคยทำหน้าที่ทั้งกับเกมของช้างศึก และ ดาวทอง โชกโชน"/>
  </head>
  <body>
    <article>
      <h1>เปิดโผเปาเป่า'ไทย-เวียดนาม' จากโอมานประสบการณ์โชก</h1>
      <address>
        <time datetime="2019-11-17T06:22:00+00:00">17 Nov 2019, 06:22</time>
      </address>
      <figure>
        <img src="https://www.dailynews.co.th/admin/upload/20191117/news_sFWmhajFpD132927_533.jpg?v=20191117176"/>
      </figure>
      <p>
        <b>เปิดโผเปานัด ไทย เยือน เวียดนาม ใช้ทีมงานโอมาน โดยผู้ตัดสิน "ซาอิด อัลกอฟ" เคยทำหน้าที่ทั้งกับเกมของช้างศึก และ ดาวทอง โชกโชน</b>
      </p>
      <p>ทีมผู้ตัดสินจากโอมาน จะทำหน้าที่ชี้ขาด เกมที่ ทีมชาติไทย บุกเยือน เวียดนาม ในฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 5<br/><br/>ผู้ตัดสินได้แก่ อะหมัด อบูบาการ์ ซาอิด อัล กอฟ วัย 36 ปี เพิ่งทำหน้าที่ในเกมที่ ช้างศึก บุกเสมอ มาเลเซีย 0-0 ในศึกเอเอฟเอฟซูซูกิคัพ 2018 รอบรองชนะเลิศนัดแรก และเกมอุ่นเครื่องที่ชนะ เสือเหลือง 3-2 เมื่อปี 2014 รวมถึง ในศึกเอเอฟซี แชมป์เปี้ยนส์ลีก 2015 รอบแบ่งกลุ่ม นัดที่ บุรีรัมย์ ยูไนเต็ด เปิดบ้านแพ้ กัมบะ โอซากา 1-2<br/><br/>ซาอิด อัล กอฟ เคยตัดสินทีมชาติเวียดนาม 3 นัดด้วยกัน เริ่มจาก ในชิงแชมป์เอเชีย รุ่น 23 ปี 2018 รอบสุดท้าย รอบแบ่งกลุ่ม ที่ เวียดนาม เสมอ ซีเรีย 0-0, รอบชิงชนะเลิศ ที่แพ้ อุซเบกิสถาน ในช่วงต่อเวลาพิเศษ 1-2 และ ล่าสุดในเอเชียนคัพ 2019 รอบสุดท้าย ที่ ดาวทอง ชนะ เยเมน 2-0 นอกจากนี้ เปาโอมาน ยังเคยไปตัดสินฟุตบอลอายุไม่เกิน 20 ปี ชิงแชมป์โลก ครั้งล่าสุดที่โปแลนด์.<br/><br/><b><i>(เพจช้างศึก)</i></b></p>
    </article>
  </body>
</html>