<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pri-nepokojich-v-bolivii-prisly-o-zivot-dalsi-ctyri-osoby/1821992?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-17T06:08:00+00:00"/>
    <meta property="og:title" content="Při nepokojích v Bolívii přišly o život další čtyři osoby"/>
    <meta property="og:description" content="La Paz - Při nepokojích v Bolívii přišly o život další čtyři osoby. Celkem tak mají politické nepokoje v zemi, které vypukly v říjnu kvůli výsledkům prezidentských voleb, již 23 obětí. Uvedla to agentura AFP s odvoláním na informace Meziamerické komise pro lidská práva (IACHR)."/>
  </head>
  <body>
    <article>
      <h1>Při nepokojích v Bolívii přišly o život další čtyři osoby</h1>
      <address><time datetime="2019-11-17T06:08:00+00:00">17 Nov 2019, 06:08</time> by <a rel="author" href="http://www.ctk.cz/" target="_blank">ČTK</a></address>
      <p>La Paz - Při nepokojích v Bolívii přišly o život další čtyři osoby. Celkem tak mají politické nepokoje v zemi, které vypukly v říjnu kvůli výsledkům prezidentských voleb, již 23 obětí. Uvedla to agentura AFP s odvoláním na informace Meziamerické komise pro lidská práva (IACHR).</p>
      <p>Podle IACHR bylo od pátku dalších 122 osob zraněno.</p>
      <p>Dlouholetý bolivijský prezident Evo Morales byl v říjnu zvolen na další funkční období, což vyvolalo masivní protesty. Socialistického prezidenta následně policie a armáda donutily k demisi a on se uchýlil do Mexika. Prozatímní hlavou státu se prohlásila druhá místopředsedkyně Senátu Áňezová, kterou ve funkci potvrdil i ústavní soud. Nyní chce prezidentka uspořádat nové volby hlavy státu.</p>
    </article>
  </body>
</html>