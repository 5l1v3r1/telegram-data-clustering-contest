<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742065"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T06:20:00+00:00"/>
    <meta property="og:title" content="ตื่นตา!นั่งเรือเที่ยวสิมิลัน เจอฝูงโลมาว่ายน้ำชิลๆ(คลิป)"/>
    <meta property="og:description" content="เพลินตาเพลินใจ!นั่งเรือเที่ยวชม”สิมิลัน”ตื่นตาพบโลมาฝูงใหญ่กว่า 30 ตัว กระโดดเล่นน้ำข้างเรือชิลๆ"/>
  </head>
  <body>
    <article>
      <h1>ตื่นตา!นั่งเรือเที่ยวสิมิลัน เจอฝูงโลมาว่ายน้ำชิลๆ(คลิป)</h1>
      <address>
        <time datetime="2019-11-17T06:20:00+00:00">17 Nov 2019, 06:20</time>
      </address>
      <p>
        <b>เพลินตาเพลินใจ!นั่งเรือเที่ยวชม”สิมิลัน”ตื่นตาพบโลมาฝูงใหญ่กว่า 30 ตัว กระโดดเล่นน้ำข้างเรือชิลๆ</b>
      </p>
      <p>เมื่อวันที่ 17 พ.ย.นายณัฐพงษ์ นิลสวิท Dive Master บริษัทดำน้ำ SeaBees Diving Khaolak  เปิดเผยว่า  ระหว่างที่ตนเองและนักท่องเที่ยวเดินทางกลับจากการดำน้ำลึก เพื่อชมความงามใต้ท้องทะเลบริเวณหมู่เกาะสิมิลัน และหมู่เกาะสุรินทร์ อ.คุระบุรี จ.พังงา กระทั่งเมื่อช่วงสายที่ผ่านมา ขณะที่เรือเดินทางถึงบริเวณแหล่งดำน้ำเรือจมบุญสูง อ.ตะกั่วป่า จ.พังงา ได้มีฝูงโลมากว่า 30 ตัว ออกมากระโดดว่ายน้ำเล่น บริเวณรอบๆ เรือ ประมาณ10 นาที ก่อนจะหายไป ทำให้นักท่องเที่ยวที่เดินทางไปกับตนเองต่างรู้สึกชื่นชมในความอุดมสมบูรณ์ของธรรมชาติใน จ.พังงา ที่ทำให้สัตว์ทะเลหายากยังคงมีแหล่งหากิน และสร้างความประทับใจให้กับนักท่องเที่ยวจนต้องกลับมาชมความงามซ้ำแล้วซ้ำอีก และสร้างรายได้ให้กับชุมชนมาอย่างต่อเนื่อง</p>
      <figure>
        <img src="https://www.dailynews.co.th/admin/upload/20191117/news_iXequBdRWN122555_533.jpg?v=20191117177?v=8498"/>
      </figure>
      <p>สำหรับเรือจมบุญสูงนั้น เป็นแพดูดแร่ที่ได้จมลงหลังจากสัมปทานแร่ได้หมดไป และกลายเป็นแนวปะการังขนาดใหญ่ที่ระดับความลึก ประมาณ 18-20 เมตร เป็นแหล่งอนุบาลของสัตว์ทะเลนานาชนิด มีความหลากหลายทางระบบนิเวศน์เป็นจำนวนมาก จนสัตว์ทะเลหายากไม่ว่าจะเป็นโลมา วาฬ หรือ ฉลามวาฬ ต้องแวะเวียนเข้ามาหากินอยู่เป็นประจำทำให้นักท่องเที่ยวทั้งชาวไทยและต่างชาติ ต้องเดินทางมาชมความงามและความยิ่งใหญ่ของสัตว์ทะเลหายากกันอย่างต่อเนื่องจนกลายเป็นจุดดำน้ำที่ไม่ควรพลาดของนักดำน้ำทั่วโลกหากต้องเดินทางมายังประเทศไทย</p>
      <figure>
        <iframe src="https://www.youtube.com/embed/4nGwoh23D7g" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>