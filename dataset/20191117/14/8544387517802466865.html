<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/17/oscar-2020-to-joker-kerdise-vraveio-dieuthinsis-fwtografias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-17T14:41:20+00:00"/>
    <meta property="og:title" content="Όσκαρ 2020: Το «Joker» κερδίζει το πρώτο βραβείο σε φεστιβάλ για τη Διεύθυνση Φωτογραφίας στις ταινίες"/>
    <meta property="og:description" content="Μπορεί η ταινία «Joker» να έχει συγκεντρώσει αρκετά αμφιλεγόμενα σχόλια από τους κριτικούς στην Αμερική, αλλά η ταινία φαίνεται να κερδίζει και στην κούρσα των Όσκαρ 2020. Πέρα από το ότι έφτασε το 1 δισ. δολάρια σε εισπράξεις παγκοσμίως, κατάφερε να κερδίσει και το Golden Frog στο φεστιβάλ Camerimage."/>
  </head>
  <body>
    <article>
      <h1>Όσκαρ 2020: Το «Joker» κερδίζει το πρώτο βραβείο σε φεστιβάλ για τη Διεύθυνση Φωτογραφίας στις ταινίες</h1>
      <h2>Με την απόκτηση του πρώτου βραβείου στο φεστιβάλ Camerimage, το "Joker" εξασφαλίζει μία θέση στα Όσκαρ 2020.</h2>
      <address><time datetime="2019-11-17T14:41:20+00:00">17 Nov 2019, 14:41</time> by <a rel="author">neolaia.gr Team</a></address>
      <p>Μπορεί η ταινία «Joker» να έχει συγκεντρώσει αρκετά αμφιλεγόμενα σχόλια από τους κριτικούς στην Αμερική, αλλά η ταινία φαίνεται να κερδίζει και στην κούρσα των<a href="https://www.neolaia.gr/tag/%CF%8C%CF%83%CE%BA%CE%B1%CF%81-2020"><b> Όσκαρ 2020</b></a>. Πέρα από το ότι έφτασε το 1 δισ. δολάρια σε εισπράξεις παγκοσμίως, κατάφερε να κερδίσει και το Golden Frog στο φεστιβάλ Camerimage.</p>
      <p>Το φεστιβάλ αυτό γίνεται κάθε χρόνο στο Τορούν, στην Πολωνία και τιμάει τη διεύθυνση φωτογραφίας στις ταινίες της χρονιάς. Μάλιστα, τα τελευταία χρόνια έχει μετατραπεί σε ένα φεστιβάλ που προσέχουν όλοι όσοι ασχολούνται με τον κινηματογράφο, καθώς προβλέπει τις υποψηφιότητες για το αντίστοιχο Όσκαρ.</p>
      <p>Αξίζει να σημειωθεί ότι παλαιότεροι νικητές ήταν ταινίες όπως το Carol και το Cold War που κέρδισαν υποψηφιότητες στην αντίστοιχη κατηγορία στα Όσκαρ. Οπότε, ο «Joker» κέρδισε μία μεγάλη ώθηση για τα Όσκαρ 2020.</p>
      <p>Πέρα από την ταινία του Todd Phillips, άλλη μία ταινία που τιμήθηκε με το Silver Frog, το δεύτερο βραβείο του φεστιβάλ, ήταν το «The Two Popes». Μία παραγωγή του Netflix που έχει και αυτή το βλέμμα της στο να κερδίσει αρκετές υποψηφιότητες στα φετινά Όσκαρ και αν μπορεί να φέρει στην streaming υπηρεσία μερικές νίκες.</p>
      <p>Οι δύο αυτές ταινίες βρέθηκαν αντιμέτωπες με άλλες ταινίες που ακούμε αρκετά στην φετινή κούρσα για τα Όσκαρ. Αυτές είναι το The Irishman του Martin Scorsese, Ford v Ferrari του James Mangold, Motherless Brooklyn του Edwart Norton, καθώς επίσης και οι ταινίες The Last Black Man in San Francisco, Amundsen, Bolden, Never Look Away, Mr. Jones, An Officer and a Spy και το Shadow.</p>
      <h3>Δες ακόμα: <a href="https://www.neolaia.gr/2019/11/10/evrwpaika-vraveia-kinhmatografou-2019-ypopsifiotes/">Ευρωπαϊκά Βραβεία Κινηματογράφου 2019: Αυτές είναι οι υποψηφιότητες</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/kakokeria-emu-brohes-kai-kataigides/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/18/stefanos-tsitsipas-epiki-niki-atp-finals-tou-londinou/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/17/tips-pou-syxna-ksexnane-ta-zevgaria/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/17/17-noemvri-se-ekseliksi-i-megali-poreia-tou-politexneiou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/17/cats-neo-tragoudi-apo-tin-taylor-swift/"/>
        <a href="https://neolaia.gr/neo/lifestyle"/>
      </related>
    </article>
  </body>
</html>