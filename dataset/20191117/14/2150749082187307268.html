<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/byudzhet-2020-skasovuye-ryad-vazhlivih-dlya-ukrayini-reform-poroshenko/"/>
    <meta property="og:site_name" content="Прямий"/>
    <meta property="article:published_time" content="2019-11-17T14:05:00+00:00"/>
    <meta property="og:title" content="Бюджет-2020 скасовує ряд важливих для України реформ — Порошенко"/>
    <meta property="og:description" content="У держбюджеті 2020 не закладено належного фінансування на освітню, медичну та пенсійну реформи. Про це у Facebook повідомив п'ятий президент України Петро"/>
  </head>
  <body>
    <article>
      <h1>Бюджет-2020 скасовує ряд важливих для України реформ — Порошенко</h1>
      <address>
        <time datetime="2019-11-17T14:05:00+00:00">17 Nov 2019, 14:05</time>
      </address>
      <p>
        <b>У держбюджеті 2020 не закладено належного фінансування на освітню, медичну та пенсійну реформи.</b>
      </p>
      <p>Про це у <a href="https://www.facebook.com/petroporoshenko/photos/a.474415552692842/1824225711045146/?type=3&amp;theater">Facebook</a> повідомив п'ятий президент України Петро Порошенко.</p>
      <p>"П‘ять років наша команда впроваджувала реформи, які робили Україну сильнішою, успішною та більш надійною. Сьогодні ми бачимо, як згортаються реформи.</p>
      <p>У Бюджеті 2020 не закладено належного фінансування на освітню, медичну та пенсійну реформи. Йде повне ігнорування запитів суспільства та соціально-економічної ситуації в державі. Одній із найуспішніших реформ – реформі децентралізації у бюджеті взагалі немає місця. Упродовж останніх 5 років завдяки децентралізації місцеві громади отримали кошти та право самостійно визначати напрями свого розвитку й ефективно використовувати наявні у них ресурси. А вже зараз їх гроші забирають на Київ. Також у бюджеті не передбачені видатки на програму будівництва гуртожитків для військових-контрактників та підвищення грошового забезпечення нашим захисникам.</p>
      <p>Бюджет 2020 можна охарактеризувати одним реченням: бюджет відмови від обіцянок", - зазначив Порошенко.</p>
      <figure>
        <img src="https://prm.ua/wp-content/uploads/2019/11/75226281_1824225714378479_5728510659373563904_n.jpg"/>
      </figure>
      <p>Нагадаємо, Верховна Рада 14 листопада <a href="https://prm.ua/verhovna-rada-uhvalila-derzhbyudzhet-2020/">ухвалила закон "Про Державний бюджет України на 2020 рік"</a>.</p>
      <related>
        <h4>Схожі новини</h4>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/"/>
        <a href="https://prm.ua/pid-chas-kontaktiv-poroshenka-z-ssha-pitannya-burismi-i-baydena-ne-zachipalisya-yelisyeyev/"/>
        <a href="https://prm.ua/genprokuror-porushuye-konstitutsiyu-bezpidstavnimi-zayavami-pro-poroshenka-golovan/"/>
      </related>
    </article>
  </body>
</html>