<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496191-instalatorul-polonez-intoarce-acasa.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T14:23:00+00:00"/>
    <meta property="og:title" content="Instalatorul polonez se întoarce acasă"/>
    <meta property="og:description" content="Mai mulţi muncitori polonezi s-au întors acasă decât au plecat în străinătate anul trecut, o premieră pentru Polonia în ultimul deceniu, ca urmare a îngrijorărilor"/>
  </head>
  <body>
    <article>
      <h1>Instalatorul polonez se întoarce acasă</h1>
      <address><time datetime="2019-11-17T14:23:00+00:00">17 Nov 2019, 14:23</time> by <a rel="author">G.S.</a></address>
      <p><b>Mai mulţi muncitori polonezi s-au întors acasă decât au plecat în străinătate anul trecut, o premieră pentru Polonia în ultimul deceniu, ca urmare a îngrijorărilor provocate de Brexit dar şi a dinamismului pieţei muncii din Polonia care a dus la creşterea rapidă a salariilor, transmite Bloomberg, preluat de <a href="https://www.agerpres.ro/economic-extern/2019/11/17/instalatorul-polonez-se-intoarce-acasa-din-cauza-brexitului-si-a-dinamismului-pietei-muncii-din-polonia--404395">Agerpres</a>.<br/></b><br/>Potrivit datelor oficiale publicate de Institutul naţional de statistică de la Varşovia, numărul cetăţenilor polonezi care trăiesc peste hotare a scăzut cu 85.000 de persoane anul trecut până la 2,46 milioane persoane, exodul din Marea Britanie fiind responsabil pentru întreaga scădere. <br/><br/>În prezent rata şomajului în Polonia se situează la un minim istoric după căderea comunismului iar salariile sunt în creştere pe măsură ce angajatorii se luptă între ei pentru a găsi muncitori.<br/><br/>De la aderarea la Uniunea Europeană în 2004, numărul emigranţilor polonezi s-a dublat ajungând la un vârf de peste 2,5 milioane în 2017.<br/><br/>Între timp însă Marea Britanie, care a fost cea mai populară destinaţie pentru muncitorii polonezi după 2006, şi-a pierdut poziţia de lider în favoarea Germaniei, ţara vecină şi cel mai mare partener comercial al Poloniei.</p>
    </article>
  </body>
</html>