<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597787/grafoun-gia-perea"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T14:07:00+00:00"/>
    <meta property="og:title" content="Γράφουν για Περέα!"/>
    <meta property="og:description" content="Δημοσίευμα της ιταλικής «Gazzetta Dello Sport» αναφέρει πως ο Χουάν Περέα του Παναθηναϊκού βρίσκεται στις επιλογές της Τζένοα ενόψει Ιανουαρίου.   Ο..."/>
  </head>
  <body>
    <article>
      <h1>Γράφουν για Περέα!</h1>
      <address><time datetime="2019-11-17T14:07:00+00:00">17 Nov 2019, 14:07</time> by <a rel="author">Sigmalivesports</a></address>
      <p>Δημοσίευμα της ιταλικής «Gazzetta Dello Sport» αναφέρει πως ο Χουάν Περέα του Παναθηναϊκού βρίσκεται στις επιλογές της Τζένοα ενόψει Ιανουαρίου.<br/> <br/>Ο Κολομβιανός έχει κερδίσει έως τώρα τις εντυπώσεις στο διάστημα της παραμονής του στην Ελλάδα με τις καλές εμφανίσεις που έχει πραγματοποιήσει, ειδικά στα ντέρμπι, με τη φανέλα του Παναθηναϊκού. Έτσι, λοιπόν, φαίνεται πως το όνομά του έχει αρχίσει να κυκλοφορεί και στην Ευρώπη καθώς αποτελεί ένα ενδιαφέρον ποδοσφαιρικό πρότζεκτ.<br/> <br/>Σημερινό δημοσίευμα της κορυφαίας ιταλικής εφημερίδας «Gazzetta Dello Sport» αναφέρει πως ο Περέα βρίσκεται στις εναλλακτικές της Τζένοα ενόψει Ιανουαρίου. Οι «ροσομπλού» βρίσκονται σε αναζήτηση ποδοσφαιριστή μετά τον τραυματισμό του Κουάμε και βασικός τους στόχος είναι να δανειστούν από τη Μίλαν τον Πολωνό Κρις Πιάτεκ.<br/> <br/>Σε περίπτωση, ωστόσο, που δεν καταφέρουν κάτι τέτοιο, τότε μία από τις εναλλακτικές τους επιλογές είναι ο Χουάν Περέα του Παναθηναϊκού και ο Ιμπραχίμα Νιάν της Μετς. Πάντως, σημειώνεται στο δημοσίευμα πως για την ώρα καμία από τις περιπτώσεις αυτές δεν είναι προχωρημένη.<br/> <br/>Πηγή: sdna.gr</p>
    </article>
  </body>
</html>