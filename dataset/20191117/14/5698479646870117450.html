<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/17/french-interior-minister-blames-protest-violence-on-thugs"/>
    <meta property="og:site_name" content="euronews"/>
    <meta property="article:published_time" content="2019-11-17T14:28:57+00:00"/>
    <meta property="og:title" content="وزیر کشور فرانسه: خشونت‌ورزان «اراذل و اوباش و سبک مغز» بودند"/>
    <meta property="og:description" content="وزیر کشور فرانسه: خشونت‌ورزان «اراذل و اوباش و سبک مغزها» بودند"/>
  </head>
  <body>
    <article>
      <h1>وزیر کشور فرانسه: خشونت‌ورزان «اراذل و اوباش و سبک مغز» بودند</h1>
      <address><time datetime="2019-11-17T14:28:57+00:00">17 Nov 2019, 14:28</time> by <a rel="author">یورونیوز فارسی </a></address>
      <p>وزیر کشور فرانسه افرادی را که روز شنبه ۲۵ آبان (۱۶ نوامبر) در سالگرد تشکیل جنبش جلیقه‌زردها در پاریس و شهرهای بزرگ فرانسه دست به خشونت زدند، «اراذل و اوباش و قلدر» نامید.</p>
      <p>کریستف کاستنر که یک روز بعد و با «رادیو اروپا یک» صحبت می‌کرد گفت: « آنچه دیروز دیدیم [به جز تظاهرات کنندگان] اراذل و اوباش، قلدرها و سبک مغزها بودند.»</p>
      <p>شماری از معترضانی که روز شنبه در سالگرد تشکیل جنبش جلیقه‌زردهای فرانسه به خیابان‌ها آمده بودند در پاریس با پلیس درگیر شدند، سطل‌های زباله و چند دستگاه خودرو را به آتش کشیدند، شیشه‌های ایستگاه‌های اتوبوس را شکستند و اموال عمومی را تخریب کردند.</p>
      <p>آقای کاستنر گفت که در جریان اعتراضات روز شنبه ۲۶۴ تفز در شهرهای مختلف فرانسه دستگیر شدند. از این شمار ۱۷۳ نفر تنها در پاریس بازداشت شدند.</p>
      <p>روز یکشنبه نیز ده‌ها نفر از معترضان جنبش جلیقه زردها به ورود به فروشگاه معروف «گالری لافایت» در مرکز پاریس در طبقه دوم آن مستقر شدند و نسبت به آنچه که آن را رویکردهای مصرف‌گرایانه در جامعه فرانسه می‌دانند، اعتراض کردند.</p>
    </article>
  </body>
</html>