<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/tennis/597791/tsitsipas-gia-mitsotaki-kali-parea"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T14:26:00+00:00"/>
    <meta property="og:title" content="Τσιτσιπάς για Μητσοτάκη: «Καλή παρέα»!"/>
    <meta property="og:description" content="Ο Στέφανος Τσιτσιπάς συναντήθηκε με τον Πρωθυπουργό μετά την επική πρόκρισή του εις βάρος του Φέντερερ και έβγαλαν μαζί αναμνηστικές φωτογραφίες, με τον..."/>
  </head>
  <body>
    <article>
      <h1>Τσιτσιπάς για Μητσοτάκη: «Καλή παρέα»!</h1>
      <address><time datetime="2019-11-17T14:26:00+00:00">17 Nov 2019, 14:26</time> by <a rel="author">Sigmalivesports</a></address>
      <p>Ο Στέφανος Τσιτσιπάς συναντήθηκε με τον Πρωθυπουργό μετά την επική πρόκρισή του εις βάρος του Φέντερερ και έβγαλαν μαζί αναμνηστικές φωτογραφίες, με τον νεαρό τενίστα να δημοσιεύει μια από αυτές και να κάνει λόγο για καλή παρέα.<br/> <br/>Ο Κυριάκος Μητσοτάκης βρέθηκε το απόγευμα του Σαββάτου στην O2 Arena του Λονδίνου για να παρακολουθήσει τον μεγάλο ημιτελικό του Τσιτσιπά κόντρα στον θρύλο, Ρότζερ Φέντερερ.<br/> <br/>Ο Έλληνας αθλητής πήρε τεράστια πρόκριση στον τελικό του ATP Finals και μετά τον αγώνα ο Πρωθυπουργός τον συνάντησε, συνομίλησαν για λίγο και έβγαλαν φωτογραφίες.<br/> <br/>«Ο δρόμος είναι ακόμα μακρύς, αλλά με καλή παρέα» έγραψε ο Τσιτσιπάς στο Instagram δημοσιεύοντας μια από τις φωτογραφίες με τον Κυριάκο Μητσοτάκη.<br/> <br/>Πηγή: gazzetta.gr</p>
    </article>
  </body>
</html>