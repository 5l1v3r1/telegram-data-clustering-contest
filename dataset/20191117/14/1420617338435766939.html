<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-sfondano-la-vetrina-di-un-market-e-rubano-cibo-e-detersivi-per-6000-euro-arrestata-coppia.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-17T14:20:26+00:00"/>
    <meta property="og:title" content="Roma, sfondano la vetrina di un market e rubano cibo e detersivi per 6000 euro: arrestata coppia"/>
    <meta property="og:description" content="Si erano già appropriati di generi alimentari e detersivi per oltre 6.100 euro quando gli sono piombati addosso i Carabinieri del Nucleo Radiomobile che li hanno arrestati. A finire in manette con l’accusa di furto aggravato in concorso sono stati un 39enne romano, già conosciuto alle forze dell’ordine, e una ragazza romana di 35 anni, […]"/>
  </head>
  <body>
    <article>
      <h1>Roma, sfondano la vetrina di un market e rubano cibo e detersivi per 6000 euro: arrestata coppia</h1>
      <address><time datetime="2019-11-17T14:20:26+00:00">17 Nov 2019, 14:20</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/08/TRASTEVERE-Controlli-dei-Carabinieri-durante-la-movida-1.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Si erano già appropriati di generi alimentari e detersivi per oltre 6.100 euro quando gli sono piombati addosso i Carabinieri del Nucleo Radiomobile che li hanno arrestati.</p>
      <p>A finire in manette con l’accusa di furto aggravato in concorso sono stati un 39enne romano, già conosciuto alle forze dell’ordine, e una ragazza romana di 35 anni, incensurata.</p>
      <p>Nella notte, la coppia di ladri aveva forzato la porta d’ingresso di un market di via Aufidio Namusa – gestito da un cittadino del Bangladesh e in quel momento chiuso – utilizzando un tubo in ferro per impalcature, iniziando a fare razzia di merce.</p>
      <p>Il rumore da loro prodotto ha, evidentemente, messo in allarme alcuni residenti che hanno fatto scattare la segnalazione al “112”, consentendo ai Carabinieri di intervenire in tempo utile per bloccare i ladri, dopo un breve inseguimento a piedi, e recuperare l’intera refurtiva.</p>
      <p>I due arrestati sono stati trattenuti in caserma in attesa del rito direttissimo.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-sfondano-la-vetrina-di-un-market-e-rubano-cibo-e-detersivi-per-6000-euro-arrestata-coppia.html"/>
        <a href="https://www.ilcorrieredellacitta.com/news-fiumicino/fiumicino-allagamenti-e-alberi-caduti-almeno-20-interventi-di-soccorso-in-poche-ore.html"/>
        <a href="https://www.ilcorrieredellacitta.com/news/spettacolo/fabio-volo-chi-e-eta-carriera-curiosita-e-vita-privata-dello-scrittore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/cesare-bocci-chi-e-eta-carriera-curiosita-e-vita-privata-dellattore-ospite-a-domenica-in.html"/>
        <a href="https://www.ilcorrieredellacitta.com/news/spettacolo/stash-e-i-the-kolors-chi-sono-eta-carriera-curiosita-e-vita-privata-del-trio-ospite-a-domenica-in.html"/>
        <a href="https://www.ilcorrieredellacitta.com/news/spettacolo/gigliola-cinquetti-chi-e-eta-carriera-e-vita-privata-della-cantante-ospite-a-domenica-in.html"/>
      </related>
    </article>
  </body>
</html>