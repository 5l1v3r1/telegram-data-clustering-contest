<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496170-bill-gates-redevenit-cel-mai-bogat-din-lume.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T14:01:00+00:00"/>
    <meta property="og:title" content="Bill Gates a redevenit cel mai bogat om din lume"/>
    <meta property="og:description" content="Fondatorul Microsoft Bill Gates l-a depășit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit"/>
  </head>
  <body>
    <article>
      <h1>Bill Gates a redevenit cel mai bogat om din lume</h1>
      <address><time datetime="2019-11-17T14:01:00+00:00">17 Nov 2019, 14:01</time> by <a rel="author">G.S.</a></address>
      <p><b>Fondatorul Microsoft Bill Gates l-a depășit vineri pe CEO-ul Amazon Jeff Bezos, urcând pe primul loc în topul celor mai bogate persoane din lume, cu 110 miliarde de dolari, potrivit indicelui Bloomberg Billionaires Index, citat de CNN și Mediafax.<br/></b><br/>Este pentru prima dată când cofondatorul Microsoft ocupă primul loc în ultimii doi ani. El l-a depășit pentru scurt timp pe Bezos luna trecută, după ce Amazon a raportat că profitul său pentru cele trei luni care se încheie în septembrie a scăzut cu aproape 28% față de anul precedent.<br/><br/>Gates a urcat pe prima poziție deoarece acțiunile Microsoft au crescut cu aproape 48% în acest an, ceea ce a contribuit la creșterea valorii pachetului său în companie. În octombrie, Microsoft s-a calificat, în defavoarea Amazon, pentru un contract de cloud computing de 10 miliarde de dolari cu Pentagonul, adăugând o tensiune suplimentară cursei averilor dintre Gates și Bezos.<br/><br/>Bezos, care anul acesta a renunțat la o parte semnificativă din pachetul său de acțiuni Amazon după ce s-a despărțit de soția sa MacKenzie Bezos, se află acum pe locul doi, cu o avere netă de 108,7 miliarde de dolari.</p>
    </article>
  </body>
</html>