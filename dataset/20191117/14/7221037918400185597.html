<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ales-puan-hesaplama-nasil-yapilir-ales-puani-kac-yil-gecerli/927126"/>
    <meta property="og:site_name" content="medya faresi"/>
    <meta property="article:published_time" content="2019-11-17T14:23:00+00:00"/>
    <meta property="og:title" content="ALES puan hesaplama nasıl yapılır? ALES puanı kaç yıl geçerli?"/>
    <meta property="og:description" content="ALES sınavının kaç yıl geçerli olduğu ve puan hesaplama sistemi araştırılan konular arasında yer alıyor. ALES puan hesaplama nasıl yapılır? Akademik Personel ve Lisansüstü Eğitimi Giriş Sınavı, ÖSYM tarafından merkezi olarak düzenleniyor."/>
  </head>
  <body>
    <article>
      <h1>ALES puan hesaplama nasıl yapılır? ALES puanı kaç yıl geçerli?</h1>
      <h2>ALES sınavının kaç yıl geçerli olduğu ve puan hesaplama sistemi araştırılan konular arasında yer alıyor. ALES puan hesaplama nasıl yapılır? Akademik Personel ve Lisansüstü Eğitimi Giriş Sınavı, ÖSYM tarafından merkezi olarak düzenleniyor.</h2>
      <address>
        <time datetime="2019-11-17T14:23:00+00:00">17 Nov 2019, 14:23</time>
      </address>
      <p> 2019 yılının son ALES’İ 17 Kasım’da saat 10:15’te başladı. Sınava giren adaylar heyecanla kaç puan alacaklarını öğrenmek istiyorlar. Adayların her testteki sorulara verdikleri doğru ve yanlış cevaplar ayrı ayrı toplanacak, doğru cevap sayısından yanlış cevap sayısının dörtte biri çıkarılarak ham puanlar elde edilecek. İşte merak edilenler…</p>
      <p>ALES puan hesaplamanın nasıl yapılacağı ile ilgili ÖSYM açıklama yaptı. ALES puanı kaç yıl geçerli? 2019 yılında Akademik Personel ve Lisansüstü Eğitimi Giriş Sınavının üçüncüsü 17 Kasım’da saat 10.15’ta başladı. Yılın ikinci sınavı 22 Eylül’de yapılmıştı. Adaylar, sonuçlar açıklanmadan önce puan hesaplamalarını yapmak istiyorlar. ALES puan hesaplama ile ilgili detaylar haberimiz içerisinde sizlerle.</p>
      <h3>ALES KAÇ YIL GEÇERLİ?</h3>
      <p>Bu sınavın sonuçları, açıklandığı tarihten itibaren 5 yıl süreyle geçerlidir.</p>
      <h3>ALES PUAN HESAPLAMA NASIL YAPILIR?</h3>
      <p>Çoktan seçmeli sorulardan oluşan testlerin uygulandığı bu sınavın cevap kâğıtları ÖSYM’de optik okuyucu ile okunacak ve bilgisayar ortamında değerlendirilecektir. Adayların her testteki sorulara verdikleri doğru ve yanlış cevaplar ayrı ayrı toplanacak, doğru cevap sayısından yanlış cevap sayısının dörtte biri çıkarılarak ham puanlar elde edilecektir. Her test için sınavı geçerli tüm adayların ham puanlarının ortalaması ve standart sapması ayrı ayrı hesaplanarak adayların ham puanları, ortalaması 50, standart sapması 10 olan standart puanlara dönüştürülecektir. Böylece her aday için Sayısal ve Sözel Standart Puanlar (SP) hesaplanacaktır. Bu standart puanlar kullanılarak her aday için sayısal ağırlıklı, sözel ağırlıklı ve eşit ağırlıklı olmak üzere 3 ağırlıklı puan (AP) hesaplanacaktır. Ağırlıklı puanların hesaplanmasında testlerin ağırlıkları aşağıdaki gibi olacaktır:</p>
      <figure>
        <img src="http://i.medyafaresi.com/uploads/content/ales-puan-hesaplama-nasil-yapilir-17112019-1png.png?v=1574000645"/>
      </figure>
      <p>Sınavdan sonra ÖSYM Başkanlığı veya yargı mercileri tarafından iptaline karar verilen sorular değerlendirme dışı bırakılarak geçerli soruların puan değerinin yeniden saptanması suretiyle puanlama yapılacaktır.</p>
      <p>Ağırlıklı puanlar hesaplandıktan sonra bu puanlar, aşağıdaki formül kullanılarak 100 üzerinden puanlara dönüştürülecektir.</p>
      <figure>
        <img src="http://i.medyafaresi.com/uploads/content/ales-puan-hesaplama-nasil-yapilir-17112019-2png.png?v=1574000655"/>
      </figure>
    </article>
  </body>
</html>