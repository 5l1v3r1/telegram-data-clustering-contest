<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-social-media-deal-to-give-parents-bone-in-exchange-for-bike-2854524.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T14:39:47+00:00"/>
    <meta property="og:title" content="कलयुगी बेटे की करतूत: बाइक के बदले मां-बाप की हड्डी देने का सौदा"/>
    <meta property="og:description" content="मोजांबिक में एक कलयुगी बेटे के हाथों मानवता तार-तार होने की खबर सोशल मीडिया में वायरल हो रही है। बेटे ने बाइक की हसरत पूरी करने के लिए मां-बाप की हड्डी बेचने का सौदा मंजूर कर लिया था, लेकिन कब्र..."/>
  </head>
  <body>
    <article>
      <h1>कलयुगी बेटे की करतूत: बाइक के बदले मां-बाप की हड्डी देने का सौदा</h1>
      <address><time datetime="2019-11-17T14:39:47+00:00">17 Nov 2019, 14:39</time> by <a rel="author">सोशल मीडिया,मापुतो।</a></address>
      <p>मोजांबिक में एक कलयुगी बेटे के हाथों मानवता तार-तार होने की खबर सोशल मीडिया में वायरल हो रही है। बेटे ने बाइक की हसरत पूरी करने के लिए मां-बाप की हड्डी बेचने का सौदा मंजूर कर लिया था, लेकिन कब्र खोदते समय ऐन वक्त पर पकड़ लिया गया। </p>
      <p>यह मामला अफ्रीका महाद्वीप के दक्षिण में स्थित मोजांबिक के नामपुला का है। युवक से उसके बॉस ने कहा था कि यदि वह मानव हड्डी उपलब्ध कराता है, तो उसे एक बाइक समेत 300 अमेरिकी डॉलर नकद दिए जाएंगे। शर्त केवल यह थी कि हड्डी ऐसे व्यक्ति की होनी चाहिए जिसकी मौत किसी बीमारी के कारण नहीं हुई हो। इसके बाद ही युवक अपने मां-बाप की कब्र खोदने में जुट गया। </p>
      <p><b>चाचा की भी कब्र खोदी: </b><br/>युवक मां-बाप के साथ-साथ अपने चाचा की भी कब्र खोद रहा था। पुलिस के मुताबिक मोजांबिक में मानव हड्डी तस्करी के मामले तेजी से बढ़े हैं। साल 2019 में अब तक इस तरह के पांच मामले सामने आ चुके हैं। दुनिभर में इंसानी हड्डियों की तस्करी बड़े पैमाने पर होती है। </p>
    </article>
  </body>
</html>