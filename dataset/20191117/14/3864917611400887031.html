<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819901-ukraina-zigrala-vniciu-iz-serbieu-u-vidbori-na-futbolne-evro2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T14:58:00+00:00"/>
    <meta property="og:title" content="Україна зіграла внічию із Сербією у відборі на футбольне Євро-2020"/>
    <meta property="og:description" content="Національна збірна України з футболу провела заключний, восьмий поєдинок у відбірковому турнірі чемпіонату Європи-2020, в якому на 55-тисячному стадіоні &quot;Райко Митич&quot; у Белграді обмінялася голами з командою Сербії - 2:2."/>
  </head>
  <body>
    <article>
      <h1>Україна зіграла внічию із Сербією у відборі на футбольне Євро-2020</h1>
      <h2>Національна збірна України з футболу провела заключний, восьмий поєдинок у відбірковому турнірі чемпіонату Європи-2020, в якому на 55-тисячному стадіоні "Райко Митич" у Белграді обмінялася голами з командою Сербії - 2:2.</h2>
      <address>
        <time datetime="2019-11-17T14:58:00+00:00">17 Nov 2019, 14:58</time>
      </address>
      <p>У складі "синьо-жовтих", які достроково кваліфікувалися на Євро-2020, відзначився Яремчук - Роман на 33-й хвилині відновив паритет після реалізованого пенальті на 9-й хвилині Душаном Тадичем. Після перерви серби вдруге вийшли вперед після голу Александара Митровича (56), проте на 3-й доданій хвилині українців врятував Артем Беседін.</p>
      <p>В іншому поєдинку відбіркової групи В збірна Люксембургу з рахунком 0:2 програла команді Португалії, яка з другого місця вийшла на Євро-2020.</p>
      <p>Підсумкове турнірне становище: Україна - 20 очок, Португалія - ​​17, Сербія - 15, Люксембург - 4, Литва - 1.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819846-serbia-ukraina-tekstova-translacia.html">Сербія - Україна. Текстова трансляція</a>
      </blockquote>
      <p>Зазначимо, що у кваліфікації чемпіонату Європи-2020 з футболу вже визначилися 16 з 24-х учасників фінального турніру XVI континентальної першості: Бельгія, Італія, Росія, Польща, Україна, Іспанія, Англія, Франція, Туреччина, Чехія, Фінляндії, Швеція, Німеччина, Голландія, Хорватія, Австрія та Португалія.</p>
      <p>Жеребкування фінального турніру Євро-2020 відбудеться 30 листопада у Бухаресті (Румунія). Матчі XVI чемпіонату Європи пройдуть у 12 містах континенту з 12 червня по 12 липня 2020 року.</p>
    </article>
  </body>
</html>