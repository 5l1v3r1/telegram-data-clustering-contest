<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461359/%E0%A6%B6%E0%A7%8D%E0%A6%B0%E0%A7%80%E0%A6%B2%E0%A6%99%E0%A7%8D%E0%A6%95%E0%A6%BE%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F-%E0%A6%B0%E0%A6%BE%E0%A6%9C%E0%A6%BE%E0%A6%AA%E0%A6%BE%E0%A6%95%E0%A6%B8%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-17T14:01:00+00:00"/>
    <meta property="og:title" content="শ্রীলঙ্কার নতুন প্রেসিডেন্ট রাজাপাকসে"/>
    <meta property="og:description" content="অনলাইন ডেস্ক ॥ শ্রীলঙ্কার সাবেক যুদ্ধকালীন প্রতিরক্ষামন্ত্রী গোটাবায়া রাজাপাকসে দেশটির পরবর্তী প্রেসিডেন্ট হিসেবে নির্বাচিত হয়েছেন। রাজাপাকসের মুখপাত্র এ তথ্য নিশ্চিত করেছেন। সাত মাস আগের ভয়াবহ সন্ত্রাসী হামলার ঘটনায় ২৬৯ জনের মৃত্যুর পর এই নির্বাচন অনুষ্ঠিত হলো। ওই হামলার পর দেশটির পর্যটন শিল্প ও বিনিয়োগে ধস নামে। ..."/>
  </head>
  <body>
    <article>
      <h1>শ্রীলঙ্কার নতুন প্রেসিডেন্ট রাজাপাকসে</h1>
      <address>
        <time datetime="2019-11-17T14:01:00+00:00">17 Nov 2019, 14:01</time>
      </address>
      <figure>
        <img src="http://www.dailyjanakantha.com/files/201911/1574002875_26.jpg"/>
      </figure>
      <p>অনলাইন ডেস্ক ॥ শ্রীলঙ্কার সাবেক যুদ্ধকালীন প্রতিরক্ষামন্ত্রী গোটাবায়া রাজাপাকসে দেশটির পরবর্তী প্রেসিডেন্ট হিসেবে নির্বাচিত হয়েছেন। রাজাপাকসের মুখপাত্র এ তথ্য নিশ্চিত করেছেন। সাত মাস আগের ভয়াবহ সন্ত্রাসী হামলার ঘটনায় ২৬৯ জনের মৃত্যুর পর এই নির্বাচন অনুষ্ঠিত হলো।</p>
      <p>ওই হামলার পর দেশটির পর্যটন শিল্প ও বিনিয়োগে ধস নামে। তাই দেশটির এই আর্থিক সঙ্কটের মধ্যে প্রেসিডেন্ট নির্বাচন খুবই গুরুত্বপূর্ণ ছিলেন। এই নির্বাচনের মাধ্যমে দেশের জনগণ তাদের পরবর্তী প্রেসিডেন্টকে বেছে নিয়েছেন। এই নির্বাচনে ক্ষমতাসীন সরকারের আবাসন বিষয়ক মন্ত্রী সাজিথ প্রেমাদাসার এবং গোটাবায়া রাজাপাকসের মধ্যে তুমুল প্রতিদ্বন্দ্বিতা হয়েছে।</p>
      <p>অবসরপ্রাপ্ত সাবেক লে. কর্নেল রাজাপাকসে (৭০) প্রায় ৪৮ দশমিক দুই শতাংশ ভোট পেয়েছেন। প্রায় ৩০ লাখ ব্যালোট গণনা শেষ হয়েছে।</p>
      <p>রাজাপাকসের মুখপাত্র কেহেলিয়া রামবুকওয়েলা এএফপিকে বলেন, আমরা ৫৩ থেকে ৫৪ শতাংশ ভোট পেয়েছি। এটা পরিষ্কার যে আমরাই জয়ী হয়েছি। আমরা খুব খুশি যে গোটাবায়া দেশের পরবর্তী প্রেসিডেন্ট হচ্ছেন। তিনি আগামীকাল বা তার পরেরদিন শপথ নেবেন।</p>
      <p>রাজাপাকসের প্রতিদ্বন্দ্বী সাজিথ প্রেমাদাসা (৫২) ৪৫ দশমিক তিন শতাংশ ভোট পেয়েছেন। নির্বাচন কমিশনের চেয়ারম্যান মাহিন্দা দেশাপ্রিয়া বলেন, কমপক্ষে ৮০ শতাংশ ভোটার শনিবারের ভোটে অংশ নিয়েছেন।</p>
    </article>
  </body>
</html>