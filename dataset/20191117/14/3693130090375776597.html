<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sari-yelekliler-1-yasinda-1207805.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T14:51:00+00:00"/>
    <meta property="og:title" content="Sarı Yelekliler 1 yaşında"/>
    <meta property="og:description" content="Fransa'da geçen yıl akaryakıt zamlarını protesto amacıyla başlayıp hükümet karşıtı gösterilere dönüşen ve ülke çapına yayılan 'Sarı Yelekliler' gösterilerinin yıl dönümünde sokaklar karıştı, polis 147 göstericiyi gözaltına aldı."/>
  </head>
  <body>
    <article>
      <h1>Sarı Yelekliler 1 yaşında</h1>
      <h2>Fransa'da geçen yıl akaryakıt zamlarını protesto amacıyla başlayıp hükümet karşıtı gösterilere dönüşen ve ülke çapına yayılan 'Sarı Yelekliler' gösterilerinin yıl dönümünde sokaklar karıştı, polis 147 göstericiyi gözaltına aldı.</h2>
      <address>
        <time datetime="2019-11-17T14:51:00+00:00">17 Nov 2019, 14:51</time>
      </address>
      <p><b>Fransa'da </b>son yılların en büyük protesto dalgası Sarı Yelekliler, birinci yılını doldurdu.</p>
      <p>Başkent Paris dahil dün birçok kentte yapılan protestolarda polis göz yaşartıcı gaz ve tazyikli su kullandı. Paris'te Cumartesi akşamı itibariyle 147 göstericinin gözaltına alındığı açıklandı.</p>
      <p>
        <b>Gösterilerde yer yer şiddet olayları yaşandı. Bazı göstericiler araçlara ve özellikle bankalara zarar verdi, lastikler yakarak barikatlar kurdu.</b>
      </p>
      <p>Doğu Fransa'dan protestolara katılmak için Paris'e gelmiş olan bir gösterici "Bunun şidete dönüşmüş olması bizi hayal kırıklığına uğrattı" diye konuştu.</p>
      <p>Bordeaux, Nantes ve Lyon kentlerinde de göstericiler ile polis karşı karşıya geldi.</p>
      <p>Protestocular<b> Fransa Cumhurbaşkanı Emmanuel Macron</b>'u sıradan vatandaşların ihtiyaçlarını gözardı etmekle suçluyor.</p>
      <p>Geçen yıl Kasım ayında akaryakıt zammı nedeniyle başlayan ancak daha sonra maaşların yetersizliği, hayat pahalılığı ve ekonomik eşitsizliğe karşı bir toplumsal harekete dönüşen protestolar tüm ülkeye yayılmıştı.</p>
      <p>Cumhurbaşkanı Macron çeşitli vergi indirimleri, emekli maaşlarına zam ve bazı ekonomik reformlarla protestoları dindirmeye çalıştı ancak protestocuların çoğu hâlâ yeterli adımların atılmadığı görüşünde.</p>
    </article>
  </body>
</html>