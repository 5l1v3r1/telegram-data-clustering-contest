<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/promqnata-na-%e2%80%9eskuadra-adzura%e2%80%9c-pri-roberto-manchini-1407048.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T14:03:00+00:00"/>
    <meta property="og:title" content="Промяната на „Скуадра адзура“ при Роберто Манчини"/>
    <meta property="og:description" content="Доста неща се промениха за Италия в последните две години от момента, в който „Скуадра адзура“ не успя да се класира за Мондиал 2018 в Русия С идването на Роберто Манчини като национален селекционер италианците започнаха да се връщат към времената, в които бяха един от най-опасните и респектирани тимове на планетата"/>
  </head>
  <body>
    <article>
      <h1>Промяната на „Скуадра адзура“ при Роберто Манчини</h1>
      <address><time datetime="2019-11-17T14:03:00+00:00">17 Nov 2019, 14:03</time> by <a rel="author">Sportlive.bg</a></address>
      <p>Доста неща се промениха за Италия в последните две години от момента, в който „Скуадра адзура“ не успя да се класира за Мондиал 2018 в Русия. С идването на <a href="https://www.sportlive.bg/tags/12547">Роберто Манчини</a> като национален селекционер италианците започнаха да се връщат към времената, в които бяха един от най-опасните и респектирани тимове на планетата.</p>
      <p>Онази <a href="https://www.sportlive.bg/tags/11565">Италия</a> от 13-ти ноември 2017г. вече остана в историята, заради невъзмжността си или по-скоро заради възможността да се провали в нещо, което по принцип се счита за лесна задача – да се преодолеят квалификациите и да се стигне до класиране на световно първенство. От останките на разочароващия период на Джампиеро Вентура се роди един свеж нов отбор, който за момента се справя блестящо и печели мачовете си.</p>
      <p>След победата с 3:0 като гост на Босна е време да теглим чертата и да обобщим първите две години на Манчини като национален селекционер. 54-годишният италианец записа 10-та поредна победа начело на Италия - нещо, което не се бе случвало никога досега. Но трябва да обърнем внимание на това, че „Скуадра адзура“ не само печели, но и играе добре. Те играят за удоволствие, пресирайки опонента си и доминирайки в мачовете. В допълнение към това, през последните 2 години Манчини е дали шанс на 52-ма футболисти да вземат участие в мачове на родината си, като 22-ма дебютираха за Италия в този период. Ако се върнем 2 години назад, ще видим, че средната възраст на италианците в онзи злополучен мач срещу Швеция, завършил 0:0, бе 30 години и 8 месеца. В момента средната възраст на отбора е 26 години и 3 месеца.</p>
      <p>Другото лято предстои да разберем каква ще е съдбата на този млад италиански отбор на шампионата на Европа. Но не можем да отречем, че каквото и да се случи, Манчини трябва да бъде поздравен за добре свършената работа. <i><a href="https://www.sportlive.bg/worldfootball/italy/Manchini-Baloteli-shte-byde-povikan-ako-e-vyv-forma-1405875.html">А дали на Евро 2020 няма да видим един позабравен италиански герой?</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Manchini-im-vyrna-blqsyka-Italiq-s-vpechatlqvasht-rekord-sled-boq-nad-Bosna-1406806.html"/>
        <a href="https://www.sportlive.bg/bgfootball/national-team/Potvyrdeno-Bylgariq-poluchi-nov-shans-da-se-klasira-za-Evro-2020-1406744.html"/>
        <a href="https://www.sportlive.bg/timeout/facefromnews/Uau!-Vizhte-kak-izglezhda-Roberto-Manchini-na-53-g-(SNIMKA)-692842.html"/>
        <a href="https://www.sportlive.bg/worldfootball/italy/Golemite-lipsvashti-na-Mondiala-zavyrshiha-naravno-v-Torino-678029.html"/>
        <a href="https://www.sportlive.bg/worldfootball/italy/Manchini-s-ambiciozna-cel-Italiq-shte-specheli-Evro-2020-1384330.html"/>
      </related>
    </article>
  </body>
</html>