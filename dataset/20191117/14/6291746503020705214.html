<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/17/cosa-ce-stasera-in-tv-100/"/>
    <meta property="og:site_name" content="Il Post"/>
    <meta property="article:published_time" content="2019-11-17T14:36:35+00:00"/>
    <meta property="og:title" content="Cosa c’è stasera in tv"/>
    <meta property="og:description" content="Il film che stravinse gli Oscar del 2011, una nuova fiction con Sergio Castellitto, e poco altro"/>
  </head>
  <body>
    <article>
      <h1>Cosa c’è stasera in tv</h1>
      <h2>Il film che stravinse gli Oscar del 2011, una nuova fiction con Sergio Castellitto, e poco altro</h2>
      <address>
        <time datetime="2019-11-17T14:36:35+00:00">17 Nov 2019, 14:36</time>
      </address>
      <p>La programmazione televisiva della domenica non offre moltissimo: su Iris danno <i>Il discorso del Re</i>, l’unico film notevole fra quelli trasmessi stasera in chiaro, mentre sui canali più tradizionali abbiamo una nuova fiction con Sergio Castellitto e Giorgio Panariello (Rai 1), la solita puntata delle Iene (Italia 1), il terzo film della saga di Jason Bourne (Rete 4) e una vecchia puntata di <i>Un giorno in pretura</i> sulla morte di Stefano Cucchi (Rai 3).</p>
      <p>
        <b>Rai 1</b>
      </p>
      <p><b>21.25 – Pezzi unici</b><br/>Prima puntata di una nuova fiction con Sergio Castellitto, Giorgio Panariello e Irene Ferri. Castellitto interpreta un artigiano e padre di un artigiano-insegnante che dopo l’inaspettata morte del figlio eredita alcuni suoi allievi di una scuola professionale, ognuno coi suoi problemi.</p>
      <figure>
        <iframe data-src="https://twitter.com/RaiUno/status/1196035255687241728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 2</b>
      </p>
      <p><b>21.00 – Che tempo che fa</b><br/>È una nuova puntata del talk show presentato da Fabio Fazio con Luciana Littizzetto e Filippa Lagerback. Il programma da quest’anno è su Rai 2 invece che su Rai 1. Tra gli ospiti di questa sera ci sono Michel Platini, Raffella Carrà, Antonio Albanese, Francesco Guccini e la cantante Lous and the Yakuza (unico ospite under 50).</p>
      <figure>
        <iframe data-src="https://twitter.com/chetempochefa/status/1195666665335382016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 3</b>
      </p>
      <p><b>20.30 – Un giorno in pretura</b><br/>Lo storico programma di cronaca giudiziaria racconta il processo per la morte di Stefano Cucchi, che pochi giorni fa ha prodotto <a href="https://www.ilpost.it/2019/11/14/condanne-carabinieri-cucchi/">le prime condanne</a>.</p>
      <figure>
        <iframe data-src="https://twitter.com/ginpretura/status/1195974855251779584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rete 4</b>
      </p>
      <p><b>21.27 – The Bourne Ultimatum</b><br/>Terzo film della saga d’azione con protagonista Matt Damon, uscito nel 2007 e da allora ritrasmesso parecchie volte in tv.</p>
      <figure>
        <iframe src="https://www.youtube.com/embed/TL9FVFHEQaI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.22 – Monteperdido</b><br/>Secondo episodio della prima stagione di una serie tv spagnola la cui attrice protagonista è la stessa di <i>Il Segreto</i>. “È rimasta nel cuore di tutti gli italiani”, scrive Sorrisi e Canzoni. “Anche perché quando è protagonista di una fiction riesce sempre a farci emozionare”. Vedete un po’ voi.</p>
      <figure>
        <iframe src="https://www.youtube.com/embed/5OGB5AgAU9Q" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Italia 1</b>
      </p>
      <p><b>21.10 – Le Iene Show</b><br/>Nuova puntata del programma televisivo di intrattenimento ideato da Davide Parenti e condotto da Alessia Marcuzzi e Nicola Savino assieme alla Gialappa’s Band.</p>
      <figure>
        <iframe data-src="https://twitter.com/redazioneiene/status/1195960749006446592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>La7</b>
      </p>
      <p><b>20.35 – Non è l’Arena</b><br/>Continua il programma di approfondimento e inchieste condotto da Massimo Giletti.</p>
      <figure>
        <iframe data-src="https://twitter.com/La7tv/status/1196023425078181889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.30 – Gran Premio di Formula 1 del Brasile</b><br/>TV8 trasmette in leggera differita il penultimo Gran Premio della stagione che si corre all’autodromo José Carlos Pace di San Paolo.</p>
      <hr/>
      <p>
        <b>Rai Movie</b>
      </p>
      <p><b>21.10 – Qualcosa di nuovo</b><br/>Il penultimo film di Cristina Comencini, uscito nel 2016 e con protagoniste Micaela Ramazzotti e Paola Cortellesi, che interpretano due donne che condividono una relazione con un ragazzo 19enne.</p>
      <figure>
        <iframe src="https://www.youtube.com/embed/HOG2S2GMxSw" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.00 – Il discorso del Re</b><br/>Film biografico sul re britannico George VI (e la sua balbuzie) che vinse i premi principali agli Oscar del 2011: miglior film, miglior regia e miglior attore protagonista a Colin Firth. <a href="https://www.ilpost.it/2011/02/12/vero-e-falso-nel-discorso-del-re/">Qui</a> raccontammo cosa c’è di vero e cosa no nella trama del film.</p>
      <figure>
        <iframe src="https://www.youtube.com/embed/YaW3lyOYcA0" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno, 21.15: Outing – Fidanzati per sbaglio</b>
      </p>
      <figure>
        <iframe src="https://www.youtube.com/embed/u5CB97AIFkY" width="675" height="380" data-service="Youtube" scrolling="no"/>
      </figure>
      <p>
        <b>Sky Cinema Action, 21.00: A 30 secondi dalla fine</b>
      </p>
      <figure>
        <iframe src="https://www.youtube.com/embed/Tng9lr0Vra4" width="675" height="506" data-service="Youtube" scrolling="no"/>
      </figure>
      <p>
        <b>Sky Cinema Drama, 21.00: La Mappa del mondo</b>
      </p>
      <figure>
        <iframe src="https://www.youtube.com/embed/0lJ6R-RWf8o" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Oppure</b>
      </p>
      <blockquote>
        <a href="https://www.ilpost.it/2019/11/09/25-gran-documentari-su-netflix/">25 documentari su Netflix</a>
      </blockquote>
      <related>
        <h4>Articoli Correlati</h4>
        <a href="https://www.ilpost.it/2019/11/17/anonymous-project-midcentury-memories-taschen/"/>
        <a href="https://www.ilpost.it/2019/11/17/wikihow-storia/"/>
        <a href="https://www.ilpost.it/2019/11/16/tiktok-lobbismo-europa-leggi/"/>
      </related>
    </article>
  </body>
</html>