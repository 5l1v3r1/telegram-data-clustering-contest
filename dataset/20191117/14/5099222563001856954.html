<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23496201-alegerile-parlamentare-belarus-considerate-barometru-puterii-presedintelui-aleksandr-lukasenko.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-17T14:32:00+00:00"/>
    <meta property="og:title" content="Alegerile parlamentare în Belarus, considerate un barometru al puterii președintelui Aleksandr Lukașenko"/>
    <meta property="og:description" content="Cetățenii Belarusului sunt așteptați duminică la urne pentru alegerea membrilor Parlamentului, scrutinul fiind considerat de analiști drept un barometru al puterii președintelui Aleksandr Lukașenko,"/>
  </head>
  <body>
    <article>
      <h1>Alegerile parlamentare în Belarus, considerate un barometru al puterii președintelui Aleksandr Lukașenko</h1>
      <address><time datetime="2019-11-17T14:32:00+00:00">17 Nov 2019, 14:32</time> by <a rel="author">V.M.</a></address>
      <p><b>Cetățenii Belarusului sunt așteptați duminică la urne pentru alegerea membrilor Parlamentului, scrutinul fiind considerat de analiști drept un barometru al puterii președintelui Aleksandr Lukașenko, care conduce fosta republică sovietică de un sfert de secol, relatează agenția DPA, citată de Mediafax.</b><br/><br/>Membrii Parlamentului de la Minsk, care provin din diverse partide politice, îl susțin în general pe președintele Lukașenko, care conduce țara în mod autoritar de un sfert de secol.<br/><br/>Alegerile vor fi supravegheate de Organizația pentru Securitate și Cooperare în Europa (OSCE), care a trimis peste 400 de observatori în Belarus pentru a monitoriza procesul de vot.<br/><br/>Anterior, cu ocazia precedentelor alegeri legislative, în urma cu trei ani, OSCE a criticat dur autoritățile din Belarus, afirmând că votul a fost "afectate un număr semnificativ de nereguli și lipsa transparenței".<br/><br/>Procesul de vot a început în Belarus la ora locală 8:00 (ora României, 7:00) și se va încheia la ora locală 20:00 (ora României, 19:00).<br/><br/>Rusia este principalul aliat al Belarusului, cele două țări cooperând îndeaproape în plan economic și militar, însă Lukașenko a încercat în ultimii ani să normalizeze relațiile Minskului cu Uniunea Europeană și Statele Unite, pentru a contrabalansa influența Moscovei.</p>
    </article>
  </body>
</html>