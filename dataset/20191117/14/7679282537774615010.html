<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/haryana/story-honeypreet-wants-to-meet-ram-rahim-write-letter-to-sunariya-jail-administration-2854542.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T14:54:19+00:00"/>
    <meta property="og:title" content="राम रहीम से मिलना चाहती है हनीप्रीत, जेल प्रशासन से मांगी इजाजत"/>
    <meta property="og:description" content="जमानत पर जेल से बाहर आई हनीप्रीत ने सुनारिया जेल में सजा काट रहे गुरमीत राम रहीम से मिलने की इच्छा जताई है। हनीप्रीत ने सुनारिया जेल प्रशासन को पत्र भेजा है। सुनारिया जेल अधीक्षक ने सिरसा पुलिस..."/>
  </head>
  <body>
    <article>
      <h1>राम रहीम से मिलना चाहती है हनीप्रीत, जेल प्रशासन से मांगी इजाजत</h1>
      <address><time datetime="2019-11-17T14:54:19+00:00">17 Nov 2019, 14:54</time> by <a rel="author">हिन्दुस्तान संवाददाता।,रोहतक।</a></address>
      <p>जमानत पर जेल से बाहर आई हनीप्रीत ने सुनारिया जेल में सजा काट रहे गुरमीत राम रहीम से मिलने की इच्छा जताई है। हनीप्रीत ने सुनारिया जेल प्रशासन को पत्र भेजा है। सुनारिया जेल अधीक्षक ने सिरसा पुलिस अधीक्षक को पत्र लिखकर पूछा है कि हनीप्रीत की राम रहीम से मुलाकात को लेकर पुलिस को कोई एतराज है या नहीं। पुलिस अपनी रिपोर्ट में मुलाकात पर ऐतराज जता सकती है। दो सप्ताह पूर्व हनीप्रीत को पंचकूला कोर्ट ने जमानत दी थी। </p>
      <h3>Read Also: <a href="https://www.livehindustan.com/national/story-14-year-old-girl-saved-from-becoming-a-child-bride-2854298.html">बालिका वधू बनने से बची 14 वर्षीय लड़की, पुलिस ने रुकवाया रस्म, जाने पूरा मामला</a></h3>
      <p>वहीं, पत्रकार रामचंद्र छत्रपति के बेटे अंशुल छत्रपति का कहना है कि पुलिस के अनुसार हनीप्रीत गुरमीत राम रहीम की सबसे बड़ी राजदार है, पुलिस ने पंचकूला हिंसा को लेकर अपनी रिपोर्ट में भी यही बात कही है। ऐसे में हनीप्रीत की गुरमीत राम रहीम से मुलाकात सही नहीं है। हनीप्रीत अंबाला जेल से सिरसा डेरा सच्चा सौदा पहुंची। हनीप्रीत फिलहाल डेरा सच्चा सौदा में ही रह रही है। 12 नवंबर को शाह मस्ताना के अवतार दिवस पर डेरा में आयोजित कार्यक्रम में नजर आई थी।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>   </p>
    </article>
  </body>
</html>