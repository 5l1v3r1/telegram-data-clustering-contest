<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/barsa-i-mesi-pregovaryat-za-nov-dogovor-406968.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T14:13:51+00:00"/>
    <meta property="og:title" content="Барса и Меси преговарят за нов договор"/>
    <meta property="og:description" content="Каталунците искат да задържат нападателя на всяка цена"/>
  </head>
  <body>
    <article>
      <h1>Барса и Меси преговарят за нов договор</h1>
      <address><time datetime="2019-11-17T14:13:51+00:00">17 Nov 2019, 14:13</time> by <a rel="author">Пламен Вълков</a></address>
      <p>Спортният директор на Барселона Ерик Абидал коментира пред испанските медии, че клубът води преговори за продължаване на договора със звездата на тима Лео Меси.</p>
      <p>"Преговорите все още се водят. Не зная, дали ще се появят новини в близко време, тъй като решението зависи от играча и от неговото обкръжение. Клубът разчита, че въпросът ще бъде решен възможно най-скоро. Срокът на договора ще е ясен, след като всичко стане ясно, но аз съм настроен позитивно", коментира Абидал пред Мундо Депортиво.</p>
      <p>"Също така обсъждаме договора и на Фати. Той е млад футболист, който ние трябва да защитим. Трябва да обсъдим всички детайли със семейството му и агентът му", каза Абидал по повод договора и на младока Ансумане Фати, който от старта на сезона има 8 мача и е реализирал два гола за каталунския тим.</p>
    </article>
  </body>
</html>