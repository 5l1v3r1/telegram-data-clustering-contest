<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/britse-conservatieven-beloven-strengere-migratieregels-na-brexit/"/>
    <meta property="og:site_name" content="SCEPTR"/>
    <meta property="article:published_time" content="2019-11-17T14:35:58+00:00"/>
    <meta property="og:title" content="Britse Conservatieven beloven strengere migratieregels na Brexit"/>
    <meta property="og:description" content="In hun campagne pakt de Conservatieve Partij uit met de belofte om strengere voorwaarden op te leggen aan EU-onderdanen die naar het Verenigd Koninkrijk willen migreren."/>
  </head>
  <body>
    <article>
      <h1>Britse Conservatieven beloven strengere migratieregels na Brexit</h1>
      <address><time datetime="2019-11-17T14:35:58+00:00">17 Nov 2019, 14:35</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>Op 12 december trekken de Britten naar de stembus voor vervroegde algemene verkiezingen. Premier <a href="https://sceptr.net/tag/boris-johnson">Boris Johnson</a> en zijn Conservatieve Partij hopen zo een meerderheid in zetels te bereiken om het Brexitakkoord met de Europese Unie door het Lagerhuis te loodsen. In hun campagne pakken ze uit met de belofte om strengere voorwaarden op te leggen aan EU-onderdanen die naar het Verenigd Koninkrijk willen migreren.</b>
      </p>
      <p>Onderdeel van het Brexitakkoord dat Johnson en co bereikten met Brussel is de handhaving van het vrij verkeer van personen tot eind 2020. Tot dan zullen burgers van de Europese Unie vrij naar het Verenigd Koninkrijk kunnen reizen om er te wonen, werken… Tegen 2021 zal er daarom nieuwe regelgeving moeten komen die de migratie van EU-burgers inricht.</p>
      <figure>
        <iframe data-src="https://twitter.com/BBCPolitics/status/1196000867704377344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Controle over migratie terugwinnen</h3>
      <p>In aanloop naar de vervroegde verkiezingen van 12 december pakken de Conservatieven uit met de belofte om dat regelgevend kader streng in te vullen. Zo moet voor de partij van premier Johnson een grote meerderheid van migranten, onafhankelijk van waar ze komen, eerst een concrete jobaanbieding kunnen voorleggen alvorens naar het Verenigd Koninkrijk te komen. Vandaag kan een EU-burger nog voor een bepaalde termijn in een andere lidstaat verblijven om er werk te zoeken en terwijl sociale voordelen krijgen, ongeacht het bestaan van een concrete vacature of jobaanbieding. Een uitzondering willen de Conservatieven wel maken voor hoogopgeleide wetenschappers en mensen die een eigen zaak willen opstarten.</p>
      <p>Eens in het Verenigd Koninkrijk zullen EU-burgers – althans zo belooft de Conservatieve Partij – ook veel langer moeten wachten om toegang te krijgen tot sociale voordelen. Waar de termijn vandaag nog op 3 maanden ligt, zou die worden opgetrokken tot 5 jaar.</p>
      <p><i>“Wat we zullen doen is ervoor zorgen dat de regering en het parlement controle hebben over migratie”</i>, verduidelijkte Buitenlandminister <a href="https://sceptr.net/tag/dominic-raab">Dominic Raab</a> op de BBC. <i>“Zodat we enerzijds de voordelen ervan krijgen en anderzijds de kosten en druk kunnen controleren.</i>“</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/farage-maakt-ruimte-voor-johnson/"/>
        <a href="https://sceptr.net/2019/11/zetelprognose-tories-van-boris-johnson-winnen-ruime-meerderheid/"/>
        <a href="https://sceptr.net/2019/11/labour-en-conservatieven-willen-allebei-met-geld-smijten/"/>
      </related>
    </article>
  </body>
</html>