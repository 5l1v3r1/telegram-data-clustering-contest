<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/daily-mail-sebastiano-esposito-tra-i-talenti-da-osservare-per-il-2020-323315"/>
    <meta property="og:site_name" content="FcInterNews.it"/>
    <meta property="article:published_time" content="2019-11-17T14:37:15+00:00"/>
    <meta property="og:title" content="Daily Mail - Sebastiano Esposito tra i talenti da osservare per il 2020"/>
    <meta property="og:description" content="Il tabloid britannico Daily Mail ha pubblicato la lista dei 20 giovani talenti del mondo del calcio da tenere maggiormente sotto osservazione nel 2020. Inevitabile, si può dire, la presenza di..."/>
  </head>
  <body>
    <article>
      <h1>Daily Mail - Sebastiano Esposito tra i talenti da osservare per il 2020</h1>
      <address><time datetime="2019-11-17T14:37:15+00:00">17 Nov 2019, 14:37</time> by <a rel="author">Christian Liotta</a></address>
      <p>Il tabloid britannico <i>Daily Mail</i> ha pubblicato la lista dei 20 giovani talenti del mondo del calcio da tenere maggiormente sotto osservazione nel 2020. <b>Inevitabile, si può dire, la presenza di Sebastiano Esposito,</b> il gioiellino dell'Inter che quest'anno sta decisamente bruciando le tappe diventando ormai elemento fisso della prima squadra di<b> Antonio Conte </b>con tanto di debutto in Champions prima e in campionato poi. Questa la motivazione del tabloid: "Conte ha ormai riposto totale fiducia in lui. Ha anche offerto versatilità, essendo in grado di giocare su tutti i lati in un attacco a tre, <b>anche se il ruolo dove eccelle è quello di attaccante centrale</b>". Nella lista c'è anche il portiere brasiliano <b>Gabriel Brazao</b>, di proprietà dell'Inter in questa stagione in prestito all'Albacete. </p>
      <p>
        <a href="https://www.videointer.it/watch.php?vid=00db9f57e">
          <b>VIDEO - TRAVERSA DA FERMO, GOL IN SLALOM E ASSIST: ESPOSITO-SHOW CON L'UNDER 19 AZZURRA</b>
        </a>
      </p>
    </article>
  </body>
</html>