<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kultura/tarsasjatekok-ezreit-mutatjak-be-a-lurdy-hazban-1873425/"/>
    <meta property="og:site_name" content="Világgazdaság"/>
    <meta property="article:published_time" content="2019-11-17T14:33:00+00:00"/>
    <meta property="og:title" content="Társasjátékok ezreit mutatják be a Lurdy Házban"/>
    <meta property="og:description" content="A rendezvényen társasjátékos egyesületek és kiadók szakavatott játékmesterei segítenek eligazodni a számtalan társasjáték között."/>
  </head>
  <body>
    <article>
      <h1>Társasjátékok ezreit mutatják be a Lurdy Házban</h1>
      <address><time datetime="2019-11-17T14:33:00+00:00">17 Nov 2019, 14:33</time> by <a rel="author">MTI</a></address>
      <p>Négyszázötven asztalon 80 játékmester segítségével több mint ezer magyar és külföldi játékot lehet kipróbálni a Társasjátékok ünnepén, amelyet november 23-án és 24-én tartanak Budapesten, a Lurdy Házban.</p>
      <blockquote>A modern családi, felnőtt és gyerek társasjátékok országos fesztiválján több játékkiadó és forgalmazó, társasjátékos szervezet, egyesület, klub, társasjátékos szórakozóhely képviselteti magát</blockquote>
      <p>– közölték a szervezők.</p>
      <figure>
        <img src="https://www.vg.hu/wp-content/uploads/2019/11/043dpapa1711259918173dpai.jpg"/>
        <figcaption>Fotó: AFP</figcaption>
      </figure>
      <aside>A hétvégén 9 teremben lesz lehetősége a résztvevőknek kipróbálni több mint ezer magyar és külföldi logikai, stratégiai, party, családi és gyerektársasjátékokat.</aside>
      <p>A rendezvényen társasjátékos egyesületek és kiadók szakavatott játékmesterei segítenek eligazodni a számtalan társasjáték között, segítenek megtalálni mindenki számára a neki való játékot.</p>
      <p>Az eseményen új és díjazott társasjátékok mellett a fejlesztői teremben az érdeklődők kipróbálhatják a még fejlesztés alatt álló társasjátékokat is, így bepillantást nyerhetnek a társasjáték-alkotás kulisszatitkaiba.</p>
      <p>A program keretén belül versenyt is rendeznek a szervezők – írták a tájékoztatóban.</p>
    </article>
  </body>
</html>