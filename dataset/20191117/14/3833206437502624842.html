<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Dva-samoleta-se-sbluskaha-sled-kacane-na-letishteto-vuv-Frankfurt-914453"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T14:40:00+00:00"/>
    <meta property="og:title" content="Два самолета се сблъскаха след кацане на летището във Франкфурт"/>
    <meta property="og:description" content="Самолет на &quot;Еър Намибия&quot; се сблъска със самолет на &quot;Кореън Еър&quot; след кацане на летището във Франкфур..."/>
  </head>
  <body>
    <article>
      <h1>Два самолета се сблъскаха след кацане на летището във Франкфурт</h1>
      <address>
        <time datetime="2019-11-17T14:40:00+00:00">17 Nov 2019, 14:40</time>
      </address>
      <p>Самолет на "Еър Намибия" се сблъска със самолет на "Кореън Еър" след кацане на летището във Франкфурт на Майн в събота вечерта, предаде БГНЕС. Няма информация за ранени хора.</p>
      <p>И двата самолета са повредени. От "Еър Намибия случаят беше наречен "малка авария".</p>
      <p>Говорителка на летището във Франкфурт заяви, че инцидентът е станал около 18:00 ч. в събота. Тя каза, че никой не е пострадал и причините за катастрофата остават неясни.</p>
      <p>"Лявото крило на самолет на "Еър Намибия" се сблъска с хоризонталния стабилизатор на полета на "Кореън Еър" KE905, докато чакаше на пистата за рулиране след кацане", се казва в съобщение на Кореън Еър.</p>
      <p>Южнокорейският самолет е превозвал 241 пътници и 40 души екипаж по това време.</p>
      <p>"Ние потвърждаваме, че нито един пътник и член на екипажа не са пострадали", добави Еър Намибия в собствено изявление.</p>
      <p>"Кореън Еър" заяви, че полетът до Сеул е отложен с 21 часа, а на засегнатите пътници е било предложено настаняване.</p>
      <p>От "Еър Намибия" също настанили пътниците, докато намерят алтернативен полет.</p>
    </article>
  </body>
</html>