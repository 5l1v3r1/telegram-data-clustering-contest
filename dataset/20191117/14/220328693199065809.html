<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ucheni-ot-ban-piyte-poveche-rakiya-406969.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T14:23:29+00:00"/>
    <meta property="og:title" content="Учени от БАН: Пийте повече ракия!"/>
    <meta property="og:description" content="Народната напитка на българина била изключително полезна"/>
  </head>
  <body>
    <article>
      <h1>Учени от БАН: Пийте повече ракия!</h1>
      <address><time datetime="2019-11-17T14:23:29+00:00">17 Nov 2019, 14:23</time> by <a rel="author">Редактор</a></address>
      <p>Според последните твърдения на учените от БАН, ракията имала много полезни за здравето свойства. Тя била особено полезна за метаболизма, след като съставките на напитката забързват храносмилането и стимулират отделянето на храносмилателни сокове и ензими, които спомагат за по-добро усвояване на хранителните съставки.</p>
      <p>Ако пиете по 50-70 грама <a href="http://www.rakianews.com/">р</a>акия всяка вечер, ще забравите за всякакви стомашни проблеми и ще можете да поддържате оптимално тегло.</p>
      <p>За лечение на бронхит, можете да си направите лесно вкъщи уникална настойка, която се състои от 1/2 л ракия, 10 счукани зърна карамфил, 10 гр. стрита медицинска дъвка, 5 гр. нишадър и 5 гр. боров терпентин.</p>
      <p>Всички тези съставки се смесват изключително добре и оставяте да престои 10 дни на тъмно и хладно място. След като мине този период, сместа се прецежда и се приема по 1 с.л. всеки ден, около 30 минути преди храненията.</p>
      <p>При простудни заболявания, по-възрастните от вас сигурно помнят как нашите баби и дядовци са си правели домашни лекове за разтривки. В около 200 мл ракия се разтварят 2 аспирина. С така направената смес се обтрива цялото тяло, като предварително се разтрива с вълнен парцал за сгряване.</p>
      <p>В някои региони на страната вместо аспирините са разтваря в ракията 30 гр. сух камфор. След като се направи разтривката, пациентът трябва обезателно да легне и да бъде завит с вълнени одеяла, за да може да се изпоти.</p>
      <p>Ракията е изключително добър помощник в борбата с язвата</p>
      <p>За нейното лечение се приготвя отвара от 4 с.л. цвят от звъниче или жълт кантарион, които се накисват в 1 литър ракия. След 7 дена отварата се прецежда и се приема по 30 мл на гладно, преди всяко хранене.</p>
      <p>Ракията помага много и в борбата с коварното заболяване подагра</p>
      <p>За целта се прави разтвор от 1/2 л ракия, в която се разтварят 10 гр. зърна карамфил.</p>
      <p>След като се разтворят добре съставките, всяка вечер, преди лягане, трябва да си правите компреси на болното място.</p>
      <p>Напитката също така води успешни битки и със зъбобола, както и при лечение на безплодие.</p>
      <p>Така, че пийте ракия! Или както се казва по рекламите - консумирайте с удоволствие и мярка.</p>
      <p> </p>
    </article>
  </body>
</html>