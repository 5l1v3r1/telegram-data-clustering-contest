<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119419-nece-biti-izmene-koalicionog-sporazuma-o-vladi-nemacke-kaze-sefica-cdu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-17T14:10:04+00:00"/>
    <meta property="og:title" content="Neće biti izmene koalicionog sporazuma o vladi Nemačke, kaže šefica CDU"/>
    <meta property="og:description" content="Predsednica vladajuće nemačke Hrišćansko-demokratske unije (CDU) Anegret Kramp-Karenbauer odbacila je danas pozive da se izmeni koalicioni sporazum na osnovu kojeg je formirana vlada kancelarke Angele Merkel.Koalicionu vladu Angele Merkel čine njena CDU, Hrišćansko-socijalna unija i Socijaldemokratska partija Nemačke (SPD).Na polovini mandata vlade, socijaldemokrate biraju novo rukovodstvo, a očekuje se da sledećeg meseca odluče da li će ostati u vladi.Jedan od kandidata za predsednika SPD je za temeljnu promenu prošlogodišnjeg koalicionog sporazuma, a to traži i jedan uticajni poslanik CDU.Medjutim, Kramp-Karenbauer je uoči partijske konferencije sledeće nedelje kazala da nije zainteresovana za promenu sporazuma.&quot;Koalicioni sporazum je validan i svakako neće biti predmet novih pregovora&quot;, navela je liderka CDU za &quot;Velt am Zontag&quot;."/>
  </head>
  <body>
    <article>
      <h1>Neće biti izmene koalicionog sporazuma o vladi Nemačke, kaže šefica CDU</h1>
      <address>
        <time datetime="2019-11-17T14:10:04+00:00">17 Nov 2019, 14:10</time>
      </address>
      <slideshow>
        <figure>
          <img src="https://static.beta.rs/thumbs/6f9879f5.556x371.jpg"/>
        </figure>
        <figure>
          <img src="https://static.beta.rs/thumbs/49c3fdb7.515x371.jpg"/>
        </figure>
      </slideshow>
      <p><b>Predsednica vladajuće nemačke Hrišćansko-demokratske unije (CDU) Anegret Kramp-Karenbauer odbacila je danas pozive da se izmeni koalicioni sporazum na osnovu kojeg je formirana vlada kancelarke Angele Merkel.</b><br/><br/>Koalicionu vladu Angele Merkel čine njena CDU, Hrišćansko-socijalna unija i Socijaldemokratska partija Nemačke (SPD).<br/><br/>Na polovini mandata vlade, socijaldemokrate biraju novo rukovodstvo, a očekuje se da sledećeg meseca odluče da li će ostati u vladi.<br/><br/>Jedan od kandidata za predsednika SPD je za temeljnu promenu prošlogodišnjeg koalicionog sporazuma, a to traži i jedan uticajni poslanik CDU.<br/><br/>Medjutim, Kramp-Karenbauer je uoči partijske konferencije sledeće nedelje kazala da nije zainteresovana za promenu sporazuma.<br/><br/>"Koalicioni sporazum je validan i svakako neće biti predmet novih pregovora", navela je liderka CDU za "Velt am Zontag".</p>
    </article>
  </body>
</html>