<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/beni-takip-et-ne-zaman-basliyor-1207806.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T14:52:00+00:00"/>
    <meta property="og:title" content="Beni Takip Et ne zaman başlıyor?"/>
    <meta property="og:description" content="Sosyal medya tutkunlarının yarışacağı programın yayın tarihi belli oldu."/>
  </head>
  <body>
    <article>
      <h1>Beni Takip Et ne zaman başlıyor?</h1>
      <h2>Sosyal medya tutkunlarının yarışacağı programın yayın tarihi belli oldu.</h2>
      <address>
        <time datetime="2019-11-17T14:52:00+00:00">17 Nov 2019, 14:52</time>
      </address>
      <p><b>Sosyal medya</b> tutkunlarının yarışacağı program 'Beni Takip Et', 18 Kasım Pazartesi teve2'de başlıyor.</p>
      <p>
        <b>Jess Molho'nun sunacağı ve ünlü bir sosyal medya fenomeni olmak isteyen 10 yarışmacının kıyasıya yarışacağı Beni Takip Et'in yapımcılığını Endeğer Yapım üstleniyor.</b>
      </p>
      <p>Ekranlarda reyting rekorları kırmış birçok formatın sahibi Doğa Sülen'in yaratıcısı olduğu programda, 8 hafta boyunca birbirinden ilginç 5 kadın ve 5 erkek yarışmacı, bir alışveriş merkezinde kendileri için özel olarak dizayn edilmiş yaşam alanında, bir ev konforunda yaşayacak.</p>
      <p>Hafta içi her gün 16.45'te yayınlanacak programda yarışmacılar, oynayacakları birbirinden heyecanlı oyunlar ve renkli kişilikleriyle takipçi sayılarını yükseltmeye çalışacaklar. Sonunda da, en çok takip edilen yarışmacı birinci olarak büyük ödülü kazanacak.</p>
      <p>Çekimleri Vadistanbul Avm'de yapılan <b>Beni Takip Et</b>, yarından (18 Kasım Pazartesi) itibaren hafta içi her gün teve2'de.</p>
    </article>
  </body>
</html>