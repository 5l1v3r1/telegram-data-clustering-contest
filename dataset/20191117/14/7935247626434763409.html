<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tofas-gec-uyandi-76-82-215367h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T14:46:26+00:00"/>
    <meta property="og:title" content="TOFAŞ geç uyandı! 76-82"/>
    <meta property="og:description" content="Ligdeki son 6 maçını kazanan Bursa ekibi, özellikle Avrupa'da beklentilerin çok uzağında kalan Fenerbahçe karşısında 15 sayı geriye düştüğü maçın son çeyreğinde toparlansa da yenilgiyi önleyemedi."/>
  </head>
  <body>
    <article>
      <h1>TOFAŞ geç uyandı! 76-82</h1>
      <h2>Ligdeki son 6 maçını kazanan Bursa ekibi, özellikle Avrupa'da beklentilerin çok uzağında kalan Fenerbahçe karşısında 15 sayı geriye düştüğü maçın son çeyreğinde toparlansa da yenilgiyi önleyemedi.</h2>
      <address>
        <time datetime="2019-11-17T14:46:26+00:00">17 Nov 2019, 14:46</time>
      </address>
      <p>ING Basketbol Süper Ligi'nde başarılı bir sezon geçiren TOFAŞ, evinde şampiyonluk adayı Fenerbahçe Beko'ya 82-76 mağlup oldu. Lige Frutti Extra Bursaspor yenilgisiyle başlayan ardından oynadığı 6 maçı da kazanarak zirve takibini sürdüren Bursa ekibi, güçlü rakibiyle TOFAŞ Spor Salonu'nda karşı karşıya geldi. Taraftarı önünde maça istediği gibi başlayamayan mavi yeşilliler, üstünlüğü ilk bölümde kaptırırken, farkın açılmasına da engel olamadı. Karşılaşmanın ilk çeyreğini 25-13 geride kapatan TOFAŞ, ikinci periyodun başında farkı eritti. 15'te farkı 5 sayıya (24-29) indiren Bursa ekibi, ikinci yarıya ise 38-32 geride girdi.</p>
      <p>
        <b>SON ÇEYREK YETMEDİ</b>
      </p>
      <p>Mavi yeşilliler, karşılaşmanın ikinci yarısına ise oldukça kötü bir başlangıç yaptı. Hücumdaü aksayan TOFAŞ, rakip sayılara da engel olamadı. Karşılaşmanın 26. dakikasına 15 sayı (41-56) geride geçen Bursa ekibi, hücumda istediği performansı sergileyemeyince farkı da eritemedi. Mavi yeşilliler, son çeyreğe ise 22 sayı (46-68) geride girdi. Son çeyrekte farkı eritmek isteyen TOFAŞ, hücumda daha istekli gözüktü. Bursa ekibi, büyük heyecanın yaşandığı bu periyotta farkı 4 sayıya kadar (76-80) indirdi. Ancak, TOFAŞ'ın bu çabası yeterli olmadı ve karşılaşmadan 82-76 mağlup ayrıldı. Bursa ekibi bu sonuçla 6 maç sonra ligde yenilgi aldı.</p>
    </article>
  </body>
</html>