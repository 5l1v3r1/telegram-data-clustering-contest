<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640371/%D8%A8%DB%8C%D8%A7%D9%86%DB%8C%D9%87-%D9%85%D8%AF%D8%A7%D8%AE%D9%84%D9%87%E2%80%8C%D8%AC%D9%88%DB%8C%D8%A7%D9%86%D9%87-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-17T14:16:00+00:00"/>
    <meta property="og:title" content="بیانیه مداخله‌جویانه وزارت خارجه آمریکا درباره ایران"/>
    <meta property="og:description" content="بعد از اظهارات مداخله‌جویانه مایک پامپئو وزیر خارجه آمریکا درباره برخی آشوب‌ها در حاشیه اعتراضات در ایران، وزارت خارجه آمریکا هم یک بیانیه صادر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640371/%D8%A8%DB%8C%D8%A7%D9%86%DB%8C%D9%87-%D9%85%D8%AF%D8%A7%D8%AE%D9%84%D9%87%E2%80%8C%D8%AC%D9%88%DB%8C%D8%A7%D9%86%D9%87-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86">بیانیه مداخله‌جویانه وزارت خارجه آمریکا درباره ایران</a>
      </h1>
      <h2>بعد از اظهارات مداخله‌جویانه مایک پامپئو وزیر خارجه آمریکا درباره برخی آشوب‌ها در حاشیه اعتراضات در ایران، وزارت خارجه آمریکا هم یک بیانیه صادر کرد.</h2>
      <address><time datetime="2019-11-17T14:16:00+00:00">17 Nov 2019, 14:16</time> by <a rel="author">بولتن نیوز | bultannews.com</a></address>
      <p><b>گروه بین الملل: «مورگان اورتاگوس»</b> سخنگوی وزارت خارجه آمریکا در حمایت از آشوبها در حاشیه اعتراضات در ایران، <b>بیانیه‌ای مداخله‌جویانه</b> صادر کرد.     به گزارش بولتن نیوز به نقل از فارس، این مقام آمریکایی در ت<b>وئیتر</b> نوشت: «ایالات متحده در کنار مردم ایران که مدت‌هاست در حال زجر کشیدن هستند، قرار دارد؛ مردمی که به تازه‌ترین بی‌عدالتی رژیم فاسد در قدرت اعتراض می‌کنند. ما تلاش (دولت ایران) برای قطعی اینترنت را محکوم می‌کنیم».   <br/>این بیانیه مداخله‌جویانه ساعتی بعد از توئیت <b>«مایک پامپئو»</b> وزیر امور خارجه آمریکا درباره برخی اغتشاشات و ناآرامی‌ها در ایران صادر شد. <br/>پامپئو در این پیام توئیتری نوشت که آمریکا <b>صدای مردم ایران</b> را شنیده و از آنها حمایت می‌کند. <br/>او در حالی این پیام را منتشر می‌کند که دولت <b>«دونالد ترامپ»</b> رئیس جمهور آمریکا از سال ۲۰۱۶ و پس از روی کار آمدن، اقدامات متعددی را علیه مردم ایران اتخاذ کرده و دست به اعمال شدیدترین تحریم‌ها زده است. <br/>با اجرای طرح <b>اصلاح قیمت بنزین</b> و سهمیه بندی آن در ایران، روز گذشته (شنبه) اعتراضاتی در نقاط مختلف کشور انجام شد. این اعتراضات در اغلب موارد با حضور مسؤولان و گفت‌وگوی ماموران ناجا با مردم به شکل مسالمت‌آمیز برگزار شد و در برخی موارد نیز با تحریک عده‌ای به اغتشاش کشیده شد</p>
    </article>
  </body>
</html>