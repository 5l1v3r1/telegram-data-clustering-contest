<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/0nqm02/fourcade-viste-styrke-da-thingnes-boe-skjoet-seg-bort"/>
    <meta property="og:site_name" content="Bergens Tidende"/>
    <meta property="article:published_time" content="2019-11-17T14:12:21+00:00"/>
    <meta property="og:title" content="Fourcade knuste alle på Sjusjøen"/>
    <meta property="og:description" content="Martin Fourcade gikk inn til seier på søndagens fellesstart på Sjusjøen. Endre Strømsheim ble beste norske på tredjeplass."/>
  </head>
  <body>
    <article>
      <h1>Fourcade knuste alle på Sjusjøen</h1>
      <h2>Martin Fourcade gikk inn til seier på søndagens fellesstart på Sjusjøen. Endre Strømsheim ble beste norske på tredjeplass.</h2>
      <address><time datetime="2019-11-17T14:12:21+00:00">17 Nov 2019, 14:12</time> by <a rel="author">NTB</a></address>
      <p>Frankrikes superstjerne kom alene inn til siste skyting. Det gjorde han foran Tarjei Bø og Johannes Dale. Selv om Fourcade fikk én bom, greide ikke nordmennene å utnytte det. Begge to måtte også ut i straffrunden.</p>
      <p>Dermed gikk Fourcade ut foran Antonin Guigonnat og Jakob Fak. Til slutt slo han lagkamerat Guigonnat med 25 sekunder.</p>
      <p>Endre Strømsheim ble beste norske på tredjeplass. Deretter fulgte Johannes Dale som nummer fem, mens brødrene Tarjei Bø og Johannes Thingnes Bø tok de to neste plassene.</p>
      <h3>Thingnes Bø skjøt seg bort</h3>
      <p>Tett snøvær og tungt føre bød på utfordringer for løperne under lørdagens sprint, spesielt for de sent startende. Søndag var det «trikkeskinner» og solskinn da verdenscupvinneren fra i fjor gikk offensivt ut i tet.</p>
      <p>Inn til første skyting var Martin Fourcade raskest, men både han og erkerival Thingnes Bø fikk en bom hver og måtte ut i strafferunden. Det var Sivert Bakken som stakk ut i tet, rett foran tyske Arnd Pfeifer og Tarjei Bø.</p>
      <p>Storebror Bø ledet raskt an i sporet inn til den andre skyting og skjøt nok et fult hus på liggende. Det samme gjorde rekruttløper Sindre Pettersen, som gikk ut i tet etter andre skyting. Johannes Thingnes Bø fikk to bom og gikk ut på en 30.-plass.</p>
      <p>Til passering ved 7,8 kilometer var det trippelt norsk med Sindre Pettersen, Johannes Dale og Tarjei Bø. Martin Fourcade hakk i hæl, kun 3,6 sekunder bak.</p>
      <p>Trioen i tet, etterfulgt av Martin Fourcade, fulgte hverandre inn til tredje skyting. Fourcade med fullt hus ut i tet da alle de tre nordmennene måtte ut i strafferunde. Tarjei Bø med en bom gikk ut 23 sekunder bak franskmannen etterfulgt av italienske Giuseppe Montello. Johannes Thingnes Bø meldte seg ut av medaljekampen, da han fikk to nye bom.</p>
      <p>I mål var det ingen som kunne gjøre noe med franske Martin Fourcade som gikk inn til seieren og sin andre pallplass under sesongåpningen på Sjusjøen.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/awe6jL/naa-er-vinteren-her"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/i/OpXMGw/funnet-i-god-behold-etter-redningsaksjon"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/innenriks/i/8mVg7x/tidligere-unge-hoeyre-leder-beklager-oppfoersel"/>
        <a href="https://www.bt.no/btmeninger/debatt/i/OpXeeb/en-variert-skole-kan-motvirke-stress"/>
      </related>
      <ol>
        <li>
          <a href="https://www.bt.no/tag/Skiskyting">Skiskyting</a>
        </li>
      </ol>
    </article>
  </body>
</html>