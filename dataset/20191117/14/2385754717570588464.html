<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/597793/proponitis-paidikis-omadas-apolythike-meta-apo-niki-270"/>
    <meta property="og:site_name" content="SIGMALIVE"/>
    <meta property="article:published_time" content="2019-11-17T14:36:00+00:00"/>
    <meta property="og:title" content="Προπονητής παιδικής ομάδας απολύθηκε μετά από νίκη 27-0!"/>
    <meta property="og:description" content="Ο προπονητής της παιδικής ομάδας Invictasauro στην Ιταλία απολύθηκε για... έλλειψη σεβασμού προς τον αντίπαλο, έπειτα από νίκη με σκορ 27-0!   Να..."/>
  </head>
  <body>
    <article>
      <h1>Προπονητής παιδικής ομάδας απολύθηκε μετά από νίκη 27-0!</h1>
      <address><time datetime="2019-11-17T14:36:00+00:00">17 Nov 2019, 14:36</time> by <a rel="author">Sigmalivesports</a></address>
      <p>Ο προπονητής της παιδικής ομάδας Invictasauro στην Ιταλία απολύθηκε για... έλλειψη σεβασμού προς τον αντίπαλο, έπειτα από νίκη με σκορ 27-0!<br/> <br/>Να κερδίζεις με τόσα γκολ και με τέτοια άνεση και παρ' όλα αυτά να χάνεις τη δουλειά σου...<br/> <br/>Το βίωσε αυτό το αξιοπερίεργο αλλά με την ιδέα του fair play πάνω από κάθε επαγγελματική πτυχή της κατάστασης, ο προπονητής της παιδικής ομάδας Invictasauro στην Ιταλία.<br/> <br/>Μετά από νίκη επί της Marina Calcio με το τρομερό 27-0, ο πρόεδρος των θριαμβευτών, Πάολο Μπρογκέλι, προχώρησε στην απόλυση του κόουτς, λέγοντας: «Ενημερώθηκα και εξεπλάγην για το σκορ της νίκης και λυπάμαι γι' αυτό το 27-0. Οι αξίες του ποδοσφαίρου στην παιδική ηλικία είναι τελείως αντίθετες με τέτοια σκορ και καταστάσεις. Ο αντίπαλος πρέπει πάντοτε να απολαμβάνει την εκτίμηση και τον σεβασμό. Ως πρόεδρος, απολογούμαι στην ομάδα της Marina Calcio και ομόφωνα αποφασίστηκε η απόλυση του προπονητή, κ.Μασιμιλιάνο Ριτσίνι»!<br/> <br/>Πηγή: gazzetta.gr</p>
    </article>
  </body>
</html>