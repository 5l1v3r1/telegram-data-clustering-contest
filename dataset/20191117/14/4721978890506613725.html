<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718617/iron-force-2-scontro-carri-armati-abbia-inizio"/>
    <meta property="og:site_name" content="iPhone Italia"/>
    <meta property="article:published_time" content="2019-11-17T14:44:21+00:00"/>
    <meta property="og:title" content="Iron Force 2, che lo scontro tra carri armati abbia inizio"/>
    <meta property="og:description" content="Iron Force 2 è il nuovo titolo multiplayer online di EA Chillingo che vi Getterà nella mischia in epici scontri con carri armati."/>
  </head>
  <body>
    <article>
      <h1>Iron Force 2, che lo scontro tra carri armati abbia inizio</h1>
      <address>
        <time datetime="2019-11-17T14:44:21+00:00">17 Nov 2019, 14:44</time>
      </address>
      <p>Su App Store vi segnaliamo oggi un nuovo titolo multiplayer decisamente frenetico e che vi porterà sicuramente tante ore di divertimento. Preparatevi a sfidare online i vostri amici a colpi di cannone con il nuovo Iron Force 2</p>
      <p><b>Iron Force 2</b> ricalca in alcune delle meccaniche quanto già visto con altri predecessori tra i quali l’apprezzatissimo <b>World Of Tanks</b>. Il titolo targato <b>EA Chillingo</b> si propone come nuovo interessante titolo multiplayer che proietta i giocatori all’interno di un carro armato per sfidare gli amici in epici scontri all’ultimo colpo di cannone.</p>
      <figure>
        <img src="https://static.iphoneitalia.com/wp-content/uploads/2019/11/D10B857E-5CFE-40CC-A642-3ED8CDD9C32B-800x450.jpeg"/>
      </figure>
      <p>Il titolo ci consente di creare veri e propri squadroni di carri armati con i vostri amici per poi lanciarvi in scontri <b>PvP 5 vs 5</b>. Ogni carro armato avrà un preciso compito all’interno del team , rendendo la strategia di attacco di squadra fondamentale al fine di ottenere il successo nello scontro. Ogni carro armato avrà inoltre specifici attributi e sarà possibile, progredendo nel gioco, migliorare i propri carri armati per renderli ancora più temibili.</p>
      <figure>
        <img src="https://static.iphoneitalia.com/wp-content/uploads/2019/11/6D167853-80B5-4ED9-A8DF-788100883291-800x450.jpeg"/>
      </figure>
      <p>Il titolo è compatibile con iPhone, iPad e iPod Touch e richiede iOS 11 o versioni successive. Iron Force 2 è disponibile gratuitamente per il download ma contiene ovviamente alcuni acquisti in-app che consentono di acquistare la valuta reale utili a migliorare più in fretta il proprio arsenale. Siete pronti a lanciarvi nella mischia sul vostro carro armato?</p>
      <p>Iron Force 2 – <a href="https://apps.apple.com/it/app/iron-force-2/id1321874507">GRATIS</a></p>
      <p>
        <a href="https://www.iphoneitalia.com/category/app-store-applicazioni/giochi-app-store">Giochi</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>