<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89856"/>
    <meta property="og:site_name" content="Denník politika"/>
    <meta property="article:published_time" content="2019-11-17T14:35:25+00:00"/>
    <meta property="og:title" content="Čínsky vicepremiér hovoril o obchodnej dohode s ministrom financií USA, diskusia bola konštruktívna"/>
    <meta property="og:description" content="17.11.2019 (Webnoviny.sk) – Čínsky vicepremiér Liou Che telefonicky diskutoval o prvej fáze dohody o obchode medzi USA a Čínou s americkým ministrom financií Stevenom Mnuchinom a splnomocnencom USA pre obchod Robertom Lighthizerom. Podľa čínskych štátnych médií sa rozhovor uskutočnil v sobotu. Čínska štátna tlačová agentúra Sin-Chua uviedla, že obe strany mali „konštruktívnu diskusiu“ a dohodli sa, že zostanú v úzkom kontakte. Informuje o tom portál cnbc.com."/>
  </head>
  <body>
    <article>
      <h1>Čínsky vicepremiér hovoril o obchodnej dohode s ministrom financií USA, diskusia bola konštruktívna</h1>
      <address><time datetime="2019-11-17T14:35:25+00:00">17 Nov 2019, 14:35</time> by <a rel="author">Webnoviny</a></address>
      <p>17.11.2019 (Webnoviny.sk) – Čínsky vicepremiér Liou Che telefonicky diskutoval o prvej fáze dohody o obchode medzi USA a Čínou s americkým ministrom financií Stevenom Mnuchinom a splnomocnencom USA pre obchod Robertom Lighthizerom. Podľa čínskych štátnych médií sa rozhovor uskutočnil v sobotu. Čínska štátna tlačová agentúra Sin-Chua uviedla, že obe strany mali „<i>konštruktívnu diskusiu</i>“ a dohodli sa, že zostanú v úzkom kontakte. Informuje o tom portál cnbc.com.</p>
      <p>Šéf Rady ekonomických poradcov amerického prezidenta Larry Kudlow v piatok povedal, že Washington a Peking sú blízko dohody. „<i>Dostávame sa bližšie</i>,“ uviedol Kudlow. „<i>Nálada je pomerne dobrá a to v týchto veciach vždy nie je,</i>“ dodal.</p>
      <p>Rokovania o obchodných vzťahoch medzi USA a Čínou tento týždeň zostali na mŕtvom bode, keďže Washington tlačí na Peking, aby mu vyšiel viac v ústrety v oblasti ochrany práv duševného vlastníctva a v problematike núteného odovzdávania technológii zahraničných firiem v Číne, povedali pre televíziu CNBC ľudia oboznámení s problematikou. Na druhej strane čínske ministerstvo obchodu uviedlo, že v záujme ukončenia obchodnej vojny by sa mali zrušiť clá.</p>
      <p>Viac k témam: <a href="https://www.webnoviny.sk/tag/obchodna-dohoda/"><u>obchodná dohoda</u></a><br/>Zdroj: Webnoviny.sk – <a href="https://www.webnoviny.sk/cinsky-vicepremier-hovoril-o-obchodnej-dohode-s-ministrom-financii-usa-diskusia-bola-konstruktivna/"><u>Čínsky vicepremiér hovoril o obchodnej dohode s ministrom financií USA, diskusia bola konštruktívna</u></a> © SITA Všetky práva vyhradené.</p>
    </article>
  </body>
</html>