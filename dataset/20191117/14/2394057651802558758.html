<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/17/znany-swiat-warhammera-powroci-w-nowej-figurkowej-grze-bitewnej.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-17T14:15:00+00:00"/>
    <meta property="og:title" content="Znany świat Warhammera powróci w nowej figurkowej grze bitewnej"/>
    <meta property="og:description" content="Firma Games Workshop ogłosiła nową produkcję w kultowym uniwersum Warhammera, czyli The Old World."/>
  </head>
  <body>
    <article>
      <h1>Znany świat Warhammera powróci w nowej figurkowej grze bitewnej</h1>
      <h2>Firma Games Workshop ogłosiła nową produkcję w kultowym uniwersum Warhammera, czyli The Old World.</h2>
      <address><time datetime="2019-11-17T14:15:00+00:00">17 Nov 2019, 14:15</time> by <a rel="author">Maria Wawrzyniak</a></address>
      <p><b>Games Workshop <a href="https://www.warhammer-community.com/2019/11/15/old-world-new-warhammer/">zapowiedziało</a> właśnie kolejną figurkową grę bitewną w kultowym świecie <i>Warhammer</i><i>a,</i> która będzie nazywać się <i>The Old World</i> i zabierze nas z powrotem do mrocznego świata fantasty znanego z <i>Warhammer: Fantasy Battle</i></b><b>.</b> Tego samego, który został zrównany z ziemią w apokaliptycznym wydarzeniu<i> The End Times</i>, po czym zastąpiło go <i>Warhammer: Age of Sigmar</i>, będące znacznie bardziej epicką i dość uproszczoną grą. Twórcy zaznaczają, że nowa produkcja będzie istniała obok <i>Age of Sigmar</i>, które uznano za przekraczający wszelkie oczekiwania sukces. Jest jednak również zła wiadomość – <b>na premierę <i>Warhammer: The Old World</i> trochę jeszcze poczekamy</b>.</p>
      <figure>
        <img src="https://img6.gram.pl/zmea20191117141347706qzgk.jpg"/>
      </figure>
      <blockquote>W najgłębszych lochach Warhammer Studio rada mędrców dokonała wyboru, starożytne kuźnie ponownie zostały oświetlone, a praca już się rozpoczęła. Póki co, wykonaliśmy logo. Teraz czas na całą resztę. Wiecie, o co chodzi – czeka nas bardzo długa droga. Lata. Więcej, niż dwa – pewnie trzy, a może i nawet jeszcze dłużej. Zdecydowanie nie szybko.<br/><br/>The Old War jest dla Warhammer: Age of Sigmar tym, czym Horus Heresy było dla Warhammera 40,000. To podłoże całego lore’u, gdzie śmiertelnicy stali się bogami i wykuto legendy. Podobnie, jak w przypadku Horus Heresy, oglądanie mitycznych bohaterów w akcji ma swój niezaprzeczalny urok, tak samo jest z odtwarzaniem wspaniałych armii z poprzedniej epoki – to bardzo ekscytująca propozycja zarówno dla hobbystów, jak i zwykłych graczy. W Warhammer Studio mamy obecnie zespół, który rozpocznie pracę nad przywróceniem tego wszystkiego na stoły gry.</blockquote>
      <p>Twórcy przyznali, że na <b>decyzję o rozpoczęciu prac nad <i>Warhammer: The Old World</i> fani uniwersum mogą zawdzięczać w dużej mierze grom komputerowym</b> – w ostatnich latach bowiem pojawiło się kilka interesujących tytułów, które dały graczom kolejne okazje do odwiedzenia znanego i lubianego świata, czyli na przykład <i>Total War: Warhammer</i> czy <i>Warhammer: Vermintide</i>. Deweloperzy polecają wymienione tytuły tym, którzy chcą sobie umilić czekanie na <i>The Old World</i>.</p>
      <hr/>
      <ul>
        <li>
          <a href="https://www.sferis.pl/szukaj?q=warhammer">Gry z cyklu <i>Warhammer</i> w sklepie Sferis</a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>