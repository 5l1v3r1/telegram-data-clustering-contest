<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_italijskogo-trenera-zvilnili-pislya-peremogi/938547"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T14:05:00+00:00"/>
    <meta property="og:title" content="Італійського тренера звільнили після перемоги"/>
    <meta property="og:description" content="Головний тренер італійської юніорської команди &quot;Інвіктасауро&quot; Массімільяно Річчіні був відправлений у відставку. Наставника звільнили після перемоги його команди з рахунком 27:0. &quot;Інвіктасауро&quot; розгромив команду &quot;Маріна Кальчо&quot;. Президента переможців Паоло Броджеллі розлютив результат ..."/>
  </head>
  <body>
    <article>
      <h1>Італійського тренера звільнили після перемоги</h1>
      <address><time datetime="2019-11-17T14:05:00+00:00">17 Nov 2019, 14:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938547_w_300.jpg?v=0"/>
        <figcaption>Італійська команда "Інвіктасауро. Фото: з відкритих джерел</figcaption>
      </figure>
      <p>Головний тренер італійської юніорської команди "Інвіктасауро" <b>Массімільяно Річчіні</b> був відправлений у відставку.</p>
      <p>Наставника звільнили після перемоги його команди з рахунком 27:0. "Інвіктасауро" розгромив команду "Маріна Кальчо". Президента переможців <b>Паоло Броджеллі</b> розлютив результат матчу.</p>
      <p>"Ми були приголомшені і глибоко шкодуємо, що наша команда юніорів обіграла суперника з рахунком 27:0. Це не в дусі цінностей молодіжного футболу. Суперника завжди потрібно поважати, а сьогодні цього не було.</p>
      <p>Як президент, я щиро вибачаюся перед клубом "Маріна Кальчо". Можу підтвердити, що наша рада директорів одноголосно вирішила звільнити тренера Річчіні. Наші тренери зобов'язані не тільки навчати молодь, а й виховувати її. В цьому випадку цього не сталося", – повідомляє <a href="https://football24.ua/italiyskogo_trenera_zvilnili_pislya_peremogi_yogo_komandi_z_rahunkom_270_n570116/">"Футбол 24</a>" посилаючись на "Sky Sport Italia".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_sevchenko-zganbiv-zahisnika-dinamo-na-trenuvanni-zbirnoyi-ukrayini/938540"/>
      </related>
      <blockquote>Лідером Серії А є туринський "Ювентус", який має у своєму активі 32 очки після 12 матчів. На одне очко відстає міланський "Інтер". Третя команда чемпіонату Італії "Лаціо" має у своєму активі тільки 24 пункти.</blockquote>
    </article>
  </body>
</html>