<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/no-pre-poll-alliance-with-congress-in-delhi-contest-between-bjp-and-aap-sanjay-singh4565.html"/>
    <meta property="og:site_name" content="DoolNews"/>
    <meta property="article:published_time" content="2019-11-17T14:32:00+00:00"/>
    <meta property="og:title" content="'മത്സരം ആംആദ്മിയും ബി.ജെ.പിയും തമ്മില്‍'; ദല്‍ഹിയില്‍ കോണ്‍ഗ്രസ് പരിഗണനയില്‍ പോലുമില്ലെന്ന് ആംആദ്മി എം.പി"/>
    <meta property="og:description" content="Aam Admi Party Congress Delhi National News India ന്യൂദല്‍ഹി: വരാനിരിക്കുന്ന ദല്‍ഹി നിയമസഭാ തെരഞ്ഞെടുപ്പില്‍ കോണ്‍ഗ്രസും ആംആദ്മിയും തമ്മിലുളള സഖ്യ സാധ്യതകള്‍ തള്ളി ആംആദ്മ"/>
  </head>
  <body>
    <article>
      <h1>'മത്സരം ആംആദ്മിയും ബി.ജെ.പിയും തമ്മില്‍'; ദല്‍ഹിയില്‍ കോണ്‍ഗ്രസ് പരിഗണനയില്‍ പോലുമില്ലെന്ന് ആംആദ്മി എം.പി</h1>
      <address><time datetime="2019-11-17T14:32:00+00:00">17 Nov 2019, 14:32</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: വരാനിരിക്കുന്ന ദല്‍ഹി നിയമസഭാ തെരഞ്ഞെടുപ്പില്‍ കോണ്‍ഗ്രസും ആംആദ്മിയും തമ്മിലുളള സഖ്യ സാധ്യതകള്‍ തള്ളി ആംആദ്മി രാജ്യസഭാ എം.പി സഞ്ജയ് സിംഗ്. ഭരണത്തിലിരിക്കുന്ന ആംആദ്മിയും ബി.ജെ.പി തമ്മിലാണ് ദല്‍ഹിയില്‍ മത്സരമെന്നും കോണ്‍ഗ്രസ് അവിടെ പരിഗണനയില്‍ പോലുമില്ലെന്നും സഞ്ജയ് സിംഗ് വ്യക്തമാക്കി.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കഴിഞ്ഞ ഹരിയാന നിയമസഭാ തെരഞ്ഞെടുപ്പിലെ കോണ്‍ഗ്രസിന്റെ മികച്ച തെരഞ്ഞെടുപ്പ് വിജയത്തെ സൂചിപ്പിച്ചുകൊണ്ട് ദല്‍ഹിയിലെ സാഹചര്യം വ്യത്യസ്തമാണെന്നും ഇവിടെ ആരും കോണ്‍ഗ്രസിനെ ശ്രദ്ധിക്കുന്നത് പോലുമില്ലെന്നും സഞ്ജയ് സിംഗ് പറഞ്ഞു.</p>
      <related>
        <a href="https://www.doolnews.com/amid-power-tussle-with-sena-fadnavis-says-bal-thackeray-taught-us-self-respect-4565.html?utm_source=doolnews&amp;utm_medium=related"/>
      </related>
      <p>2015 ലെ നിയമസഭാ തെരഞ്ഞെടുപ്പില്‍ ആകെയുള്ള 70 സീറ്റുകളില്‍ 67 സീറ്റില്‍ ആംആദ്മിയും 3 സീറ്റില്‍ ബി.ജെ.പിയുമാണ് വിജയിച്ചത്.</p>
      <p>ഇക്കഴിഞ്ഞ ലോക്‌സഭാ തെരഞ്ഞെടുപ്പില്‍ കോണ്‍ഗ്രസ് ആംആദ്മി പാര്‍ട്ടിയുമായി സഖ്യത്തിന് ശ്രമിച്ചിരുന്നെങ്കിലും പരാജയപ്പെടുകയായിരുന്നു.അവിടെ ഏഴ് ലോക്‌സഭാ സീറ്റിലും ആംആദ്മി വിജയിക്കുകയായിരുന്നു. നിയമസഭാ തെരഞ്ഞെടുപ്പില്‍ പാര്‍ട്ടി തന്നെ വിജയിക്കുമെന്നും ഭരണത്തില്‍ തുടരുമെന്നും സിംഗ് ആത്മവിശ്വാസം പ്രകടിപ്പിച്ചു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/WOHPLaovcuQ" width="500" height="281" data-service="Youtube" scrolling="no"/>
      </figure>
    </article>
  </body>
</html>