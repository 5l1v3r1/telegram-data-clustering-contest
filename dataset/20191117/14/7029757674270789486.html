<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/rusiya-iznasya-orazhiya-za-nad-usd200-mlrd-godishno-za-sredniya-iztok.html"/>
    <meta property="og:site_name" content="News.bg"/>
    <meta property="article:published_time" content="2019-11-17T14:46:39+00:00"/>
    <meta property="og:title" content="Русия изнася оръжия за над $200 млрд. годишно за Средния Изток"/>
    <meta property="og:description" content="Това е между 10% и 20% от общия й износ"/>
  </head>
  <body>
    <article>
      <h1>Русия изнася оръжия за над $200 млрд. годишно за Средния Изток</h1>
      <address>
        <time datetime="2019-11-17T14:46:39+00:00">17 Nov 2019, 14:46</time>
      </address>
      <p><b>Всяка година Русия изнася за страни от Средния Изток оръжия и военно оборудване за над 200 млрд. долара.</b> Това заяви за "Спутник" директорът на Федералната служба за военно-техническо сътрудничество Дмитрий Шугаев.</p>
      <p>Той посочи, че това е годишният обем на износа на военно оборудване към този регион за последните 5 години, което е<b> между 10% и 20% от общия износ.</b></p>
      <p>Относно бъдещите планове на Русия за региона Шугаев изтъкна възможната <b>доставка на руски изтребители Су-35,</b> както и строежа на лек изтребител от пето поколение на основата на руския самолет МиГ-29 <b>за Обединените арабски емирства.</b></p>
      <p>Той спомена и подготовката за влизането в сила на споразумението между Москва и Рияд, подписано през 2017 г., за доставка на системите за противовъздушна отбрана С-400.</p>
      <p>За<b><a href="https://news.bg/world/turtsiya-reshena-da-izpolzva-ruskite-s-400-dori-pri-sanktsii-na-sasht.html"> доставките на С-400 за Турция</a></b> Шугаев подчерта, че те се осъществяват съгласно предвидения график. Той заяви и че Русия е готова да помогне на Анкара за разработването на национален самолет от пето поколение.</p>
    </article>
  </body>
</html>