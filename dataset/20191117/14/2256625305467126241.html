<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158658_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T14:28:00+00:00"/>
    <meta property="og:title" content="Берое 2016 оглави класирането на Източната група във Висшата лига"/>
    <meta property="og:description" content="В четвърти кръг на шампионата волейболистите на Берое спечелиха гостуването си над Раковски 1964"/>
  </head>
  <body>
    <article>
      <h1>Берое 2016 оглави класирането на Източната група във Висшата лига</h1>
      <address><time datetime="2019-11-17T14:28:00+00:00">17 Nov 2019, 14:28</time> by <a rel="author">Николай Георгиев</a></address>
      <p>Берое 2016 (Стара Загора) единствен продължава без загуба в Източната група от второто ниво на волейболния шампионат при мъжете – Висшата лига.</p>
      <p> <br/>В четвърти кръг на шампионата волейболистите на Берое спечелиха гостуването си над Раковски 1964 (Севлиево) след петгеймова битка 3:2 (20:25, 25:23, 21:25, 25:19, 16:14). <br/> <br/>Двубоят бе страхотна драма, а интригата продължи до самия край. Старозагорци изоставаха с 1:2 гейма, но се вдигнаха на щурм и докараха мача до тайбрек. Битката за преимущество продължи в пълна сила в петата решителна част, като в крайна сметка, гостите показаха повече устойчивост на напрежението в решителния момент и затвориха гейма с 16:4, а с това спечелиха и мача. Така Берое 2016 отбеляза трета победа, като оглавява класирането на Източната група със 7 точки. Съставът на Раковски е без успех досега, като с 2 точки заема последната позиция.<br/> <br/>Първо поражение записа досегашният водач в групата ПСК Локомотив (Пловдив), който отстъпи при домакинството си на Черноморец (Бяла)  с 1:3 (25:23, 20:25, 21:25, 16:25) в зала „Строител“. С това пловдивчани се смъкнаха в подреждането, като с две победи и 6 точки заемат четвърто място във временното класиране. Представителите на Бяла записаха втора победа, като с две загуби и 7 точки се изкачиха на трето място в подреждането. <br/> <br/>С чист успех  този кръг се поздрави и тимът на Виктория Волей (Пловдив), който се наложи над Царево с 3:0 (36:34, 25:20, 25:15). Първият гейм бе особено оспорван и драматичен, като викторианците успяха да наложат волята си. Това пречупи домакините от Царево и в следващите две части те не дадоха същия отпор.<br/> <br/>Успехът е втори за Виктория Волей, което изкачи пловдивчани на втора позиция в Източната група с 8 точки. Царево е на шесто място, с един успех, две загуби и 2 точки.<br/> <br/> <br/><b>BGvolleyball.com</b></p>
    </article>
  </body>
</html>