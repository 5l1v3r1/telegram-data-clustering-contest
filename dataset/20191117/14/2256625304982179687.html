<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158657_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T14:30:00+00:00"/>
    <meta property="og:title" content="Маркес приключи сезона в MotoGP по шампионски"/>
    <meta property="og:description" content="Испанецът триумфира пред 99 000 във Валенсия, Хонда спечели отборната титла"/>
  </head>
  <body>
    <article>
      <h1>Маркес приключи сезона в MotoGP по шампионски</h1>
      <address><time datetime="2019-11-17T14:30:00+00:00">17 Nov 2019, 14:30</time> by <a rel="author">Пламен Димитров</a></address>
      <p>Сезонът в MotoGP приключи с победа на Марк Маркес. Пред над 99 000 зрители на пистата "Рикардо Тормо" във Валенсия, Испания шампионът записа 12-и успех за годината. По този начин той осигури отборната титла на Honda. </p>
      <p> <br/>Маркес за пореден път не позволи на младия талант Фабио Куартараро да стигне до първата си победа в кралския крас. Испанецът стана първият пилот, който приключва сезон с над 400 точки - 420.<br/> <br/>Дебютантът за сезон 2019 Куартараро стартира за шести път от полпозишън. След първите пет обиколки двамата с Маркес започнаха да се откъсват от останалите пилоти. В седмата Марк атакува и поведе за първи път в състезанието.<br/> <br/>До финала на състезанието Маркес натрупа аванс от секунда и половина, за да спечели под бурните аплодисменти на феновете във Валенсия. Трети и четвърти финишираха Джак Милър и Андреа Довициозо, следвани от Алекс Ринс. <br/> <br/>Маверик Винялес се нареди шести. Топ 10 допълниха Жоан Мир, Валентино Роси, братята Алейш и Пол Еспергаро.<br/> <br/>Стартът бе последен трикратният шампион Хорхе Лоренсо, който по-рано тази седмица обяви, че слага карай на кариерата си. Лоренсо успя да влезе в зоната на точките и завърши на 13-а позиция.  При карирания флаг тимът му Хонда го посрещна с питборд с надписа „Thank you Jorge“.</p>
    </article>
  </body>
</html>