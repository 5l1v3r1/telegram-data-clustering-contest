<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sogodni_zbirna_ukrainy_zigraie_iz_serbiieyu_330945.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-17T14:25:00+00:00"/>
    <meta property="og:title" content="Сьогодні збірна України зіграє із Сербією"/>
    <meta property="og:description" content="Сьогодні в Белграді на стадіоні &quot;Райко Мітич&quot; відбудеться поєдинок відбору Євро-2020 між збірними Сербії та України (початок — о 16.00 за київським часом)."/>
  </head>
  <body>
    <article>
      <h1>Сьогодні збірна України зіграє із Сербією</h1>
      <h2>Сьогодні в Белграді на стадіоні "Райко Мітич" відбудеться поєдинок відбору Євро-2020 між збірними Сербії та України (початок — о 16.00 за київським часом).</h2>
      <address>
        <time datetime="2019-11-17T14:25:00+00:00">17 Nov 2019, 14:25</time>
      </address>
      <figure>
        <img src="https://galinfo.com.ua/media/gallery/intxt/s/e/serbia.jpg"/>
        <figcaption>Фото Павла Кубанова</figcaption>
      </figure>
      <p>За інформацією Української асоціації футболу, якщо сьогодні Андрій Пятов зіграє проти Сербії, то доведе кількість своїх матчів у складі синьо-жовтих до 93-х. Це дозволить капітану посісти в історичній таблиці гвардійців головної команди країни чисте п’яте місце й обійти свого нинішнього наставника Олександра Шовковського, в якого 92 поєдинки.</p>
      <p>За офіційними даними, на поєдинок Сербія — Україна реалізовано лише 8 тис. квитків. І це при тому, що трибуни арени ʺРайко Мітичʺ розраховані на прийом 55 тис. глядачів.</p>
      <p>Цікаво, що для того, аби команди вчасно вийшли на поле, УЄФА зобов’язав їх вийти з роздягалень аж за 10 хвилин до початку зустрічі. Причина — довгий тунель, яким футболісти на стадіоні ʺРайко Мітичʺ дістаються з роздягалень до поля.</p>
      <p>На традиційній нараді за участі представників команд та офіційних осіб поєдинку було вирішено, що збірна України проведе зустріч у жовтому комплекті форми. Суперники вийдуть на поле в червоному.</p>
      <p>Заявка збірної України на матч із Сербією (за номерами)</p>
      <p>1. Юрій Паньків, 2. Едуард Соболь, 3. Ігор Пластун, 4. Сергій Кривцов, 5. Сергій Сидорчук, 6. Артем Шабанов, 7. Андрій Ярмоленко, 8. Руслан Маліновський, 9. Роман Яремчук, 10. Євген Коноплянка, 11. Артем Бєсєдін, 12. Андрій Пятов, 13. Володимир Шепелєв, 14. Віталій Буяльський, 15. Віктор Циганков, 16. Віталій Миколенко, 17. Євген Шахов, 18. Роман Безус, 19. Сергій Болбат, 20. Віктор Коваленко, 21. Олександр Караваєв, 22. Микола Матвієнко, 23. Андрій Лунін.</p>
      <p>Із футболістів, що готувалися до поєдинку, до заявки не потрапили Дмитро Іванісеня та Мар’ян Швед.</p>
      <p>Нагадаємо, як писало Гал-інфо, на сьогоднішній зустрічі працюватиме бригада <a href="https://galinfo.com.ua/news/na_matchi_serbiya__ukraina_pratsyuvatyme_shotlandska_brygada_arbitriv_330732.html">арбітрів</a><a href="https://galinfo.com.ua/news/na_matchi_serbiya__ukraina_pratsyuvatyme_shotlandska_brygada_arbitriv_330732.html"> із Шотландії</a> на чолі з Боббі Мадденом.</p>
    </article>
  </body>
</html>