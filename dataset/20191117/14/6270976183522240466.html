<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/nedobudovanyj-darnytskyj-vokzal-u-kyyevi-pereroblyat-pid-trts/"/>
    <meta property="og:site_name" content="Рубрика"/>
    <meta property="article:published_time" content="2019-11-17T14:27:36+00:00"/>
    <meta property="og:title" content="Недобудований Дарницький вокзал у Києві перероблять під ТРЦ"/>
    <meta property="og:description" content="Укрзалізниця планує передати в концесію залізничний вокзал на станції Дарниця Про це повідомив голова правління АТ “Укрзалізниця” Євген Кравцов, передає пресслужба відомства. Зазначається, що цей вокзал – один із перших у переліку об’єктів, для розвитку яких планується залучити інвесторів на умовах державно-приватного партнерства. За словами Євгена Кравцова, саме завдяки залученню приватного капіталу планується добудувати цей […]"/>
  </head>
  <body>
    <article>
      <h1>Недобудований Дарницький вокзал у Києві перероблять під ТРЦ</h1>
      <address><time datetime="2019-11-17T14:27:36+00:00">17 Nov 2019, 14:27</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/15-2-860x580-c-1.png"/>
      </figure>
      <p>
        <b>
          <b>Укрзалізниця планує передати в концесію залізничний вокзал на станції Дарниця</b>
        </b>
      </p>
      <p>Про це повідомив голова правління АТ “Укрзалізниця” Євген Кравцов, передає пресслужба відомства.</p>
      <p>Зазначається, що цей вокзал – один із перших у переліку об’єктів, для розвитку яких планується залучити інвесторів на умовах державно-приватного партнерства.</p>
      <p>За словами Євгена Кравцова, саме завдяки залученню приватного капіталу планується добудувати цей об’єкт та зробити з нього на лівому березі Києва сучасний вокзал з торгово-розважальними площами.</p>
      <p>Нагадаємо, що перша черга будівництва пасажирського вокзального комплексу на станції Дарниця в Києві була завершена в січні 2007 року. Незавершеним залишається будівництво головної будівлі вокзалу з центральним тунелем (побудований залізобетонний каркас на сім поверхів, тунель без оздоблення та інженерних мереж), відкритої автостоянки з підземним паркінгом, головного перону та зовнішніх мереж водопостачання й водовідведення.</p>
    </article>
  </body>
</html>