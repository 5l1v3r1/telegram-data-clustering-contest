<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursadaki-saglik-yatirimlarina-3-milyar-tl-215365h.htm"/>
    <meta property="og:site_name" content="OLAY"/>
    <meta property="article:published_time" content="2019-11-17T14:34:44+00:00"/>
    <meta property="og:title" content="‘Bursa'daki sağlık yatırımlarına 3 Milyar TL”"/>
    <meta property="og:description" content="AK Parti Milletvekili Mustafa Esgin, Sağlık Bakanı Fahrettin Koca ile bir araya geldi."/>
  </head>
  <body>
    <article>
      <h1>‘Bursa'daki sağlık yatırımlarına 3 Milyar TL”</h1>
      <h2>AK Parti Milletvekili Mustafa Esgin, Sağlık Bakanı Fahrettin Koca ile bir araya geldi.</h2>
      <address>
        <time datetime="2019-11-17T14:34:44+00:00">17 Nov 2019, 14:34</time>
      </address>
      <p>Bakan Koca ile buluşmasının ardından Bursa'daki sağlık yatırımları hakkında bilgi veren Esgin, kente 17 yılda <br/>26'sı hastane 68 sağlık yatırımı yapıldığını ve 3 milyar TL harcandığını belirtti. Esgin, “Hizmete açtığımız hastanelerin yanında kamu-özel işbirliğiyle kentimize kazandırdığımız Şehir Hastanesi bulunuyor. Bu hastanemizle aciliyet gerektiren kapasite açığı önemli ölçüde giderildi. Şehir Hastaneleri'nden halkımızın memnuniyet oranı yüzde 90'ların üzerine çıktı. Ayrıca yoğun bakım ünitelerindeki yatak sayısını kamu, özel ve üniversite hastaneleriyle birlikte 9,5 kat arttırdık. Şehir Hastaneleri'ne yönelik Sağlık Bakanlığı'nın hasta garantisi diye bir şey yoktur” diye konuştu. </p>
      <p>
        <b>“BURSA'YA 2 DİŞ HASTANESİ YAPILACAK”</b>
      </p>
      <p>Bursa'da sağlık yatırımlarına hız kesmeden devam edeceklerini kaydeden Esgin, “Mevcut hastanelerimizin birçoğu da deprem güçlendirmesi ve fonksiyonel açıdan kötü durumdaydı. Bugün hastanelerimizin yaş ortalaması 49'dan 13'e düşmüştür. 750 yataklı Çekirge Ali Osman Sönmez Devlet Hastanesi inşaatı devam ediyor. Merkez ve ilçelerimize yeni sağlık hizmet binaları ve 112 Acil Sağlık Merkez'leri inşaatlarında çalışmalar sürüyor. Kısa sürede Harmancık Devlet Hastanesi'nin de inşaatına başlayacağız. Muradiye Devlet Hastanesi de yenilenmiş modern haliyle 400 yataklı olarak bölgemize hizmet verecek. Bursa'ya iki yeni ağız ve diş sağlığı merkezi kazandırıyoruz. Bakanlığımızda bununla ilgili planlamaları yapıyoruz. Yaptığımız çalışmalarla Bursa'da 2002 yılında yüzde 39 olan sağlıkta memnuniyet oranını 2019 yılında yüzde 80'lere ulaştırdık” dedi. Bursa Şehir</p>
    </article>
  </body>
</html>