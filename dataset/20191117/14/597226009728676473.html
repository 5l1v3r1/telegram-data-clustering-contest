<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081937-21-listopada-u-kremenchuc-prodemonstruyut-flm-pro-ukrayinsku-movu-solovey-spvaye.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-17T14:04:00+00:00"/>
    <meta property="og:title" content="21 листопада у Кременчуці продемонструють фільм про українську мову «Соловей співає»"/>
    <meta property="og:description" content=" Побачити його можна буде у КрНУ, Вищому професійному училищі №7 та Міському палаці культури 21 листопада кременчужан запрошують переглянути фільм про українску мову «Соловей співає». Про це"/>
  </head>
  <body>
    <article>
      <h1>21 листопада у Кременчуці продемонструють фільм про українську мову «Соловей співає»</h1>
      <address><time datetime="2019-11-17T14:04:00+00:00">17 Nov 2019, 14:04</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1573725157_solovey-spvaye_flm.jpg"/>
      </figure>
      <p>
        <b>Побачити його можна буде у КрНУ, Вищому професійному училищі №7 та Міському палаці культури</b>
      </p>
      <p>21 листопада кременчужан запрошують переглянути фільм про українску мову «Соловей співає». Про це повідомляє організатор заходу та член ГО «Рух захисту української мови» Ярослав Волошин.</p>
      <p>«Соловей співає» – це фільм від творців стрічки «Спадок нації» та Дня вишиванки в Україні. Цей фільм про мову нескореного народу, мову, якою говорить до 50 000 000 людей у всьому світі, мову, на знищення якої століттями викидали мільярди наші вороги, але не змогли її знищити.</p>
      <blockquote>Мова не має значення? Тоді чому на її знищення витрачали такі шалені гроші? Мова неважлива? Тоді чому за українську мову знищували цілі покоління в Україні, а за інші мови – ні? Руйнування міфів та відповіді на питання ви можете знайти у цій стрічці, а також при спілкуванні з її авторами, зокрема з Лесею Воронюк, - йдеться у повідомленні від Ярослава Волошина.</blockquote>
      <p>
        <b>Покази відбудуться у День Гідності та Свободи, 21 листопада:</b>
      </p>
      <ul>
        <li>о 12.00 у Кременчуцькому національному університеті імені Михайла Остроградського (вулиця Першотравнева, 20), аудиторія №1301;</li>
        <li>о 14.30 в актовій залі Вищого професійного училища №7 (вулиця Вадима Пугачова, 14);</li>
        <li>о 19.00 у малій залі Міського палацу культури (бульвар Пушкіна, 2).</li>
      </ul>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>