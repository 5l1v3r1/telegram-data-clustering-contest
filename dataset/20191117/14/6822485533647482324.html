<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980826101.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-17T14:16:00+00:00"/>
    <meta property="og:title" content="ریزش ۴۵۴۲ واحدی شاخص بورس تهران"/>
    <meta property="og:description" content="به گزارش فارس، شاخص کل بورس اوراق بهادار تهران، امروز نیز با ریزش قابل توجهی مواجه شده و با کاهش 4542 واحد به رقم 302 هزار 343 واحد رسید."/>
  </head>
  <body>
    <article>
      <h1>ریزش ۴۵۴۲ واحدی شاخص بورس تهران</h1>
      <address>
        <time datetime="2019-11-17T14:16:00+00:00">17 Nov 2019, 14:16</time>
      </address>
      <p>شاخص کل بورس اوراق بهادار تهران در پایان معاملات امروز یکشنبه با ۴۵۴۲ واحد ریزش همراه شد.</p>
      <p>به گزارش فارس، شاخص کل بورس اوراق بهادار تهران، امروز نیز با ریزش قابل توجهی مواجه شده و با کاهش 4542 واحد به رقم 302 هزار 343 واحد رسید.</p>
      <p>شاخص کل با معیار هم وزن با کاهش 2780 واحد به رقم 85 هزار و 437 واحد رسید. ارزش روز بازار در بورس اوراق بهادار تهران به بیش از یک میلیون و 102 هزار میلیارد تومان رسید.</p>
      <p>امروز معامله‌گران بورس بیش از 3.2 میلیارد سهام حق‌تقدم و اوراق مالی در قالب 238 هزار معامله و به ارزش 1312 میلیارد تومان داد و ستد کردند.</p>
      <p>به گفته کارشناسان، دلیل ریزش شاخص کل بورس در روز جاری و روز گذشته بیشتر به خاطر عوامل روانی ناشی از افزایش قیمت بنزین و جو روانی در بازار برای فروش سهام نزد مردم است.</p>
      <p>امروز شاخص قیمت با معیار وزنی ـ ارزشی 1216 واحد افت کرده و به رقم 81 هزار واحد رسید. شاخص قیمت با معیار هموزن با کاهش 1859 واحد به رقم 57 هزار و 127 واحد رسید.</p>
      <p>شاخص آزاد شناور با کاهش 6 هزار و 769 واحد به رقم 350 هزار و 256 واحد رسید. شاخص بازار اول بورس با کاهش 2785 واحد به رقم 219 هزار و 597 واحد رسید و شاخص بازار دوم بورس با کاهش 11 هزار و 564 واحد به رقم 615 هزار و 499 واحد رسید.</p>
      <p>امروز نمادهای بانک ملت، گروه مپنا، ایران‌خودرو، پالایش نفت بندرعباس و سایپا در تقویت شاخص بورس اثرگذار بودند و نماد توسعه معادن و فلزات و صندوق سرمایه‌گذاری امید بیشترین اثر تقویتی در شاخص بورس را داشته‌اند.</p>
      <p>نمادهای پربیننده در بورس شامل بانک ملت به قیمت هر سهم 5348 ریال، بانک تجارت 433 ریال، سایپا 1939 ریال، ایران‌خودرو 7556 ریال، بانک اقتصاد نوین 2683 ریال، صنایع شیمیایی ایران 13 هزار و 388 ریال و پالایش نفت اصفهان 5452 ریال بوده‌ است.</p>
      <p>در فرابورس ایران نیز شاخص کل امروز کاهشی بوده و 83 واحد افت کرده و به رقم 3851 واحد رسید. ارزش روز بازار اول و دوم فرابورس به بیش از 220 هزار میلیارد تومان رسید.</p>
      <p>امروز معامله‌گران فرابورس بیش از 923 میلیون سهام حق‌تقدم و اوراق مالی در قالب 149 هزار معامله و به ارزش 669 میلیارد تومان داد و ستد کردند.</p>
      <p>امروز نماد پتروشیمی مارون بیشترین اثر تقویتی در شاخص فرابورس داشته و نمادهای ذوب‌آهن اصفهان، نیروگاه جهرم، فولاد هرمزگان جنوب، پالایش نفت لاوان، پالایش نفت شیراز و برق عسلویه مپنا بیشترین اثر کاهشی در شاخص فرابورس را داشته‌اند.</p>
      <p>امروز نمادهای پربیننده در فرابورس شامل صنایع کاغذ پارس، ذوب‌آهن اصفهان، بانک دی، توسعه مولد نیروگاه جهرم،  جنرال مکانیک، داروسازی آوه‌سینا و توسعه و عمران استان کرمان بوده‌اند.</p>
      <p>در جریان معاملات امروز تعدادی از نمادها با پیام ناظر متوقف شده، تعدادی بازگشایی و برخی نیز مشمول حراج و یا وقفه معاملات شده‌اند.</p>
      <p>از جمله می‌توان به توقف نماد معاملاتی سیمان شرق، قند مرودشت، ریخته‌گری ایران اشاره کرد، همچنین بازگشایی نماد صنایع آذرآب به دلیل به حدنصاب نرسیدن مجمع عمومی عادی فوق‌العاده آذرآب و بازگشایی تایدواتر خاورمیانه، بازگشایی حق تقدم داروسازی دکتر عبیدی، روی داد.</p>
      <p>در پیام دیگری از ناظر بازار توقف نماد ایران ارقام، به علت افشای اطلاعات با اهمیت گروه «ب» روی داد. بازگشایی نماد نیرومحرکه، بازگشایی نماد آلومراد، نوسازی و ساختمان تهران، سرمایه‌گذاری توکا فولاد، کارخانجات لوازم خانگی پارس‌الکتریک و هلدینگ نفت و گاز پتروشیمی تأمین، تاپیکو روی داد.حراج مجدد حق‌تقدم داروپخش، وقفه معاملاتی نماد تولیدی مواد غذایی مهرام، روی داد.</p>
      <p>در پیام دیگری توقف نماد سیمان اصفهان، وقفه معاملاتی نماد مهندسی نصیرماشین، توقف نماد معاملاتی اختیار فروش تبعی نفت و گاز و پتروشیمی تأمین، توقف نماد تاپیکو روی داد.</p>
    </article>
  </body>
</html>