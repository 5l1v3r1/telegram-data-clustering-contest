<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/17/dva-ukrayinskyh-aeroporty-vidremontuyut-za-milyard/"/>
    <meta property="og:site_name" content="Рубрика"/>
    <meta property="article:published_time" content="2019-11-17T15:05:51+00:00"/>
    <meta property="og:title" content="Два українських аеропорти відремонтують за мільярд"/>
    <meta property="og:description" content="Відремонтують аеропорти Дніпра та Ізмаїла. На це у держбюджеті на 2020-й передбачили понад 1 млрд. грн. На проектування та будівництво аеродрому міжнародного аеропорту “Дніпропетровськ” передбачено 1 млрд грн. На ці гроші планують почати будувати нову злітно-посадкову смугу, руліжні доріжки і новий перон, передає data.ua. Загальний бюджет проекту оцінили в 2,9 млрд грн, а терміни реалізації – […]"/>
  </head>
  <body>
    <article>
      <h1>Два українських аеропорти відремонтують за мільярд</h1>
      <address><time datetime="2019-11-17T15:05:51+00:00">17 Nov 2019, 15:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-50-860x580-c-1.jpg"/>
      </figure>
      <p>Злітно-посадкова смуга аеропорту "Ізмаїл"<br/><b><b>Відремонтують аеропорти Дніпра та Ізмаїла. На це у держбюджеті на 2020-й передбачили понад 1 млрд. грн.</b></b></p>
      <p>На проектування та будівництво аеродрому міжнародного аеропорту “Дніпропетровськ” передбачено 1 млрд грн. На ці гроші планують почати будувати нову злітно-посадкову смугу, руліжні доріжки і новий перон, передає <a href="https://data.ua/news/society/49045-vr-videlit-1-mlrd-grn-na-aeroporti-dnepra-i-izmaila">data.ua.</a></p>
      <p>Загальний бюджет проекту оцінили в 2,9 млрд грн, а терміни реалізації – 1,5-2 роки.</p>
      <p>Ще 70 млн грн підуть з держбюджету в бюджет Одеської області на проведення капітального ремонту аеропорту “Ізмаїл”. Він не працює з 2010-го.</p>
      <p>Довжина злітно-посадкової смуги повітряних воріт 1800 метрів дозволяє їм обслуговувати тільки невеликі регіональні літаки. Представники регіону і міста вже ведуть переговори з іноземними компаніями-лоукостерами.</p>
      <p>Нагадаємо, у вересні <a href="https://rubryka.com/2019/09/26/china-airport/">у Китаї запрацював найбільший у світі аеропорт – дивіться фото і відео.</a></p>
      <p>Читайте також: <a href="https://rubryka.com/article/avia-stereotypy/"><b>Чи вимикати гаджети в літаку і куди безпечніше сідати? Розвінчуємо 5 авіа-стереотипів</b></a></p>
    </article>
  </body>
</html>