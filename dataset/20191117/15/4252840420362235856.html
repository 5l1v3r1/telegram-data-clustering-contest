<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/gwiazda-opusci-nasza-galaktyke/"/>
    <meta property="og:site_name" content="CHIP"/>
    <meta property="article:published_time" content="2019-11-17T15:28:34+00:00"/>
    <meta property="og:title" content="Gwiazda, wystrzelona przez czarną dziurę, pędzi poza granice naszej galaktyki"/>
    <meta property="og:description" content="Gwiazda wyrzucona przez czarną dziurę pędzi z olbrzymią prędkością poza krańce naszej galaktyki, którą ostatecznie opuści za 100 mln lat. Międzynarodowy zespół naukowców odkrył gwiazdę poruszającą się z prędkością 6 milionów kilometrów na godzinę. Taką prędkość nadała jej około 5 milionów lat temu czarna dziura Sagittarius A* znajdująca się w centrum Drogi Mlecznej. Gwiazda znajduje się 29 tysięcy lat świetlnych od Ziemi, dzięki czemu możliwe było dokładne zmierzenie jej trajektorii. Do pomiarów użyto 3,9-metrowego teleskopu znajdującego się w obserwatorium Australijskiego Uniwersytetu Narodowego . Odkrycie rozpędzonej gwiazdy było jednak przypadkowe. Naukowcy natknęli się na nią podczas badania szczątków starożytnej galaktyki wchłoniętej przez Drogę Mleczną. Według astrofizyków z ANU, gwiazda za 100 milionów lat opuści naszą galaktykę i nigdy więcej do niej nie wróci. Wydaje się to długim okresem, ale w kategoriach astronomicznych to chwila. Obiekt porusza się 10 razy szybciej niż pozostałe gwiazdy w naszej…"/>
  </head>
  <body>
    <article>
      <h1>Gwiazda, wystrzelona przez czarną dziurę, pędzi poza granice naszej galaktyki</h1>
      <address><time datetime="2019-11-17T15:28:34+00:00">17 Nov 2019, 15:28</time> by <a rel="author">Jacek Tomczyk</a></address>
      <p>
        <b>Międzynarodowy zespół naukowców odkrył gwiazdę poruszającą się z prędkością 6 milionów kilometrów na godzinę. Taką prędkość nadała jej około 5 milionów lat temu czarna dziura Sagittarius A* znajdująca się w centrum Drogi Mlecznej.</b>
      </p>
      <p>Gwiazda znajduje się 29 tysięcy lat świetlnych od Ziemi, dzięki czemu możliwe było dokładne zmierzenie jej trajektorii. Do pomiarów użyto 3,9-metrowego teleskopu znajdującego się w obserwatorium <a href="https://www.anu.edu.au/">Australijskiego Uniwersytetu Narodowego</a>. <b>Odkrycie rozpędzonej gwiazdy było jednak przypadkowe. Naukowcy natknęli się na nią podczas badania szczątków starożytnej galaktyki wchłoniętej przez Drogę Mleczną.</b> Według astrofizyków z ANU, gwiazda za 100 milionów lat opuści naszą galaktykę i nigdy więcej do niej nie wróci. Wydaje się to długim okresem, ale w kategoriach astronomicznych to chwila. Obiekt porusza się 10 razy szybciej niż pozostałe gwiazdy w naszej galaktyce. Dla porównania, nasze Słońce obiega Drogę Mleczną ze średnią prędkością „zaledwie” 828 tys. km/h.</p>
      <figure>
        <img src="https://www.chip.pl/uploads/2019/11/2IA6tJYX0YiYrNVwq3Pu7gPFRdXJUvKI.jpg"/>
        <figcaption>Odkrycia dokonano przez przypadek w australijskim obserwatorium ANU (fot. ANU)</figcaption>
      </figure>
      <p>W centrum Drogi Mlecznej znajduje się supermasywna czarna dziura o nazwie Sagittarius A*. <b>To ten właśnie obiekt o masie równej ponad 4 milionom Słońc, który nadał tak ogromną prędkość gwieździe, która w wielkim pędzie zmierza poza krańce naszej galaktyki.</b> Naukowcy mają również wytłumaczenie, w jaki sposób gwiazda została wystrzelona przez czarną dziurę. Podejrzewają, że obiekt znajdować się w układzie podwójnym. Kiedy jedna z gwiazd znalazła się w zasięgu Sagittariusa A*, druga została wystrzelona niczym z procy.</p>
      <p>To odkrycie pokazuje jak niebezpiecznym miejscem jest centrum naszej galaktyki i jakie mamy szczęście znajdować się na jej obrzeżach. Do Sagittariusa A* dzieli nas 25,6 tysięcy lat świetlnych, a Słońce obiega ten obiekt w czasie 250 milionów lat. Dzięki stosunkowo spokojnemu sąsiedztwu i dużej odległości od czarnej dziury, w ciągu prawie 4 miliardów lat zdążyło wykształcić się i przetrwać życie na błękitnej planecie. Tego już z całą pewnością nie można powiedzieć o ewentualnych mieszkańcach układu rozerwanego 5 milionów lat temu przez Sagittariusa A*. | CHIP</p>
      <p>
        <b>WARTO PRZECZYTAĆ:</b>
      </p>
      <p>4 +1 +3</p>
      <related>
        <a href="https://www.chip.pl/2019/11/dinozaury-zyly-po-drugiej-stronie-galaktyki"/>
      </related>
    </article>
  </body>
</html>