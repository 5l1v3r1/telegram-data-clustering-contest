<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-varese-venezia-streaming-video-tv-match-di-cartello-a-masnago-basket-a1/1948854/"/>
    <meta property="og:site_name" content="IlSussidiario"/>
    <meta property="article:published_time" content="2019-11-17T15:34:47+00:00"/>
    <meta property="og:title" content="DIRETTA/ Varese Venezia/ (risultato 0-0) video streaming tv: palla a due, si gioca!"/>
    <meta property="og:description" content="Diretta Varese Venezia streaming video tv: orario e risultato live della partita di basket valida per la nona giornata della Serie A."/>
  </head>
  <body>
    <article>
      <h1>DIRETTA/ Varese Venezia/ (risultato 0-0) video streaming tv: palla a due, si gioca!</h1>
      <h2>Diretta Varese Venezia streaming video tv: orario e risultato live della partita di basket valida per la nona giornata della Serie A</h2>
      <address><time datetime="2019-11-17T15:34:47+00:00">17 Nov 2019, 15:34</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <h4>DIRETTA VARESE VENEZIA (0-0): PALLA A DUE!</h4>
      <p><b>Varese Venezia</b> sta per cominciare: abbiamo naturalmente già identificato i principali temi d’interesse di questa partita di basket, sicuramente fa impressiona il bilancio esterno della Reyer campione d’Italia in carica, che per il momento in campionato non ha ancora vinto lontano da Venezia. I tricolori restano in linea di galleggiamento grazie al bilancio esattamente opposto al Taliercio (solo vittorie), ma naturalmente questo non può bastare per una delle tre big del campionato, che con Milano e la Virtus Bologna dovrebbe essere la principale candidata per il titolo nazionale. Varese naturalmente spera che i rivali odierni non invertano la tendenza proprio ora: la Openjobmetis avrebbe grande bisogno di una vittoria che la porterebbe al 50% di successi in stagione e che avrebbe grande valore anche dal punto di vista psicologico, possibile svolta di una stagione per ora ancora indecifrabile per la compagine lombarda. Che cosa dunque potrà succedere fra poco a Masnago? Parola al campo per scoprirlo: Varese Venezia ora inizia davvero! (Aggiornamento di Mauro Mantegazza)</p>
      <h4>STREAMING VIDEO E DIRETTA TV: COME VEDERE LA PARTITA</h4>
      <p>Sarà possibile assistere alla <b>diretta tv</b> di <b>Varese Venezia</b>, che è una partita trasmessa su Eurosport 2 (canale visibile su Sky e DAZN) per questa nona giornata di campionato; inoltre resta l’appuntamento classico per tutti gli appassionati sulla piattaforma Eurosport Player, che fornisce a tutti gli abbonati l’intera gamma delle gare di Serie A in <b>diretta streaming video</b>. Potrete dunque dotarvi di apparecchi mobili come PC, tablet e smartphone per seguire la sfida, mentre sul sito ufficiale www.legabasket.it sono consultabili le informazioni utili come il tabellino play-by-play e le statistiche dei giocatori in campo alla Enerxenia Arena.</p>
      <h4>IL COMMENTO DI WALTER DE RAFFAELE</h4>
      <p>Sempre più vicina la diretta di <b>Varese Venezia</b>, spazio adesso alle dichiarazioni di Walter De Raffaele al termine della partita vinta settimana scorsa dalla sua Reyer Venezia per una sola lunghezza contro Sassari: “Direi una bella prova corale di squadra, una vittoria importante con tanta energia e desiderio, decisa alla fine da un episodio, ma in cui tutta la squadra ha dato il massimo – aveva sottolineato coach De Raffaele in sala stampa al Taliercio –. Guardando il risultato finale sarebbe facile dire che la difesa l’ha fatta da padrona, però in realtà abbiamo costruito molto, ma abbiamo anche sbagliato tanti tiri aperti con percentuali davvero basse rispetto ai nostri standard usuali. Se una squadra che segna più di 80 punti a partita, il secondo miglior attacco del campionato, la fai chiudere con 54 punti, la fai segnare solo 8 punti in un quarto certamente hai lavorato bene in difesa, poi Sassari ha fatto la partita che ci aspettavamo, di grande intensità ed è riuscita ad andare vicinissima alla vittoria finale. Mettiamo comunque ora via questa vittoria, e pensiamo al prossimo impegno, magari cercando di trovare anche il primo successo in trasferta, anche se non è mai facile. Restiamo comunque umili, lasciamo che siano gli altri a parlare, noi dobbiamo far parlare i fatti e il lavoro”. La classifica infatti resta non esaltante, Venezia saprà vincere finalmente anche in trasferta? (Aggiornamento di Mauro Mantegazza)</p>
      <h4>LE PAROLE DI ATTILIO CAJA</h4>
      <p>In vista della <b>diretta di Varese Venezia,</b> adesso facciamo un passo indietro alla scorsa giornata di campionato. Andiamo infatti a leggere le parole di coach Attilio Caja, allenatore della Openjobmetis Varese, al termine della partita persa dai suoi ragazzi sul campo della Germani Basket Brescia. Ecco dunque che cosa aveva dichiarato Caja in sala stampa al PalaLeonessa: “Faccio i complimenti a Brescia, sono stati più bravi di noi in tutto: in attacco, in difesa, come esperienza e circolazione di palla. Hanno vinto meritatamente – molto sportivo il commento del coach di Varese -. Loro sono riusciti a coinvolgere tanti giocatori, al contrario nostro. Sono stati più bravi, hanno giocato meglio e hanno vinto. Anche dal quintetto non abbiamo avuto il solito apporto, si salvano solo Vene e Peak che purtroppo è stato condizionato dai falli”. Insomma, per Varese settimana scorsa c’era stato ben poco da salvare: la Openjobmetis saprà fare tesoro degli errori commessi per riscattarsi con una grande prestazione contro Venezia? (Aggiornamento di Mauro Mantegazza)</p>
      <h4>PRESENTAZIONE DEL MATCH</h4>
      <p><b>Varese Venezia</b>, in <b>diretta</b> dalla Enerxenia Arena di Masnago alle <b>ore 17.00</b> di oggi pomeriggio, domenica 17 novembre 2019, è una partita valida per la nona giornata del campionato di Serie A di basket 2019-2020. Match sicuramente di cartello a Masnago, dove <b>Varese Venezia</b> metterà di fronte due squadre con posizioni di classifica molto simili: la Openjobmetis Varese ha già osservato il turno di riposo e nelle sette partite disputate finora vanta tre vittorie e quattro sconfitte, la Umana Reyer Venezia è invece esattamente al 50% con quattro successi e altrettante sconfitte. Chi vince può decollare, chi perde rischia di rimanere impantanato nell’anonimato, che sarebbe particolarmente grave per Venezia, la squadra che sul petto indossa il tricolore. Varese dal canto suo deve risollevarsi dalla batosta subita settimana scorsa <a href="https://www.ilsussidiario.net/news/diretta-brescia-varese-streaming-video-tv-affascinante-derby-lombardo-basket-a1/1946061/">nel derby con Brescia</a>, mentre la Reyer ha vinto in volata una <a href="https://www.ilsussidiario.net/news/diretta-venezia-sassari-streaming-video-rai-big-match-al-taliercio/1946842/">partita tiratissima contro Sassari</a>.</p>
      <h4>DIRETTA VARESE VENEZIA: IL CONTESTO</h4>
      <p>Verso la diretta di <b>Varese Venezia</b>, abbiamo visto che la prima parte del campionato è stata in chiaroscuro sia per i lombardi sia per i veneti. La Reyer è ancora lontana dagli standard di eccellenza che la squadra di Walter De Raffaele ha avuto negli ultimi anni: Venezia domenica scorsa ha vinto contro Sassari e questi è già un segnale importante, ma deve soprattutto migliorare il proprio rendimento esterno, fino a questo momento pessimo per i campioni d’Italia in carica, che lontano dal Taliercio sono 0-4. Inutile dire che dall’altra parte del campo ci sarà invece una Openjobmetis Varese che cercherà di sfruttare questo problema degli avversari: i lombardi sono a una sorta di bivio, devono capire se la loro stagione potrà essere ambiziosa oppure se rischia di scivolare nell’anonimato. La squadra di Attilio Caja è reduce da due sconfitte in altrettanti derby lombardi che l’hanno ridimensionata, adesso servirebbe tornare alla vittoria sfruttando il fattore campo. A Masnago sono già cadute la Fortitudo e Brindisi: Varese riuscirà a ripetersi davanti al pubblico amico?</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-trieste-virtus-bologna-streaming-video-tv-capolista-in-friuli-basket-a1/1948856/"/>
        <a href="https://www.ilsussidiario.net/news/diretta-treviso-brescia-streaming-video-tv-menetti-vuole-lanciarsi-basket-a1/1948779/"/>
        <a href="https://www.ilsussidiario.net/news/diretta-fortitudo-bologna-olimpia-milano-streaming-video-tv-big-match-basket-a1/1949183/"/>
        <a href="https://www.ilsussidiario.net/news/diretta-pistoia-cantu-streaming-video-tv-partita-delicata-basket-serie-a1/1948746/"/>
        <a href="https://www.ilsussidiario.net/news/diretta-trento-cremona-streaming-video-e-tv-vanoli-in-ripresa-basket-serie-a1/1948756/"/>
        <a href="https://www.ilsussidiario.net/news/diretta-roma-pesaro-streaming-video-rai-ottima-occasione-per-bucchi-basket-a1/1948784/"/>
      </related>
    </article>
  </body>
</html>