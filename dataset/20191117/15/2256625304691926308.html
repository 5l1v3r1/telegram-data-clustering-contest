<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158663_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T15:17:00+00:00"/>
    <meta property="og:title" content="Венци: Дано отидем на Европейско, но с този отбор и този треньор нищо няма да направим"/>
    <meta property="og:description" content="&quot;Трябва да се дава повече шанс да играят в клубните им отбори&quot;"/>
  </head>
  <body>
    <article>
      <h1>Венци: Дано отидем на Европейско, но с този отбор и този треньор нищо няма да направим</h1>
      <address><time datetime="2019-11-17T15:17:00+00:00">17 Nov 2019, 15:17</time> by <a rel="author">Пламен Димитров</a></address>
      <p>Дано Господ е с нас и да отидем на Европейско. Но с този отбор и с този треньор нищо няма да направим”, заяви босът на Славия Венци Стефанов след контролата между младежките национали и Славия (3:3).</p>
      <p> <br/>"Ако не се даваше на толкова чужденци да играят, щяхме да имаме футболисти, които достойно да защитават честта на България и сега, а не да имаме тези 12 загуби", продължи той.<br/> <br/>"С този отбор и с тези футболисти силно се съмнявам”, отговори Венци на въпрос дали ще завършим с победа квалификациите за Евро 2020. По-късно тази вечер играем с Чехия.<br/> <br/>“Много ми харесаха момчетата от младежкия отбор. Според мен имаме поколение, на което можем да разчитаме. То е толкова просто - винаги когато сме имали млади футболисти, които се класират във фазите на елиминациите, винаги изкарваме добри  футболисти. Трябва да им се дава шанс да играят цели мачове в клубните им отбори”, каза Стефанов.<br/> <br/>След това Стефанов се върна и към паметната дата 17 ноември 1993 година. “Тогава имаше футболисти, големи имена. На Костадинов това му беше звездния миг. Показахме, че можем да победим всеки отбор. После на Световното съдията ни ограби. Отивахме на финал", добави босът.<br/> <br/>Стефанов взе отношение и относно скандалите в БФС и по-конкретно за претенциите на Йордан Лечков да управлява футболния съюз.<br/> <br/>“Излишно нагнетява напрежение, не му прави чест. Толкова  ли има мерак да управлява? Ако управляваш, направи така, че да има спокойствие”, завърши Венци</p>
    </article>
  </body>
</html>