<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/%d0%bd%d0%b0%d1%83%d0%ba%d0%b0/%d0%b8%d0%bc%d0%b0-%d0%bb%d0%b8-%d0%bf%d0%be%d0%b2%d0%be%d0%b4-%d0%b7%d0%b0-%d0%bf%d1%80%d0%b8%d1%82%d0%b5%d1%81%d0%bd%d0%b5%d0%bd%d0%b8%d1%8f-%d1%81%d0%bb%d0%b5%d0%b4-%d0%ba%d0%b0%d1%82%d0%be-%d1%87-322915.html"/>
    <meta property="og:site_name" content="kaldata.com"/>
    <meta property="article:published_time" content="2019-11-17T15:35:48+00:00"/>
    <meta property="og:title" content="Има ли повод за притеснения след като Черната смърт се завърна в Китай? - kaldata.com"/>
    <meta property="og:description" content="Една от най-смъртоносните пандемии в историята на човека, Чумата, наричана още Черната смърт, покосява Европа в Средновековието и дава началото на"/>
  </head>
  <body>
    <article>
      <h1>Има ли повод за притеснения след като Черната смърт се завърна в Китай? - kaldata.com</h1>
      <address><time datetime="2019-11-17T15:35:48+00:00">17 Nov 2019, 15:35</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Една от най-смъртоносните пандемии в историята на човека, Чумата, наричана още Черната смърт, покосява Европа в Средновековието и дава началото на Ренесанса, а животите, които отнема, прехвърлят една трета от популацията на Континента по това време.</p>
      <p>Съобщава се, че на двама души от Китай е била поставена диагноза пневмонична чума, твърдят от Националната държавна информационна агенция Синхуа във вторник тази седмица. Пациентите са от средните части на провинцията Монголия и в момента се лекуват от същата болест, която погуби около 50 милиона души в Европа през XIV век – според държавни служители.</p>
      <p>Това не е първият път, когато се съобщава за случаи на хора, заболели от Черната смърт – по-рано през 2019 г. монголска двойка почина от бубонна чума, след като са изяли суров мармотов бъбрек, докато през лятото бяха затворени части от предградието на Денвър, Колорадо заради заразени с чума прерийни кучета.</p>
      <p>Човешките инфекции продължават да се срещат предимно в селските райони, понякога в западните части на САЩ, но по-често в части от Азия, Южна Америка и предимно Африка, според Центровете за контрол и превенция на заболяванията.</p>
      <p>Ако не бъде лекувана, Чумата винаги е фатална. Информацията за случаите се разгласи бързо в глобалното интернет пространство, благодарение на китайската социална мрежа Weibo.</p>
      <h4>През последните десетилетия всяка година се отчитат средно седем случая на човешка чума в САЩ, като последните данни са настъпили през 2015 г., според информация на CDC.</h4>
      <p>Чумата може да се предава чрез ухапвания от бълхи и заразени животни, предимно диви гризачи като плъхове, пририйни кучета, катерици и зайци – въпреки че човешките домашни любимци като котки и кучета също могат да се заразят. Докато днес имаме съвременни антибиотици за ефективно и адекватно лечение на инфекции и предотвратяване на летален изход, ако бъдат засечени достатъчно рано, в момента няма ваксина, която да защити хората от прихващането на чума, най-вече поради факта, че заболяването почти се смята за мъртво, а научните разработки в областта на ваксинирането срещу прокобата, не изобилстват.</p>
      <blockquote>
        <b>„Рисковете от глобална пандемия от чума като Черната смърт като тази през през XIV век, са близо до нула. Предаването е само в зоозона – размяна от ухапвания от бълхи на диви животни и затова няма способността бързо да се разпространява от човек на човек…. В САЩ има спорадични случаи ежегодно, като по-голямата част от тях са сред ловци, така че се случва от време на време, но не можем да говорим за масова епидемия или огнище на чума, както ни тревожат някои медийни отразявания на последните два случая от Китай“, казва д-р Джеймс Шепърд, доцент по вътрешна медицина и инфекциозни заболявания в Йелското училище по медицина.</b>
      </blockquote>
    </article>
  </body>
</html>