<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/gritsenka-zatrimali-za-te-shho-vin-zabrav-koshti-yanukovicha-na-korist-derzhavi/"/>
    <meta property="og:site_name" content="Прямий"/>
    <meta property="article:published_time" content="2019-11-17T15:18:00+00:00"/>
    <meta property="og:title" content="Гриценка затримали за те, що він забрав кошти Януковича на користь держави"/>
    <meta property="og:description" content="Голову АТ &quot;Укрексімбанк&quot; Олександра Гриценка затримали за те, що він стягнув кошти і майно експрезидента України Віктора Януковича на користь держави."/>
  </head>
  <body>
    <article>
      <h1>Гриценка затримали за те, що він забрав кошти Януковича на користь держави</h1>
      <address>
        <time datetime="2019-11-17T15:18:00+00:00">17 Nov 2019, 15:18</time>
      </address>
      <p>
        <b>Голову АТ "Укрексімбанк" Олександра Гриценка затримали за те, що він стягнув кошти і майно експрезидента України Віктора Януковича на користь держави.</b>
      </p>
      <p>Таку заяву зробив адвокат Денис Галанський.</p>
      <p>"З 78 сторінок підписаного відомим на всю України прокурором К.Куликом повідомлення про підозру голові правління ПАТ “Укрексімбанк” Олександру Вікторовичу Гриценку, конкретним діям власне Гриценка присвячено буквально кілька речень.</p>
      <p>А саме К.Кулик звинувачує Гриценка у тому, що він як керівник ПАТ “Укрексімбанк” наполегливо вживав заходів щодо погашення заборгованості за виданими банком кредитами, у тому числі і за рахунок заставного майна і коштів.</p>
      <p>І досяг успіху, “на підставі отриманих судових рішень” (цитата) домігся стягнення на користь державного ПАТ “Укрексімбанк” коштів і майна.</p>
      <p>К.Кулик може скільки завгодно розписувати кому належали заставлені кошти і майно (Кулик пише - злочинній організації Януковича) і яким чином вони були здобуті.</p>
      <p>Керівник ПАТ “Укрексімбанк” Гриценко стягнув кошти і майно на користь державного банку і на підставі судових ухвал, отже не скоїв жодного правопорушення, навпаки, захистив інтереси ПАТ “Укрексімбанк”".</p>
      <p>Нагадаємо, вчора, 16 листопада, очільника АТ "Укрексімбанк" Олександра Гриценка <a href="https://prm.ua/golovu-ukreksimbanku-gritsenka-vikrali-siloviki/">забрали силовики в автобус</a> на очах у дитини, з якою він гуляв.</p>
      <related>
        <h4>Схожі новини</h4>
        <a href="https://prm.ua/pidozra-gritsenku-tse-proekt-prokurora-kulika-advokat/"/>
        <a href="https://prm.ua/hapayut-bankiriv-zamist-togo-shhob-rozbiratisya-z-privatbankom-len-pro-zatrimannya-gritsenka/"/>
        <a href="https://prm.ua/zatrimannya-gritsenka-maye-oznaki-psihologichnogo-nasilstva-i-katuvannya-advokat/"/>
      </related>
    </article>
  </body>
</html>