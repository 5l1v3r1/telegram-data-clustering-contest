<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/professore-di-pieve-di-soligo-che-nutre-dubbi-su-papa-francesco-219413"/>
    <meta property="og:site_name" content="Oggi Treviso"/>
    <meta property="article:published_time" content="2019-11-17T15:09:04+00:00"/>
    <meta property="og:title" content="Il professore di Pieve di Soligo che nutre dubbi su Papa Francesco"/>
    <meta property="og:description" content="PIEVE DI SOLIGO – Dopo lo sfogo dell’ex prete di Trevignano che ha usato parole forti contro chi contesta Papa Francesco ora viene da chiedersi chi siano coloro che accusano il Pontefice di eresia."/>
  </head>
  <body>
    <article>
      <h1>Il professore di Pieve di Soligo che nutre dubbi su Papa Francesco</h1>
      <h2>È di Pieve di Soligo uno degli intellettuali che guardano con spirito critico l’operato del pontefice</h2>
      <address><time datetime="2019-11-17T15:09:04+00:00">17 Nov 2019, 15:09</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>PIEVE DI SOLIGO –</b> Dopo <a href="http://www.oggitreviso.it/%E2%80%9Cma-andate-cre-allinferno-ci-andrete-voi%E2%80%9D-sfogo-dellex-prete-di-trevignano-fa-giro-del-web-219297">lo sfogo dell’ex prete di Trevignano</a> che ha usato parole forti contro chi contesta Papa Francesco ora viene da chiedersi chi siano coloro che accusano il Pontefice di eresia. Beh, uno di coloro che nutre dei dubbi è sicuramente il professor <b>Francesco Lamendola </b>di Pieve di Soligo che nel sito <a href="http://www.accademianuovaitalia.it/">www.accademianuovaitalia.it</a> ha pubblicato l’articolo <b>“Eresia e apostasia? Sono già nella Gaudium et spes”</b>. Ma ecco alcuni passi del lungo e dettagliato intervento del professore che insegna all’Istituto Superiore Marco Casagrande di Pieve di Soligo.<br/><br/> <br/><br/>“Non occorre andare tanto lontano per trovare la sorgente dell’eresia e dell’apostasia della chiesa attuale, culminate nella scandalosa celebrazione del culto di Pachamama fin dentro la basilica di San Pietro, con la piena approvazione e la partecipazione attiva di colui che si dice papa e che ha spinto la sua impudenza fino a domandare scusa, non ai cattolici per la gravissima idolatria e blasfemia che sono state consumate, ma per il gesto di chi, reagendo ad esse, aveva sottratto e gettato nel Tevere gli idoli dei demoni pagani…”.<br/><br/> <br/><br/>L’articolo analizza la questione dal punto di vista filosofico e teologico con dovizia di riferimenti e prosegue lungamente con altre considerazioni tra le quali: “… Come si vede, le eresie e l’apostasia del signor Bergoglio sono già presenti, in nuce, nella Gaudium et spes: da un lato, la chiesa vuol farsi riconoscere dal mondo non tanto per l’annuncio del Vangelo, bensì come agenzia sociale; dall’altro, essa vuol promuovere il progresso umano facendo appello anche alle espressioni non cristiane (e anticristiane) dell’evoluzione storica!”.</p>
      <related>
        <h4>Dello stesso argomento</h4>
        <a href="http://oggitreviso.it/papa-profughi-cristiani-iracheni-sono-come-ges%C3%B9-104098"/>
        <a href="http://oggitreviso.it/tango-piazza-san-pietro-festeggiare-compleanno-di-papa-francesco-103785"/>
        <a href="http://oggitreviso.it/bagno-di-folla-papa-castel-gandolfo-dio-vuole-misericordia-pi%C3%B9-che-sacrifici-65189"/>
        <a href="http://oggitreviso.it/papa-vaticano-corruzione-lobby-gay-62884"/>
        <a href="http://oggitreviso.it/gioved%C3%AC-santo-papa-ai-ragazzi-carcere-non-lasciatevi-rubare-speranza-59614"/>
        <a href="http://oggitreviso.it/storico-incontro-tra-due-papi-siamo-fratelli-preghiamo-insieme-59367"/>
        <a href="http://oggitreviso.it/cos%C3%AC-vedo-papa-francesco-59060"/>
        <a href="http://oggitreviso.it/ha-origini-liguri-madre-di-papa-francesco-ritrovata-una-foto-della-sua-famiglia-59016"/>
        <a href="http://oggitreviso.it/15-2-1929-mario-bergoglio-arriva-buenos-aires-bordo-della-giulio-cesare-59015"/>
        <a href="http://oggitreviso.it/io-ex-fidanzatina-del-papa-59014"/>
      </related>
    </article>
  </body>
</html>