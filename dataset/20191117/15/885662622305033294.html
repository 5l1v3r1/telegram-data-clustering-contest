<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125457/bretania-meta-ton-ianoyario-toy-2021-oi-polites-tis-ee-tha-ehoyn-tin-idia"/>
    <meta property="og:site_name" content="Insider"/>
    <meta property="article:published_time" content="2019-11-17T15:20:00+00:00"/>
    <meta property="og:title" content="Βρετανία: Μετά τον Ιανουάριο του 2021, οι πολίτες της ΕΕ θα έχουν την ίδια μεταχείριση με τους μετανάστες από τον υπόλοιπο κόσμο"/>
    <meta property="og:description" content="Τι δήλωσαν σήμερα οι Συντηρητικοί του Μπόρις Τζόνσον."/>
  </head>
  <body>
    <article>
      <h1>Βρετανία: Μετά τον Ιανουάριο του 2021, οι πολίτες της ΕΕ θα έχουν την ίδια μεταχείριση με τους μετανάστες από τον υπόλοιπο κόσμο</h1>
      <h2>Τι δήλωσαν σήμερα οι Συντηρητικοί του Μπόρις Τζόνσον.</h2>
      <address>
        <time datetime="2019-11-17T15:20:00+00:00">17 Nov 2019, 15:20</time>
      </address>
      <p><b>Μετά τον Ιανουάριο του 2021, οι πολίτες της ΕΕ θα έχουν την ίδια μεταχείριση με τους μετανάστες από τον υπόλοιπο κόσμο</b> στη Βρετανία.</p>
      <p>Αυτό έκαναν γνωστό νωρίτερα την Κυριακή οι Συντηρητικοί του πρωθυπουργού <b>Μπόρις Τζόνσον,</b> δηλώνοντας ότι θα αντιμετωπίσουν τους πολίτες της ΕΕ, κατά τον ίδιο τρόπο με αυτόν που θα αντιμετωπίσουν τους μετανάστες από τον υπόλοιπο κόσμο, όταν τερματιστεί η ελεύθερη μετακίνηση τους, τον Ιανουάριο του 2021.</p>
      <p>Ανακοινώνοντας λεπτομέρειες για την μεταναστευτική πολιτική τους, μετά το Brexit και στον προεκλογικό ορίζοντα των εκλογών της 12ης Δεκεμβρίου, οι Συντηρητικοί είπαν ότι οι πολίτες της ΕΕ, θα πρέπει να περιμένουν τυπικά μια πενταετία πριν να μπορούν να έχουν πρόσβαση σε πληρωμές κοινωνικών παροχών, ενώ θα πρέπει να πληρώνουν κάποια πρόσθετη οικονομική χρέωση για να έχουν πρόσβαση στο σύστημα υγείας.</p>
      <p>«Καθώς βγαίνουμε από την ΕΕ θα έχουμε μία νέα ευκαιρία για δικαιοσύνη, αλλά και για να διασφαλίσουμε ότι όλοι αυτοί που έρχονται εδώ, έχουν μία ισότιμη μεταχείριση. Θα κάνουμε το μεταναστευτικό μας σύστημα ισότιμο», δήλωσε ο πρωθυπουργός Τζόνσον.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125268/meta-tis-boyleytikes-ekloges-tha-orisei-eyropaio-epitropo-i-bretania"/>
        <a href="https://www.insider.gr/eidiseis/kosmos/125264/aporriptei-tin-protasi-synergasias-ton-syntiritikon-o-naitzel-faratz"/>
        <a href="https://www.insider.gr/eidiseis/kosmos/124974/moodys-ypobathmisi-toy-axiohreoy-tis-bretanias-eleo-brexit"/>
      </related>
    </article>
  </body>
</html>