<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/top7-morbid-ritusok-a-nagyvilagbol/186712"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-17T15:00:00+00:00"/>
    <meta property="og:title" content="TOP7 – Morbid rítusok a nagyvilágból"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>TOP7 – Morbid rítusok a nagyvilágból</mark>
      </h1>
      <address><time datetime="2019-11-17T15:00:00+00:00">17 Nov 2019, 15:00</time> by <a rel="author">Bors</a></address>
      <p>
        <b>Levágott ujjak egy-egy emberért, csonkítás, kannibalizmus ma is élő hagyományok, amiktől a mi társadalmunkat kirázza a hideg. Számos országban, törzsben léteznek olyan bevett szokások, amik számunkra hátborzongatók, felfoghatatlanok. </b>
        <b>Levágott ujjak egy-egy emberért, csonkítás, kannibalizmus ma is élő hagyományok, amiktől a mi társadalmunkat kirázza a hideg. Számos országban, törzsben léteznek olyan bevett szokások, amik számunkra hátborzongatók, felfoghatatlanok.</b>
      </p>
      <h3>7.</h3>
      <h3>Véres önsebzés</h3>
      <p>A síita muszlimok vallási megemlékezés gyanánt kardokkal, késekkel csapkodják magukat vagy egymást. Az eseményen részt vevőknek addig kell kínozniuk magukat, amíg vérük nem hullik. A legijesztőbb azonban az, hogy gyerekek is részt vehetnek az ünneplésben.</p>
      <figure>
        <img src="http://media.borsonline.hu/cikk/20/192305/gallery-picture/645w/2025176_5-reuters.jpg"/>
      </figure>
      <p>* * *</p>
      <h3>6.</h3>
      <h3>Halál utáni szerelem</h3>
      <p>Indiában a hinduk amikor egy férj meghalt, elvárták a feleségtől, hogy önként kövesse, vállalva akár a máglyahalált is. A szokást Viktória brit királynő, aki akkor a gyarmatosított Brit India uralkodója is volt, 1861-ben betiltotta, de még a 2000-es években is történtek ilyen esetek, amik napvilágot láttak.</p>
      <figure>
        <img src="http://media.borsonline.hu/cikk/20/192305/gallery-picture/645w/2025178_6-maglyahalal-afp.jpg"/>
      </figure>
      <p>* * *</p>
      <h3>5.</h3>
      <h3>Halálra ítélve</h3>
      <p>Az eszkimóknál is kialakult egy mára már borzasztónak tartott szokás. A halott, de az idős vagy beteg embe­re­ket is jégtáblára tették és sorsára hagyták. A rituálé hátterében az áll, hogy az eszkimók hisznek a túlvilági életben, így nyugodt szívvel engedik útjára az agg családtagot, akiről ezáltal nem kell tovább gondoskodni.</p>
      <figure>
        <img src="http://media.borsonline.hu/cikk/20/192305/gallery-picture/645w/2025182_7-eszkimo-afp.jpg"/>
      </figure>
      <p>* * *</p>
      <h3>4.</h3>
      <h3>Csonka lánykák</h3>
      <p>Ma már sok helyen törvény tiltja, de Szenegálban még így is minden ötödik lánygyermek nemi szervét megcsonkítják. Ez a muszlim világ jelentős részén elterjedt hagyomány, női körülmetélésnek is nevezik.</p>
      <figure>
        <img src="http://media.borsonline.hu/cikk/20/192305/gallery-picture/645w/2025174_4-reuters.jpg"/>
      </figure>
      <p>* * *</p>
      <h3>3.</h3>
      <h3>Élet a halottakkal</h3>
      <p>Az indonéziai toraja törzs szokásai egyedülállók a világon. Miután lehetőségük van a holttestek exhumálására, időnként hazaviszik a szülőfalujába, felöltöztetik és körbeviszik. A szertartás során az elhunyt sírhelyét is megtisztítják, rendbe teszik.</p>
      <figure>
        <img src="http://media.borsonline.hu/cikk/20/192305/gallery-picture/645w/2025172_3-reuters.jpg"/>
      </figure>
      <p>* * *</p>
      <h3>2.</h3>
      <h3>Csontos banánleves</h3>
      <p>Nagyon bizarr tradíciót űznek az Amazonas őserdejében élő yanomami törzs tagjai: halottaik maradványait eszik. Ez az endokannibalizmus. A szertartás előtt levelekbe csomagolva hagyják, hogy a hangyák és a rovarok lerágják a csontokról a húst. Majd a csontokat összetörve, banánnal vegyítve elfogyasztják. Hitük szerint ez a rituálé segíti a halott lelkét, hogy rátaláljon a másvilágra vezető útra.</p>
      <figure>
        <img src="http://media.borsonline.hu/cikk/20/192305/gallery-picture/645w/2025180_2-yanomami-torzs.jpg"/>
      </figure>
      <p>* * *</p>
      <h3>1.</h3>
      <h3>Egy ujj a rokonért</h3>
      <p>Amikor meghal egy szerettünk, az óriási veszteség és hatalmas fájdalommal jár. Ezt a fájdalmat az indonéziai dani törzs nőtagjai nem csak lélekben, de fizikálisan is megpróbálják átélni. Magukat csonkítják, remélve, hogy ezzel az ősi szellemek kedvében járhatnak. A szertartás előtt fél órával egy zsinórral elkötik az ujjukat, majd ha elzsibbadt, levágják, a sebet pedig kiégetik.</p>
      <figure>
        <img src="http://media.borsonline.hu/cikk/20/192305/gallery-picture/645w/2025170_1-dani-torzs-afp.jpg"/>
      </figure>
    </article>
  </body>
</html>