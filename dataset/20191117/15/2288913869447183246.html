<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191117_04721662"/>
    <meta property="og:site_name" content="De Standaard"/>
    <meta property="article:published_time" content="2019-11-17T15:58:00+00:00"/>
    <meta property="og:title" content="Nederlandse politie pakt drie verdachten op in zaak van vermiste Belgische loodgieter"/>
    <meta property="og:description" content="De politie heeft in Nederland nog eens drie mensen opgepakt in verband met de vermissing van de Belgische loodgieter Johan van der Heyden. Het zijn twee mi..."/>
  </head>
  <body>
    <article>
      <h1>Nederlandse politie pakt drie verdachten op in zaak van vermiste Belgische loodgieter</h1>
      <address>
        <time datetime="2019-11-17T15:58:00+00:00">17 Nov 2019, 15:58</time>
      </address>
      <p>
        <b>De politie heeft in Nederland nog eens drie mensen opgepakt in verband met de vermissing van de Belgische loodgieter Johan van der Heyden. Het zijn twee minderjarige jongens en een 30-jarige man. De politie maakte verder geen details over identiteit of woonplaats bekend.</b>
      </p>
      <p>De man, zonder vaste woon- of verblijfplaats, is in een huis in Hoogerheide aangehouden in de nacht van zaterdag op zondag. De jongens vrijdag. Waar ze zijn opgepakt, zegt de politie niet.</p>
      <p>Johan van der Heyden is niet meer gezien sinds hij op zondag 2 juni zijn woning verliet in het Belgische Lint. Zijn witte busje, een Peugeot Boxer, werd later leeg teruggevonden in Den Bosch. De auto is vermoedelijk ook in Steenbergen, ook in de provincie Noord-Brabant, geweest. De politie spreekt in de zaak van een ernstig misdrijf en gaat ervan uit dat de 56-jarige van der Heyden niet meer leeft.</p>
      <p>De aanhoudingen van de afgelopen dagen brengt het totaal aantal verdachten dat is aangehouden in deze zaak op zes. Vijf verdachten zitten vast in Nederland: drie mannen en twee vrouwen. In ons land zit één vrouw vast voor mogelijke betrokkenheid bij de zaak.</p>
      <p>Het Openbaar Ministerie in Breda heeft een bedrag van 15.000 euro uitgeloofd voor informatie die leidt tot een oplossing in de zaak.</p>
    </article>
  </body>
</html>