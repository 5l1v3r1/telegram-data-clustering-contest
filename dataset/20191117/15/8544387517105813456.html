<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/17/cats-neo-tragoudi-apo-tin-taylor-swift/"/>
    <meta property="og:site_name" content="neolaia.gr"/>
    <meta property="article:published_time" content="2019-11-17T15:30:25+00:00"/>
    <meta property="og:title" content="CATS: Η κινηματογραφική μεταφορά του μιούζικαλ έχει ένα νέο υπέροχο τραγούδι από την Taylor Swift"/>
    <meta property="og:description" content="Η Taylor Swiftθα συμμετέχει στην κινηματογραφική μεταφορά του πολύ επιτυχημένου μιούζικαλ του Andrew Lloyd Webber, CATS. Η γνωστή τραγουδίστρια θα υποδυθεί την Bombalurina και έγραψε ένα νέο τραγούδι για την κινηματογραφική μεταφορά του γνωστού μιούζικαλ."/>
  </head>
  <body>
    <article>
      <h1>CATS: Η κινηματογραφική μεταφορά του μιούζικαλ έχει ένα νέο υπέροχο τραγούδι από την Taylor Swift</h1>
      <h2>Η Taylor Swift έγραψε ένα νέο υπέροχο τραγούδι για την κινηματογραφική μεταφορά του μιούζικαλ "Cats" με τον Andrew Lloyd Webber και πρέπει να το ακούσεις!</h2>
      <address><time datetime="2019-11-17T15:30:25+00:00">17 Nov 2019, 15:30</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/taylor-swift/"><b>Taylor Swift</b></a>θα συμμετέχει στην κινηματογραφική μεταφορά του πολύ επιτυχημένου μιούζικαλ του Andrew Lloyd Webber, CATS. Η γνωστή τραγουδίστρια θα υποδυθεί την Bombalurina και έγραψε ένα νέο τραγούδι για την κινηματογραφική μεταφορά του γνωστού μιούζικαλ.</p>
      <p>Το «CATS» αποτελεί ένα από τα πιο εμβληματικά μιούζικαλ του Andrew Lloy Webber και η κινηματογραφική μεταφορά του έρχεται από τον, επίσης, Άγγλο Tom Hooper. Ο σκηνοθέτης έχει κάνει και τη μεταφορά του «Les Miserables» με τους Hugh Jackman, Anne Hathaway και Russell Crowe. Ενώ, ήταν και ο σκηνοθέτης του, επίσης, οσκαρικού «The King’s Speech».</p>
      <p>Στην κινηματογραφική εκδοχή του «CATS», θα πρωταγωνιστούν μεταξύ άλλων η Judi Dench, James Corden, Idris Elba, Jennifer Hudson και Ian MacKellen. Μάλιστα, η ταινία που θα προβληθεί μέσα στον Δεκέμβριο του 2019 θα φέρει μία νέα τεχνολογία που υπόσχεται να μας συναρπάσει.</p>
      <p>Πέρα από όλα αυτά, όμως, η ταινία θα προσθέσει στο μιούζικαλ ένα νέο κομμάτι δια χειρός Taylor Swift!</p>
      <p>Σε ένα πρώτο behind-the-scenes look που μας είχαν δώσει πριν καιρό, ο Andrew Lloyd Webber μίλησε για το νέο τραγούδι της γνωστής pop τραγουδίστριας και είπε ότι θα μας εκπλήσσει. Επίσης, η Variety έγραψε ότι πηγές ανέφεραν ότι το τραγούδι της Swift δε θα ήταν pop, αλλά θα είχε τα στοιχεία ενός τραγουδιού για μουσικό θέατρο.</p>
      <p>Και έφτασε η στιγμή που το ακούσαμε!</p>
      <p>Η Taylor Swift έγραψε ένα κομμάτι που μπορεί να γίνει τόσο κλασσικό όσο το υπέροχο «Memory» από το ίδιο μιούζικαλ. Η θεατρικότητα των στίχων και της μουσικής σε βάζει στο κλίμα του γνωστού μιούζικαλ και η Taylor δεν έχει ακουστεί ποτέ καλύτερη φωνητικά.</p>
      <p>Λέτε να έβαλε το Όσκαρ Καλύτερου Τραγουδιού στο τσεπάκι; Θα το δούμε όταν ανακοινωθούν τα <a href="https://www.neolaia.gr/tag/%CF%8C%CF%83%CE%BA%CE%B1%CF%81-2020/"><b>Όσκαρ 2020</b></a>! Μέχρι τότε, μπορείς απλά να το απολαύσεις!</p>
      <figure>
        <iframe src="https://www.youtube.com/embed/trIjpVH8h88" width="853" height="480" data-service="Youtube" scrolling="no"/>
      </figure>
      <h3>Δες ακόμα: <a href="https://www.neolaia.gr/2019/11/16/tragoudia-gia-na-einai-stin-playlist-tou-soukou/">Τα τραγούδια που πρέπει να έχεις σίγουρα στην playlist για το ΣουΚου</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/red-hot-chili-peppers-ksana-stin-ellada/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/111-ypotrofies-sto-eksoteriko/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/18/black-friday-2019-lista-me-kaliteres-prosfores/"/>
        <a href="https://neolaia.gr/2019/11/18/oaed-ksekinoun-oi-aitiseis-sta-dio-nea-programmata-kritiria/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/18/adikapnistikos-nomos-bgike-i-apofasi-ta-prostima/"/>
      </related>
    </article>
  </body>
</html>