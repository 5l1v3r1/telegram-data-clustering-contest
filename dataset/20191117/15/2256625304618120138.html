<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158660_1.html"/>
    <meta property="og:site_name" content="Novsport"/>
    <meta property="article:published_time" content="2019-11-17T15:00:00+00:00"/>
    <meta property="og:title" content="Загорчич: Вкараха ни три гола след груби наши грешки"/>
    <meta property="og:description" content="Няма да е лесно срещу Черно море, предупреди треньорът"/>
  </head>
  <body>
    <article>
      <h1>Загорчич: Вкараха ни три гола след груби наши грешки</h1>
      <address><time datetime="2019-11-17T15:00:00+00:00">17 Nov 2019, 15:00</time> by <a rel="author">Пламен Димитров</a></address>
      <p>Треньорът на Славия Златомир Загорчич похвали футболистите си за представянето им в контролата срещу младежкия национален отбор на България, която завърши 3:3.</p>
      <p> <br/>“Получи се хубав мач. Доволен съм от това, което показахме - повече като тичане, а през второто полувреме и като игра. Прди почивката допуснахме три груби грешки, от които получихме три гола. След това успяхме да се върнем в мача и за съжаление имахме още положения, които не използвахме. Можехме и да спечелим мача. Като игра - нямахме колебания, но направихме три груби грешки”, каза Загорчич.<br/> <br/>“Ще направим всичко възможно да се върнем към победите. Това е голямото желание на всички в клуба. Но няма да е лесно срещу много силен противник като Черно море”, допълни треньорът на "белите" по повод предстоящия шампионатен мач на тима.</p>
    </article>
  </body>
</html>