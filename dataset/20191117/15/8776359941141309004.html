<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140060-v_amerikanskiy_prokuraturi_na_posadu_priznachili_labradora.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-17T15:47:00+00:00"/>
    <meta property="og:title" content="В американській прокуратурі на посаду призначили лабрадора"/>
    <meta property="og:description" content="В Чикаго собака стала ще одним членом команди держслужбовців. Звичайний робочий день та присяга — все як у людини."/>
  </head>
  <body>
    <article>
      <h1>В американській прокуратурі на посаду призначили лабрадора</h1>
      <h2>В прокуратурі США на посаду призначили лабрадора</h2>
      <address>
        <time datetime="2019-11-17T15:47:00+00:00">17 Nov 2019, 15:47</time>
      </address>
      <p>
        <i>
          <b>У Чикаго собака стала ще одним членом команди держслужбовців. Звичайний робочий день та присяга — все як у людини.</b>
        </i>
      </p>
      <p>У США дворічний лабрадор Хетті став новим працівником прокуратури й урочисто склав присягу. Хетті буде працювати за стандартним в Америці восьмигодинним графіком — з 9:00 до 17:00.</p>
      <p>А під час церемонії пес поклав праву лапу на конституцію, присягаючи тим самим на вірність Америці, повідомляє <i>AP</i>.</p>
      <p>Серед завдань собаки — допомога й емоційна підтримка жертв нападу і дітей з психологічними проблемами. Планується, що протягом року він працюватиме з 200 різними пацієнтами.</p>
      <p>Хетті став першим псом для емоційної підтримки. Досить поширеною пет-терапія є в західних країнах. У США існує міжнародна організація терапії тваринами. Серед великої кількості захворювань і станів, які лікують у такий незвичний спосіб, — аутизм, дитячі психічні травми, афективні розлади.</p>
      <p>Взагалі феномен появи чотирилапих працівників набирає обертів. За останній рік на посади, пов’язані з юриспруденцією, у різних країнах призначали собак, котів та навіть папугу. Дивує не те, що всі вони стали своєрідними символами цих компаній та установ, а те, яким чином їх оформлюють у штат. У таких умовах права тварин прирівняні до прав людини.</p>
      <related>
        <h4>Матеріали за темою</h4>
        <a href="https://zib.com.ua/ua/140057-kilka_prichin_zrobiti_pyatnicyu_vihidnim.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140054-yaponkam_zaboronili_nositi_okulyari_na_roboti.html"/>
        <a href="https://zib.com.ua/ua/140019-u_ssha_uvyazneniy_namagavsya_dovesti_scho_vidbuv_dovichne_uv.html"/>
        <a href="https://zib.com.ua/ua/139974-chomu_kishki_mogli_b_vigrati_v_poker_u_sobak.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/139965-yaki_imena_zaboroneni_v_riznih_krainah_svitu.html"/>
        <a href="https://zib.com.ua/ua/139967-ohoroncya_morali_pokarali_za_pozashlyubniy_seks.html"/>
        <a href="https://zib.com.ua/ua/139953-v_rf_povernut_vitverezniki_schob_pribrati_pyanih_iz_vulic.html"/>
        <a href="https://zib.com.ua/ua/139871-cherez_40_rokiv_profesor_otrimae_kompensaciyu_za_sviy_patent.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139872-kitaec_prodav_zemlyu_za_nechuvanu_sumu.html"/>
        <a href="https://zib.com.ua/ua/139869-cilitel_zastosuvav_magiyu_schob_yomu_probachili_borg.html"/>
        <a href="https://zib.com.ua/ua/139765-propagandu_statevogo_zhittya_mozhut_viznati_zlochinom.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139764-kradizhku_portretiv_prezidenta_odin_sud_viznav_formoyu_dialo.html"/>
        <a href="https://zib.com.ua/ua/139810-shengenska_zona_nezabarom_popovnitsya_novoyu_krainoyu.html"/>
        <a href="https://zib.com.ua/ua/139760-u_britanii_znayshli_sposib_vporatisya_z_nashestyam_pavichiv_.html"/>
        <a href="https://zib.com.ua/ua/139758-zhinku_vislali_z_kraini_cherez_valizi_iz_sirim_myasom.html"/>
        <a href="https://zib.com.ua/ua/139786-suddya_vs_ssha_viddala_svoyu_milyonnu_premiyu_na_blagodiynis.html"/>
        <a href="https://zib.com.ua/ua/139648-znaydeno_nayspravedlivishogo_suddyu_u_sviti.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139223-u_venecii_mozhut_zaboroniti_kuriti_na_vidkritomu_povitri.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139222-suddya_z_tehasu_zaboroniv_enotovi_pronikati_v_zhitlo.html"/>
        <a href="https://zib.com.ua/ua/139220-lyubitelyam_kavi_navinos_zaproponuvali_mati_svoi_stakani.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>