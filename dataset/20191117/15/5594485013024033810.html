<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/palavnitsa-mikhaela-marinova-krshka-na-nash-futbolist-s-bivshiya-si_443365.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-17T15:30:00+00:00"/>
    <meta property="og:title" content="Палавница: Михаела Маринова кръшка на наш футболист с бившия си?"/>
    <meta property="og:description" content="Момчето стана популярно в „Х Фактор” преди няколко години"/>
  </head>
  <body>
    <article>
      <h1>Палавница: Михаела Маринова кръшка на наш футболист с бившия си?</h1>
      <h2>Момчето стана популярно в „Х Фактор” преди няколко години</h2>
      <address>
        <time datetime="2019-11-17T15:30:00+00:00">17 Nov 2019, 15:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573991474222.jpg"/>
      </figure>
      <p>Старата любов ръжда не хваща и това знае най-добре Михаела Маринова. Певицата отново се разхожда под ръка с бившето си гадже Иво, с когото вече два пъти се е събирала и разделяла, твърди "Уикенд".</p>
      <p>Явно е ред и за трети дубъл на връзката им, докато официалният любим на изпълнителката заработва във Велико Търново.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - удвои тръпката от играта! (18+)</b>
        </a>
      </p>
      <p>Михаела е била засечена в центъра на София да се разхожда в интересна компания. Тя е била засечена с бившия си приятел Иво Добрев, който доскоро работеше рамо до рамо с нея във фирмата на Саня Армутлиева, твърди изданието, като се позовава на негов репортер.</p>
      <p>Момчето стана популярно в „Х Фактор” преди няколко години. Той и Михаела бяха участници в един и същи сезон и именно там се запознаха и залюбиха.</p>
      <p>Иво обаче, който се изявява в комплект със своя брат Пламен, така и не стигна популярността на Мишето. Въпреки това тя бе луда по него и не криеше, че той е първата ѝ голяма любов.</p>
      <p>Преди две години двамата обмисляха да заживеят заедно, когато младата певица откри, че любимият ѝ слага рога с непознато момиче, което най-вероятно е било забивка за една нощ.</p>
      <p>Звездата не могла да прости на неверния Иво и му била шута. Тогава се разчу, че двамата са подписали пред нотариус споразумение, според което никой няма право да плюе по другия в медиите.<br/><br/>Само половин години по-късно се заговори, че Михаела и Иво отново са заедно. Какво е станала между тях, не е ясно, но се знае, че и вторият им опит за сериозна връзка е претърпял провал.</p>
      <p>Към днешна дата певицата се води обвързана с футболиста Александър Дюлгеров. Той е първият, с когото тя се е съгласила да живее под един покрив. Малко след като се пренесла в апартамента му обаче, Александър получил предложение да играе във Велико Търново.</p>
      <p>Вече няколко месеца той и поп звездата поддържат връзка от разстояние и очевидно в техния случай важи поговорката, че очи, които не се виждат, се забравят, тъй като Мишето отново е затоплила отношенията с бившия си любим Иво.<br/><br/> </p>
    </article>
  </body>
</html>