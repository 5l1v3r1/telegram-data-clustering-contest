<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/incalzirea-globala-in-domeniul-bancar-bce-considera-ca-schimbarile-climatice-pot-deveni-un-risc-real-daca-problema-nu-este-solutionata-rapid-18586550"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-17T15:32:19+00:00"/>
    <meta property="og:title" content="Încălzirea globală în domeniul bancar: BCE consideră că schimbările climatice pot deveni un risc real dacă problema nu este soluţionată rapid"/>
    <meta property="og:description" content="Luis de Guindos, vicepreşedintele Băncii Centrale Europene, a declarat că implicaţiile pe care le pot avea schimbările climatice asupra politicilor monetare vor fi aduse în discuţie în trimestrele următoare, conform Reuters."/>
  </head>
  <body>
    <article>
      <h1>Încălzirea globală în domeniul bancar: BCE consideră că schimbările climatice pot deveni un risc real dacă problema nu este soluţionată rapid</h1>
      <address><time datetime="2019-11-17T15:32:19+00:00">17 Nov 2019, 15:32</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Luis de Guindos, vicepreşedintele Băncii Centrale Europene, a declarat că implicaţiile pe care le pot avea schimbările climatice asupra politicilor monetare vor fi aduse în discuţie în trimestrele următoare, conform Reuters.</p>
      <p>„Este un aspect către care ne îndreptăm tot mai des atenţia, mai ales din punct de vedere al stabilităţii financiare. Schimbările climatice implică o mulţime de factori, iar băncile centrale trebuie să îşi asume rolul în acest sens” a declarat de Guindos.</p>
      <p>Încălzirea sistemului climatic devine o problemă tot mai mare pentru băncile centrale, de vreme ce cererea de investiţii în sectorul ecologiei creşte constant.</p>
      <p>În prezent, nu s-a dezvoltat complet o metodologie de calculare a riscurilor ce ţin de schimbările climatice, aşa că este improbabil ca subiectul să fie adus în discuţie în testul de stres al Autorităţii Bancare Europene (EBA) de anul viitor, dar ar putea fi abordat în 2022.</p>
      <p>Testul de stres EBA reprezintă o evaluare a riscurilor de funcţionare şi stabilitate a pieţelor financiare din Uniunea Europeană şi are loc o dată la doi ani.</p>
      <p>Comisia Europeană a propus anul trecut înfiinţarea unei scheme de clasificare pentru investiţii sustenabile de-a lungul Uniunii Europene, ca parte a unui plan global de a reduce emisiile de carbon.</p>
      <p>Vicepreşedintele BCE a declarat, se asemenea, că riscurile unei recesiuni europene sunt „foarte scăzute” şi că profiturile mici înregistrate de banca centrală au fost principalul risc financiar ce ar fi putut să ameninţe zona euro.</p>
    </article>
  </body>
</html>