<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-uttar-pradesh-ke-lalitpur-mein-bhabhi-ne-devar-ka-sir-kulhadi-se-kaata-2854572.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-17T15:07:20+00:00"/>
    <meta property="og:title" content="भाभी ने कुल्हाड़ी से काट डाला देवर का सिर, जानिए इसकी वजह"/>
    <meta property="og:description" content="ललितपुर में रिश्तों का खून करते हुए भाभी ने देवर को कुल्हाड़ी से काटकर मौत के घाट उतार दिया। पुलिस के मुताबिक महिला मानसिक रूप से विक्षिप्त है, उसे हिरासत में ले लिया गया है। जखौरा थाना क्षेत्र के..."/>
  </head>
  <body>
    <article>
      <h1>भाभी ने कुल्हाड़ी से काट डाला देवर का सिर, जानिए इसकी वजह</h1>
      <address><time datetime="2019-11-17T15:07:20+00:00">17 Nov 2019, 15:07</time> by <a rel="author">हिन्दुस्तान संवाददाता।,ललितपुर।</a></address>
      <p>ललितपुर में रिश्तों का खून करते हुए भाभी ने देवर को कुल्हाड़ी से काटकर मौत के घाट उतार दिया। पुलिस के मुताबिक महिला मानसिक रूप से विक्षिप्त है, उसे हिरासत में ले लिया गया है। जखौरा थाना क्षेत्र के बरौदास्वामी निवासी फेरन राजपूत खेतीबाड़ी कर परिवार का भरण पोषण करता था। शनिवार रात वह खेत में बने कमरे में सो गया। कुछ दूर पर चचेरा भाई शिशुपाल पत्नी दुरोबाई के साथ रहता है।</p>
      <h3>Read Also: <a href="https://www.livehindustan.com/bihar/bhagalpur/story-painful-death-of-three-year-old-boy-after-falling-in-toilet-tank-in-khagaria-2854300.html">खगड़िया में शौचालय के टैंक में गिरकर तीन साल के मासूम की दर्दनाक मौत</a></h3>
      <p>रविवार सुबह दुरोबाई कुल्हाड़ी लेकर आई और सो रहे फेरन के चेहरे व सिर पर कुल्हाड़ी से ताबड़तोड़ वार करने शुरू कर दिए, मौके पर ही उसकी मौत हो गई। वारदात को अंजाम देने के बाद उसने खुद ग्रामीणों को कत्ल करने की बात बताई, फिर घर पहुंचकर परिजनों को घटना के बारे में जानकारी देकर कामकाज निपटाने लगी। ग्रामीण और परिजन घटनास्थल पर गए तो फेरन का लहूलुहान शव चारपाई पर पड़ा था। मौके पर पहुंची पुलिस ने शव कब्जे में लेकर पोस्टमार्टम के लिए भेज दिया।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>    </p>
    </article>
  </body>
</html>