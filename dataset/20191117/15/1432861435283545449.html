<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/barselona-e-othvyrlila-oferta-ot-anglijski-klub-za-rakitich-1407062.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-17T15:01:00+00:00"/>
    <meta property="og:title" content="Барселона е отхвърлила оферта от английски клуб за Ракитич"/>
    <meta property="og:description" content="Барселона е отказала предложение от английски клуб за халфа Иван Ракитич съобщават медиите в Каталуния Хърватският полузащитник получи по-маловажна роля в Барса през настоящия сезон, като е започнал като титуляр в едва един двубой през тази кампания, а в последните две срещи на тима срещу Леванте и Селта дори не влезе в игра"/>
  </head>
  <body>
    <article>
      <h1>Барселона е отхвърлила оферта от английски клуб за Ракитич</h1>
      <address><time datetime="2019-11-17T15:01:00+00:00">17 Nov 2019, 15:01</time> by <a rel="author">Sportlive.bg</a></address>
      <p>Барселона е отказала предложение от английски клуб за халфа <a href="https://www.sportlive.bg/tags/28403">Иван Ракитич</a> съобщават медиите в Каталуния. Хърватският полузащитник получи по-маловажна роля в Барса през настоящия сезон, като е започнал като титуляр в едва един двубой през тази кампания, а в последните две срещи на тима срещу Леванте и Селта дори не влезе в игра. Атлетико Мадрид са един от отборите, които проявяват интерес към играча, но „дюшекчиите“ ще трябва да се сблъскат с много сериозна конкуренция за подписа на Ракитич, ако искат да го отмъкнат от Барселона.</p>
      <p>„Каталунците“ на свой ред вече са получили директно предложение за 31-годишния хърватски халф. То е дошло от клуб от Премиър лийг и е било на стойност 15 милиона евро. Офертата е била отказана от <a href="https://www.sportlive.bg/tags/2223">Барселона</a>, тъй като клубът иска да заработи поне 35-40 милиона евро от евентуална продажба.</p>
      <p>Блауграна искаха да пуснат Ракитич в друг тим още през лятото, но това не се случи. Освен Атлетико, интерес към полузащитника проявиха още италианските грандове Ювентус и Интер. Съществува и вероятност хърватинът да премине под наем в някой клуб през януари. Със сигурност обаче от Барселона предпочитат директен трансфер, тъй като играчът е на 31 и със сигурност не попада в плановете на Ернесто Валверде, който предпочита Френки Де Йонг и Артур в центъра на халфовата линия. <i><a href="https://www.sportlive.bg/worldfootball/spain/Ot-Barselona-priznaha-che-se-interesuvat-ot-Lautaro-Martines-1407024.html">Ето от кой друг играч се интересуват „каталунците“</a></i>.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Tri-italianski-granda-v-bitka-za-half-na-Barsa-1404470.html"/>
        <a href="https://www.sportlive.bg/worldfootball/spain/Nedolyubvan-ot-Valverde-poiska-na-Ostrova-a-Barsa-iska-da-go-polzva-za-razmenna-moneta-1389033.html"/>
        <a href="https://www.sportlive.bg/worldfootball/england/Rakitich-otkazal-primamlivo-predlozhenie-na-Yunajted-opciite-pred-nego-sa-dve-1386504.html"/>
        <a href="https://www.sportlive.bg/worldfootball/spain/Ot-Barselona-gotovi-da-prodadat-svoj-half-za-40-mln-evro-1384800.html"/>
        <a href="https://www.sportlive.bg/worldfootball/spain/Atletiko-otmykva-igrach-na-Barselona-1406440.html"/>
      </related>
    </article>
  </body>
</html>