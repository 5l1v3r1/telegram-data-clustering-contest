<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/horvatska-policiya-obstrilyala-grupu-nelegalnih-migrantiv-50054028.html"/>
    <meta property="og:site_name" content="НВ"/>
    <meta property="article:published_time" content="2019-11-17T15:00:00+00:00"/>
    <meta property="og:title" content="Хорватська поліція обстріляла групу нелегальних мігрантів біля кордону зі Словенією"/>
    <meta property="og:description" content="Поліція Хорватії відкрила вогонь по групі нелегальних мігрантів на кордоні зі Словенією, в результаті чого одна особа була важко поранена."/>
  </head>
  <body>
    <article>
      <h1>Хорватська поліція обстріляла групу нелегальних мігрантів біля кордону зі Словенією</h1>
      <h2>Поліція Хорватії відкрила вогонь по групі нелегальних мігрантів на кордоні зі Словенією, в результаті чого одна особа була важко поранена.</h2>
      <address>
        <time datetime="2019-11-17T15:00:00+00:00">17 Nov 2019, 15:00</time>
      </address>
      <p>Про це пише <a href="https://www.reuters.com/article/us-europe-migrants-croatia/croatian-police-fire-on-illegal-migrants-near-slovenian-border-idUSKBN1XR0IU?il=0">Reuters.</a></p>
      <p>Міністр внутрішніх справ Хорватії Давор Божіновіч розповів, що інцидент стався пізно ввечері в суботу, 16 листопада, в гірському районі Горські-Котар недалеко від Рієки, приблизно в 20 км від словенського кордону.</p>
      <p>Нелегальні мігранти, ймовірно, намагалися проникнути в Словенію. Він не уточнив, скільки людей було в групі і їхню національність.</p>
      <p>«Поліцейські завадили групі людей, які, швидше за все, хотіли дістатися до Словенії», — сказав Божіновіч, додавши, що одна особа отримала поранення.</p>
      <p>У лікарні міста Рієка сказали, що у чоловіка вогнепальні поранення грудної клітини та живота, він перебуває у критичному стані.</p>
      <p>Через Хорватію пролягає балканський маршрут, яким мігранти з країн Близького Сходу і Центральної Азії, намагаються дістатися до багатших країн ЄС.</p>
      <p>Сусідня Боснія і Герцеговина неодноразово звинувачувала Хорватію в поверненні мігрантів, навіть якщо вони знаходяться всередині її території. Багато мігрантів скаржилися на жорстокість хорватських поліцейських.</p>
    </article>
  </body>
</html>