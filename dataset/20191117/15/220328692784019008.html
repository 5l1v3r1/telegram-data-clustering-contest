<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/nespodelena-lyubov-skrushila-rene-zeluegr-406973.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-17T15:22:58+00:00"/>
    <meta property="og:title" content="Несподелена любов съкрушила Рене Зелуегър"/>
    <meta property="og:description" content="Актрисата преживяла тежка раздяла през 90-те, която таблоидите раздули"/>
  </head>
  <body>
    <article>
      <h1>Несподелена любов съкрушила Рене Зелуегър</h1>
      <address><time datetime="2019-11-17T15:22:58+00:00">17 Nov 2019, 15:22</time> by <a rel="author">Агенция Стандарт</a></address>
      <p>Рене Зелуегър призна, че преживяла тежка раздяла в началото на кариерата си. Неназован мъж разбил сърцето на актрисата през 90-те години на миналия век. Таблоидите раздули случката с лъжи, което влошило ситуацията. „Новината плъзна навсякъде. Нищо от това, което се пишеше, не беше истина, но всичко беше унизително“, разкая се Зелуегър пред списание „InStyle“. Рене споделя, че от семейството й дали съвет, който помогнал да смекчи болката. „Брат ми ми обясни, че това е положението – таблоидите не представят истинското ми аз, действията ми го правят. Все пак сме в развлекателния бизнес и ситуацията винаги може да е забавна, ако я погледнеш от правилната страна“, допълва актрисата. След случката тя си взела почивка от Холивуд, защото сценариите, които й предлагали, не й допадали. Рене признава, че ваканцията й се отразила много добре. „Когато не си им на радара, не ти обръщат внимание. Просто поредният човек в кафенето. Беше приятно. Помогна ми да пренаредя приоритетите в живота“, разказва звездата от „Дневникът на Бриджит Джоунс“. Сред интимните партньори на Зелуегър са били Джим Кери, Джак Уайт, Джордж Клуни и Брадли Купър.</p>
    </article>
  </body>
</html>