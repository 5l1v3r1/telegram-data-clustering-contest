<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904103/nieuwe-bezigheid-voor-robben-35-we-trainen-twee-keer-per-week-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T15:34:00+00:00"/>
    <meta property="og:title" content="Nieuwe bezigheid voor Robben (35): &quot;We trainen twee keer per week&quot;"/>
    <meta property="og:description" content="Arjen Robben zit niet stil na zijn vertrek bij Bayern München. De gestopte voetballer (35) traint momenteel het team van zijn zoontje Kai (7), dat bij TSV Grünwald speelt."/>
  </head>
  <body>
    <article>
      <h1>Nieuwe bezigheid voor Robben (35): "We trainen twee keer per week"</h1>
      <address>
        <time datetime="2019-11-17T15:34:00+00:00">17 Nov 2019, 15:34</time>
      </address>
      <p>
        <b>Arjen Robben zit niet stil na zijn vertrek bij Bayern München. De gestopte voetballer (35) traint momenteel het team van zijn zoontje Kai (7), dat bij TSV Grünwald speelt.</b>
      </p>
      <p>Robben jr. speelt in de F'jes van TSV Grünwald. "Ik heb het naar m'n zin met de jongens. We trainen twee keer per week en in het weekend spelen we een wedstrijd", vertelt Robben aan <a href="https://www.bild.de/bild-plus/sport/fussball/fussball/bayern-muenchen-arjen-robben-ist-jetzt-f-jugend-trainer-66080326.bild.html">BILD</a>.</p>
      <p>De jonge voetballertjes luisteren aandachtig naar Robben als hij tactische aanwijzingen geeft. <i>BILD</i> citeert hem "Jongens, het doel is erg groot. We moeten nog een beetje oefenen."</p>
      <p>"Wat hebben we in de rust van de laatste wedstrijd gezegd? Precies: zodra we de oudere jongens laten schieten, gaat de bal erin. In de tweede helft hebben we ze niet meer laten schieten en wonnen we de wedstrijd."</p>
      <p>Robben vertelde na zijn afscheid dat hij voorlopig niet terug wil keren in de voetballerij en niet denkt aan een carrière als trainer.</p>
    </article>
  </body>
</html>