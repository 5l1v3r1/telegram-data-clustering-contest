<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteyto-deite-ti-ekryvan-se-mantri-sto-irakleio-ena-olokliro-oplostasio-kai-narkotika/"/>
    <meta property="og:site_name" content="europost.gr"/>
    <meta property="article:published_time" content="2019-11-17T15:40:01+00:00"/>
    <meta property="og:title" content="Απίστευτο! Δείτε τι έκρυβαν σε μαντρί στο Ηράκλειο: Ένα ολόκληρο οπλοστάσιο και ναρκωτικά!"/>
    <meta property="og:description" content="Στη σύλληψη δύο ατόμων, ηλικίας 69 και 39 ετών, προχώρησαν οι αστυνομικές αρχές του Ηρακλείου για κατοχή και διακίνηση ναρκωτικών, αλλά και παραβιάσεις της Νομοθεσίας περί όπλων. powered by Rubicon Project Κατά τη διάρκεια των ερευνών στα"/>
  </head>
  <body>
    <article>
      <h1>Απίστευτο! Δείτε τι έκρυβαν σε μαντρί στο Ηράκλειο: Ένα ολόκληρο οπλοστάσιο και ναρκωτικά!</h1>
      <address>
        <time datetime="2019-11-17T15:40:01+00:00">17 Nov 2019, 15:40</time>
      </address>
      <p>Στη σύλληψη δύο ατόμων, ηλικίας 69 και 39 ετών, προχώρησαν οι αστυνομικές αρχές του Ηρακλείου για κατοχή και διακίνηση ναρκωτικών, αλλά και παραβιάσεις της Νομοθεσίας περί όπλων.</p>
      <p>powered by Rubicon Project<br/>Κατά τη διάρκεια των ερευνών στα σπίτια και σε μαντρί που κατέχουν οι συλληφθέντες βρέθηκαν όπλα, χειροβομβίδες και ναρκωτικά.</p>
      <p>Η ενημέρωση της Αστυνομίας αναφέρει τα εξής:</p>
      <p>Συνελήφθησαν, χθες το μεσημέρι σε περιοχή του Δήμου Χερσονήσου από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ηρακλείου, με την συνδρομή αστυνομικών του Τμήματος Ειδικών Αποστολών της Γενικής Περιφερειακής Αστυνομικής Διεύθυνσης Κρήτης και της Ομάδας Πρόληψης και Καταστολής Εγκληματικότητας Ηρακλείου, δύο ημεδαποί ηλικίας 69 και 39 ετών, κατηγορούμενοι για τα αδικήματα της κατοχής και διακίνησης ναρκωτικών ουσιών και παραβάσεις της Νομοθεσίας περί όπλων.</p>
      <p>Ειδικότερα, ύστερα από κατάλληλη αξιοποίηση στοιχείων, χθες το μεσημέρι από αστυνομικούς των ανωτέρω Υπηρεσιών οργανώθηκε και πραγματοποιήθηκε συντονισμένη αστυνομική επιχείρηση.</p>
      <p>Κατά τη διάρκεια της επιχείρησης εξακριβώθηκαν υπαίθριοι χώροι απόκρυψης ναρκωτικών ουσιών (καβάντζα).</p>
      <p>Ακολούθησαν έρευνες στις οικίες των δύο ημεδαπών, σε ποιμνιοστάσια ιδιοκτησίας τους και σε υπαίθριους χώρους, όπου βρέθηκαν και κατασχέθηκαν συνολικά:</p>
      <p>Είκοσι εφτά αυτοσχέδιες συσκευασίες περιέχουσες συνολικά 4 κιλά και 691 γραμμάρια κάνναβης,</p>
      <p>Δύο πολεμικά τυφέκια τύπου Kalasnikov,</p>
      <p>Μία αμυντική χειροβομβίδα,</p>
      <p>Τέσσερις αυτοσχέδιες συσκευασίες περιέχουσες συνολικά 15,3 γραμμάρια κοκαΐνης</p>
      <p>Δύο πιστόλια με τους γεμιστήρες τους,</p>
      <p>Χίλια πενήντα (1.050) φυσίγγια διαφόρων τύπων και διαμετρημάτων,</p>
      <p>Δύο κυνηγετικά όπλα,</p>
      <p>Το χρηματικό ποσό των 6.625 ευρώ,</p>
      <p>Ένα αλεξίσφαιρο γιλέκο,</p>
      <p>Τρείς ηλεκτρονικές ζυγαριές ακριβείας,</p>
      <p>Τρία μαχαίρια και</p>
      <p>Εφτά κινητά τηλέφωνα.</p>
      <p>Επιπλέον κατασχέθηκαν τα τρία Ι.Χ.Φ και ένα Ι.Χ.Ε. αυτοκίνητα ως μέσα μεταφοράς ναρκωτικών ουσιών και όπλων.</p>
      <figure>
        <img src="https://europost.gr/wp-content/uploads/2019/11/narkotika-1-735x388-300x158.jpg"/>
      </figure>
      <figure>
        <img src="https://europost.gr/wp-content/uploads/2019/11/narkotika-3-735x388-300x158.jpg"/>
      </figure>
      <figure>
        <img src="https://europost.gr/wp-content/uploads/2019/11/narkotika-4-735x388-300x158.jpg"/>
      </figure>
      <p>Η προανάκριση διενεργείται από Τμήμα Δίωξης Ναρκωτικών της Υποδιεύθυνσης Ασφαλείας Ηρακλείου ,ενώ οι συλληφθέντες με την σε βάρος τους σχηματισθείσα δικογραφία, θα οδηγηθούν στον κ. Εισαγγελέα Πλημμελειοδικών Ηρακλείου.</p>
    </article>
  </body>
</html>