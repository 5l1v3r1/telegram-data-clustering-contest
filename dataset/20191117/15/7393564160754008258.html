<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2575889/osvita-diti-medicina-marimbu-za-aki-proekti-gromadskogo-budzetu-golosuvali-103-tisaci-lvivan"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-17T15:47:00+00:00"/>
    <meta property="og:title" content="Освіта, діти, медицина, маримбу: за які проєкти громадського бюджету голосували 103 тисячі львів'ян"/>
    <meta property="og:description" content="У Львові відбулися голосування за проєкти громадського бюджету"/>
  </head>
  <body>
    <article>
      <h1>Освіта, діти, медицина, маримбу: за які проєкти громадського бюджету голосували 103 тисячі львів'ян</h1>
      <address><time datetime="2019-11-17T15:47:00+00:00">17 Nov 2019, 15:47</time> by <a rel="author">Даниїл Задорожний</a></address>
      <p><i>16 листопада закінчилося голосування за проєкти громадського бюджету Львова, які незабаром, з початком нового року, будуть реалізовувати. </i><br/><br/>Найбільше львів'ян цікавило покращення шкіл, садків, медицини. Однак є й окремі великі проєкти, тобто їхнє фінансування - до 3 млн грн. Наприклад, майже 7 тисяч львів’ян проголосували за закупівлю діагностичного обладнання в пологовий на вул. Раппопорта.<br/><br/>З веселого - музична школа №2, що на вул. Коперника, за 3 млн грн придбає музичний інструмент – маримбу. І цю ідею підтримали 2,7 тисячі людей. Автори проєкту зазначали, що маримба є унікальним інструментом, що складається з укріплених на рамі дерев'яних брусків-клавіш та дерев'яними або металевими трубами-резонаторами.<br/><br/>Загалом на реалізацію проєктів з міського бюджету виділять 42 млн грн. 40% цих коштів використають для втілення великих проєктів і 60% – для малих проєктів (по 10% для кожного району міста). А повний перелік переможців оприлюднять через два тижні.</p>
      <p>Нагадаємо, що в мережі з'явилося відео з АТБ, в якому чітко видно, як щур <a href="https://www.032.ua/news/2575775/so-lvivani-dumaut-pro-video-a-akomu-ohoronec-atb-kopae-sura">бігає</a> між ніг покупців.</p>
      <p>За матеріалами <a href="https://zaxid.net/zmini_na_rayoni_n1493033">Zahid.net</a></p>
    </article>
  </body>
</html>