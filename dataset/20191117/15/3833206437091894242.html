<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Preslava-se-preobrazi-ot-lyubov-914461"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-17T15:26:00+00:00"/>
    <meta property="og:title" content="Преслава се преобрази от любов"/>
    <meta property="og:description" content="Преслава напълно промени начина си на живот, откакто е с любимия си Павел. Добричлийката, която днес..."/>
  </head>
  <body>
    <article>
      <h1>Преслава се преобрази от любов</h1>
      <address>
        <time datetime="2019-11-17T15:26:00+00:00">17 Nov 2019, 15:26</time>
      </address>
      <p>Преслава напълно промени начина си на живот, откакто е с любимия си Павел. Добричлийката, която днес съвместява музикалните си изяви с грижите за дъщеря си Паола, вече намира време и за фитнес. А до преди съдбата да я срещне с мъжа й, хитовата пайнерка не стъпваше в спортната зала. Не ходеше и по планини. Дори пушеше. Е, тези навици претърпяха обрат. </p>
      <p>Преслава първо започна с отказа от цигарите. След като се запозна с Павел и започна приказката им, певицата реши да зареже пушенето, тъй като любимия й е заклет враг на дима. После тръгна с него по планини. Именно от походите им бяха повечето романтични снимки на двойката. Преслава дори се осмели да нощува на палатка, което до преди това почитателите й едва ли въобще са допускали, че е склонна да направи. </p>
      <p>Павел обаче някак преобрази певицата. Тя се превърна в страстна планинарка. Преслава толкова хареса разходките сред природата, че ги предпочиташе и по време на бременността си. Тогава певицата започна да се занимава и с йога за бременни и леки, ненатоварващи упражнения в залата, което е препоръчително от специалистите. И все пак никой не очакваше да я види да прави силови упражнения. А не е толкова далече времето, в което се извиняваше с натоварената си програма. Освен това фитнесът бил твърде скучен, коментират в бранша предишното отношение на хитовата певица. Днес явно й е доста вълнуващ, защото тренира с упоритост и ентусиазъм. </p>
      <p>Без съмнение, певицата е била мотивирана от любимия си Павел. Двамата продължават и да прекарват повече време в планините, отколкото в столични заведения. Дъщеря им Паола вече ги придружава на разходките им. Това стана ясно от снимка, за която Преслава е на разходка сред природата с малката Паола, пише Уикенд.</p>
    </article>
  </body>
</html>