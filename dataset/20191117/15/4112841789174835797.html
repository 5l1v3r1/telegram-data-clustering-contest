<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76670-Slovakom-zo-socializmu-najviac-chyba-istota-prace-Na-sucasnosti-ocenuju-slobodne-cestovanie-aj-plne-obchody"/>
    <meta property="og:site_name" content="REFRESHER"/>
    <meta property="article:published_time" content="2019-11-17T15:04:00+00:00"/>
    <meta property="og:title" content="Slovákom zo socializmu najviac chýba istota práce. Na súčasnosti oceňujú slobodné cestovanie aj plné obchody"/>
    <meta property="og:description" content="Skoro 2 % opýtaných tvrdia, že za socializmu bolo lepšie všetko, 13 % sa zhoduje, že nebolo lepšie absolútne nič."/>
  </head>
  <body>
    <article>
      <h1>Slovákom zo socializmu najviac chýba istota práce. Na súčasnosti oceňujú slobodné cestovanie aj plné obchody</h1>
      <address><time datetime="2019-11-17T15:04:00+00:00">17 Nov 2019, 15:04</time> by <a rel="author">Viktor Kniš</a></address>
      <p>
        <b>Skoro 2 % opýtaných tvrdia, že za socializmu bolo lepšie všetko, 13 % sa zhoduje, že nebolo lepšie absolútne nič.</b>
      </p>
      <p>Veľa Slovákov sa zhoduje na tom, že pred viac ako tridsať rokmi mali <b>väčšie pracovné a sociálne istoty</b> a lepšie na tom boli aj<b> medziľudské vzťahy</b>. Vyplýva to z prieskumu agentúry <b>Focus</b>, ktorý si dala vypracovať televízia Markíza a zverejnila ho v rámci relácie Na Telo s Michalom Kovačičom.</p>
      <p>1021 respondentov v druhej polovici októbra 2019 v súvislosti s 30. výročím od pádu komunistického režimu odpovedalo na dve otázky: za čím im je z obdobia  socializmu najviac ľúto a naopak, čo by im chýbalo z dnešnej doby, ak by sa do socializmu vrátili. Respondenti mali odpovedať spontánne, teda povedať to, čo im ako prvé napadne.  </p>
      <related>
        <a href="https://refresher.sk/76622-Narodili-sa-17-novembra-Deti-Neznej-revolucie-maju-tridsat-Aky-je-ich-zivot-v-slobode"/>
      </related>
      <p>Viac ako 40 % Slovákov vidí ako výhodu dnešnej doby slobodné cestovanie, o polovicu menej oceňuje občianské práva a slobody. 17, 2 % ľudí vníma ako pozitívum, že dnes máme širšiu ponuku tovaru a služieb, viac ako 11 % za zhoduje na používaní moderných technológií a internetu. Pod 5 % nájdeme ešte možnosť štúdia v zahraničí, možnosť slobodného podnikania alebo zavedenie Eura.</p>
      <figure>
        <img src="https://i.refresher.sk/public/vik/nov_2019/SniImka_obrazovky_2019-11-17_o_14.07.41.jpg"/>
        <figcaption>
          <cite>Denník N</cite>
        </figcaption>
      </figure>
      <p>Slovákom najviac chýbajú sociálne a pracovné istoty a myslia si, že medziľudské vzťahy boli pred viac ako 30 rokmi lepšie. Tvrdia, že žili kľudný život bez stresu a boli lacnejšie byty aj bývanie. 9 % sa zhoduje na lepšom zdravotníctve a nižšej krimitalnite, 5,7 % na kvalitnejšom školstve. 2,6 % Slovákov chýbajú pionierské tábory. </p>
      <p>Z prieskumu Focusu tiež vyplýva, že skoro 2 % opýtaných tvrdia, že za socializmu bolo lepšie všetko, 13 % sa zhoduje, že nebolo lepšie absolútne nič.</p>
      <figure>
        <img src="https://i.refresher.sk/public/vik/nov_2019/SniImka_obrazovky_2019-11-17_o_14.07.36.jpg"/>
        <figcaption>
          <cite>Denník N</cite>
        </figcaption>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNatelosMichalomKovacicomTVMarkiza%2Fvideos%2F424538838182406%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>