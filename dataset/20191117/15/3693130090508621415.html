<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ulkuspor-devreyi-lider-kapatti-1207812.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-17T15:11:00+00:00"/>
    <meta property="og:title" content="Ülküspor devreyi lider kapattı"/>
    <meta property="og:description" content="Manisa 1.Amatör Küme F grubunda mücadele eden Kula Ülküspor, ilk devrenin son maçında deplasmanda Eşmelilerspor'u 3-0 mağlup ederek ilk devreyi lider kapattı."/>
  </head>
  <body>
    <article>
      <h1>Ülküspor devreyi lider kapattı</h1>
      <h2>Manisa 1.Amatör Küme F grubunda mücadele eden Kula Ülküspor, ilk devrenin son maçında deplasmanda Eşmelilerspor'u 3-0 mağlup ederek ilk devreyi lider kapattı.</h2>
      <address>
        <time datetime="2019-11-17T15:11:00+00:00">17 Nov 2019, 15:11</time>
      </address>
      <p><b>Manisa 1.Amatör Küme F</b> grubunda mücadele eden<b> Kula Ülküspor</b>, ilk devrenin son maçında deplasmanda<b> Eşmelilerspor</b>'la karşılaştı.</p>
      <p><b>Alaşehir İlçe Stadı</b>'nda oynanan mücadelede ilk yarıda Kazım Acar'ın ayağından bulduğu gollerle soyunma odasına 2-0 önde giden Ülküspor, ikinci yarıda Mehmet Kılınç'ın golüyle farkı 3'e çıkardı. 32'nci dakikada Arif'in kırmızı kart görmesi ile 10 kişi kalmasına rağmen iyi mücadele eden <b>Ülküspor</b>, Eşmelilerspor'u 3-0 mağlup ederek liderlik koltuğuna oturdu.</p>
      <p>Geçtiğimiz hafta <b>Demirci Belediyespor'</b>u 6 golle geçerek zirve yarışına ortak olan Kula Ülküspor, liderlik savaşı verdiği Tepeköyspor'un kendi evinde Salihli Ayyıldızspor'a 3-1 mağlup olması ile 15 puan, 12 averajla ilk devreyi lider kapattı.</p>
      <p>Maçın ardından açıklama yapan<b> Kula Ülküspor Kulüp Başkanı Suat Esen,</b> lig başından bu yana göz dolduran performansla iyi mücadele ettiklerini ve ilk devreyi lider kapatmayı hak ettiklerini söyledi. Eşmelilerspor deplasmanından 3 puanla dönerek devreyi lider kapattıklarından dolayı mutlu olduklarını ifade eden <b>Başkan Esen, Kula'</b>yı en iyi şekilde temsil edeceklerini ve lig sonunda şampiyon olarak bir üst lige çıkmayı hedeflediklerini vurguladı.<br/> </p>
    </article>
  </body>
</html>