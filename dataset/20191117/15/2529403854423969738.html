<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/vino-solidariet%C3%A0-ponte-di-piave-130-sostenere-onlus-219414"/>
    <meta property="og:site_name" content="Oggi Treviso"/>
    <meta property="article:published_time" content="2019-11-17T15:13:43+00:00"/>
    <meta property="og:title" content="Vino e solidarietà a Ponte di Piave: in 130 per sostenere la Onlus"/>
    <meta property="og:description" content="PONTE DI PIAVE - Qualche sera fa al ristorante Ai Sette Nani di Negrisia è andata in scena la seconda edizione della Cena ‘Vite Vino e solidarietà’"/>
  </head>
  <body>
    <article>
      <h1>Vino e solidarietà a Ponte di Piave: in 130 per sostenere la Onlus</h1>
      <address><time datetime="2019-11-17T15:13:43+00:00">17 Nov 2019, 15:13</time> by <a rel="author" href="http://oggitreviso.it/archivio/news/giornalista/21" target="_blank">Gianandrea Rorato</a></address>
      <p><b>PONTE DI PIAVE - </b>Qualche sera fa al ristorante Ai Sette Nani di Negrisia è andata in scena la seconda edizione della Cena ‘<b>Vite Vino e solidarietà</b>’ che mette in rete la sensibilità del mondo viti-vinicolo, unita a quella di altri imprenditori e privati per sostenere i <b>progetti di inclusione sociale e sviluppo dell’autonomia delle persone con disabilità</b>, promossi dall’Associazione Oltre L’indifferenza di Fontanelle.<br/><br/> <br/><br/>Si spiega dalla Onlus: «Nello spirito di un nuovo welfare in cui pubblico, privato e imprese formano un corpo unico per sostenere le fragilità della società, il mondo viti vinicolo ha dimostrato una particolare attenzione rispondendo con partecipazione numerosa e sentita all’invito» con circa <b>130 presenze</b>. «Guardate oltre l’apparenza» è stato l’invito di <b>Mauro Vettorello</b>, presidente dell’associazione, «perchè scoprirete un mondo nuovo e pieno di ricchezza». L’associazione ha anticipato il nuovo obiettivo: una casa per i ragazzi che stanno maturando l’esperienza di una vita autonoma grazie al progetto “Dopo di noi” finanziato dalla regione. Si tratta di un centro per le attività che abbia come focus la persona e la sua qualità di vita.</p>
    </article>
  </body>
</html>