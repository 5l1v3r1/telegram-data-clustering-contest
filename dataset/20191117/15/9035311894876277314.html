<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/17/ingiltere-de-hukumet-rusya-nin-mudahalesi-raporunu-erken-secimden-sonra-aciklayacak?utm_source=whatsapp"/>
    <meta property="og:site_name" content="euronews"/>
    <meta property="article:published_time" content="2019-11-17T15:15:31+00:00"/>
    <meta property="og:title" content="İngiltere: Rusya'nın müdahalesi raporu erken seçimden sonraya kaldı"/>
    <meta property="og:description" content="Rusya'nın İngiltere'de seçimlere müdahil olduğu iddialarını inceleyen parlamento raporu 12 Aralık'taki erken seçimlerden sonra açıklanacak"/>
  </head>
  <body>
    <article>
      <h1>İngiltere: Rusya'nın müdahalesi raporu erken seçimden sonraya kaldı</h1>
      <address><time datetime="2019-11-17T15:15:31+00:00">17 Nov 2019, 15:15</time> by <a rel="author">Enis Günaydın</a></address>
      <p>Rusya'nın İngiltere'de seçimlere müdahale ettiği iddialarını inceleyen parlamento raporu 12 Aralık'taki erken seçimlerden sonra açıklanacak.</p>
      <p>Güvenlikten sorumlu Devlet Bakanı Brandon Lewis, pazar günü verdiği röportajda söz konusu raporun seçim tarihinden önce yayımlanmasının yasalar uyarınca mümkün olmadığını, bu nedenle daha sonra yayımlanacağını ifade etti.</p>
      <p>Bakan, "Milli güvenliğin söz konusu olduğu konularda, prosedürü doğru ve dikkatlice takip etmek istiyoruz. Genel seçim döneminde açıklamalar yapamayız. Ama seçim sonrasında o rapor yayımlanacak" dedi.</p>
      <p>Hükümet geçen hafta, parlamentonun İstihbarat ve Güvenlik Komitesi tarafından hazırlanan raporun güvenlik incelemesinden geçmesi gerektiğini, bunun birkaç hafta sürebileceğini duyurmuştu. Muhaliflere göreyse Boris Johnson ve partisi, haklarında 'utandırıcı' bilgilerin bulunduğu raporu saklıyor.</p>
      <p>Amerika Birleşik Devletleri gibi İngiltere de Rusya'yı kendi iç politikasına müdahil olmakla suçluyor. Bu kapsamda parlamento, 2016 Brexit referandumu da dahil olmak üzerine Moskova'nın seçimlere ne kadar müdahil olduğunun araştırılmasını kararlaştırmıştı.</p>
      <p>Sunday Times gazetesi, raporda Rus müdahalesinin olduğu sonucuna varıldığını ancak etkisinin hesaplanamadığını iddia etti.</p>
      <ul>
        <li>
          <a href="https://tr.euronews.com/2019/11/12/hillary-clinton-rusya-nin-brexit-raporunun-yayimlanmamas-aciklanamaz-ve-utanc-verici">
            <b>Hillary Clinton: Rusya'nın Brexit raporunun yayımlanmaması açıklanamaz ve utanç verici</b>
          </a>
        </li>
        <li>
          <b>
            <a href="https://tr.euronews.com/2019/07/26/ingiltere-rus-haber-kanalina-248-bin-dolar-ceza-verdi-rusya-yanit-verecegiz">İngiltere, Rus haber kanalına 248 bin dolar ceza verdi; Rusya: yanıt vereceğiz</a>
          </b>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>