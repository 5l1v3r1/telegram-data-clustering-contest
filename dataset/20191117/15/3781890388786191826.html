<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742159"/>
    <meta property="og:site_name" content="เดลินิวส์"/>
    <meta property="article:published_time" content="2019-11-17T15:16:00+00:00"/>
    <meta property="og:title" content="ค่าจ้างแพงเบลมีแค่ลีกจีนเป็นทางเลือก"/>
    <meta property="og:description" content="ค่าจ้างแพง 'เบล' หนี 'ราชันชุดขาว' ยาก มีแค่ 'ลีกจีน' เป็นทางเลือกที่จริงจัง"/>
  </head>
  <body>
    <article>
      <h1>ค่าจ้างแพงเบลมีแค่ลีกจีนเป็นทางเลือก</h1>
      <address>
        <time datetime="2019-11-17T15:16:00+00:00">17 Nov 2019, 15:16</time>
      </address>
      <p>
        <b>ค่าจ้างแพง "เบล" หนี "ราชันชุดขาว" ยาก มีแค่ "ลีกจีน" เป็นทางเลือกที่จริงจัง</b>
      </p>
      <p>"อาส" สื่อดังแดนกระทิงดุรายงานข่าวว่า แกเรธ เบล แนวรุกตัวเก่งทีมชาติเวลส์ ที่ต้องการย้ายหนี "ราชันชุดขาว" รีล มาดริด แต่คงยากที่จะได้ทีมใหม่ในช่วงตลาดซื้อขายนักเตะรอบ 2 เปิดตัวต้นปีหน้า ต้องรอจนถึงซัมเมอร์ ซึ่งตัวเลือกที่มีความเป็นไปได้และจริงจังที่สุดตอนนี้คือ ลีกแดนมังกรจีนเท่านั้น<br/><br/>เบล ลงเล่นให้ รีล มาดริด มา 6 ปี แต่ดาวเตะวัย 30 ปีไม่ได้ลงสนามให้ทีมมาตั้งแต่วันที่ 13 ต.ค. โดย ซีเนดีน ซีดาน กุนซือชาวฝรั่งเศส เปิดเผยว่า "เบล กับ ฮาเมส (โรดริเกซ) ไม่ได้บาดเจ็บ แต่ทั้งคู่ไม่ร้อมเป็นตัวเลือกใช้งาน"<br/><br/>การที่ เบล ไม่ได้ลงเล่นทั้งที่ร่างกายสมบูรณ์พร้อม แสดงให้เห็นว่าเขาไม่อยู่ในแผนการทำทีมของ ซีดาน แล้ว แต่ด้วยค่าเหนื่อยจำนวนมหาศาล 17 ล้านยูโรต่อปี ทำให้ดาวเตะวัย 30 ปีแทบไม่มีทีมในยุโรปสนใจ สโมสรที่มีความเป็นไปได้ในการคว้าตัว เบล มีแค่ เซี่ยงไฮ้ เสิ่นหัว ทีมในลีกจีน รวมทั้งทีมในเมเจอร์ลีก สหรัฐอเมริกา และสโมสรในกาตาร์ ที่มีศักยภาพจ่ายค่าเหนื่อยให้กับ เบล ไหว โดยลีกจีนมีความเป็นไปได้มากที่สุด.</p>
    </article>
  </body>
</html>