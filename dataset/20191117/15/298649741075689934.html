<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/17/zingaretti-ci-batteremo-per-lo-ius-soli-fonti-m5s-sconcertati-top10_20191117_165110/"/>
    <meta property="og:site_name" content="Askanews"/>
    <meta property="article:published_time" content="2019-11-17T15:51:10+00:00"/>
    <meta property="og:title" content="Zingaretti: ci batteremo per lo ius soli. Fonti M5S: sconcertati"/>
    <meta property="og:description" content="Bologna, 17 nov. (askanews) – “Io dico e confermo che abbiamo combattuto ad agosto per alzare l’asticella dell’accordo di governo, ma è ovvio che noi ci battiamo per rivedere i decreti Salvini che generano paura, insicurezza e discriminazione”. Lo ha detto Nicola Zingaretti alla convention del Pd e ha ribadito, tra le proposte del Pd, […]"/>
  </head>
  <body>
    <article>
      <h1>Zingaretti: ci batteremo per lo ius soli. Fonti M5S: sconcertati</h1>
      <h2>Il segretario Pd: "Lo abbiamo fatto anche ad agosto per alzare asticella accordo"</h2>
      <address>
        <time datetime="2019-11-17T15:51:10+00:00">17 Nov 2019, 15:51</time>
      </address>
      <figure>
        <img src="http://www.askanews.it/wp-content/uploads/2019/11/20191117_165101_AA383054.jpg"/>
      </figure>
      <p>Bologna, 17 nov. (askanews) – “Io dico e confermo che abbiamo combattuto ad agosto per alzare l’asticella dell’accordo di governo, ma è ovvio che noi ci battiamo per rivedere i decreti Salvini che generano paura, insicurezza e discriminazione”. Lo ha detto Nicola Zingaretti alla convention del Pd e ha ribadito, tra le proposte del Pd, quella di “una legge per la parità salariale tra uomo e donna”.</p>
      <p>“Certo che ci batteremo” ha ribadito Zingaretti, tra gli applausi, ricordardo oltre alla battaglia per “rivedere i decreti Salvini” anche quella “per lo ius soli e lo ius culturae, ci batteremo con i gruppi parlamentari per farli approvare”.</p>
      <p>“C’è mezzo paese sott’acqua e uno pensa allo ius soli? Siamo sconcertati. Preoccupiamoci delle famiglie in difficoltà, del lavoro, delle imprese. Pensiamo al paese, già abbiamo avuto uno che per un anno e mezzo ha fatto solo campagna elettorale. Noi vogliamo pensare a lavorare”. Così fonti M5s hanno commentato le dichiarazioni di Zingaretti.</p>
      <p>Matteo Salvini a sua volta ha dichiarato: “Siamo pronti a dare battaglia, dentro e fuori il Parlamento, per fermare lo Ius Soli ed evitare che si cambino i Decreti Sicurezza. #governoclandestino”.</p>
      <p>Pol/Vlm/Int9</p>
    </article>
  </body>
</html>