<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904109/excelsior-spelers-lopen-van-het-veld-in-den-bosch-vanwege-racisme.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-17T15:23:00+00:00"/>
    <meta property="og:title" content="Excelsior-spelers lopen van het veld in Den Bosch vanwege racisme"/>
    <meta property="og:description" content="De wedstrijd in de Keuken Kampioen Divisie (Nederlandse tweede klasse) tussen FC Den Bosch en Excelsior is zondag korte tijd gestaakt. Na een half uur liepen de spelers van de Rotterdamse club van het veld af, omdat Ahmad Mendes Moreira vanaf de tribune onheus werd bejegend."/>
  </head>
  <body>
    <article>
      <h1>Excelsior-spelers lopen van het veld in Den Bosch vanwege racisme</h1>
      <address>
        <time datetime="2019-11-17T15:23:00+00:00">17 Nov 2019, 15:23</time>
      </address>
      <p>
        <b>De wedstrijd in de Keuken Kampioen Divisie (Nederlandse tweede klasse) tussen FC Den Bosch en Excelsior is zondag korte tijd gestaakt. Na een half uur liepen de spelers van de Rotterdamse club van het veld af, omdat Ahmad Mendes Moreira vanaf de tribune onheus werd bejegend.</b>
      </p>
      <p>Na een overtreding van Mendes Moreira aan de zijlijn besloot scheidsrechter Laurens Gerrets de wedstrijd stil te leggen, omdat de aanvaller van Excelsior voor de zoveelste keer racistisch werd bejegend door supporters van Den Bosch. De hele selectie van Excelsior besloot vervolgens van het veld te lopen, terwijl de emotionele Mendes Moreira tot kalmte moest worden gemaand.</p>
      <p>Na een onderbreking van enkele minuten sprak Den Bosch-aanvoerder Danny Verbeek de supporters toe. Vervolgens kwamen beide ploegen weer naar buiten en werd de wedstrijd hervat.</p>
      <figure>
        <iframe data-src="https://twitter.com/sporxtv/status/1196072247858999296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/FOXSportsnl/status/1196068203090329610?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>