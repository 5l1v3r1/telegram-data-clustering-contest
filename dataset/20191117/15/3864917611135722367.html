<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819913-zbirna-ukraini-vperse-zaversila-rik-bez-porazok.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T15:29:00+00:00"/>
    <meta property="og:title" content="Збірна України вперше завершила рік без поразок"/>
    <meta property="og:description" content="Безпрограшна серія української збірної під керівництвом Андрія Шевченка збільшилася до 11 матчів."/>
  </head>
  <body>
    <article>
      <h1>Збірна України вперше завершила рік без поразок</h1>
      <h2>Безпрограшна серія української збірної під керівництвом Андрія Шевченка збільшилася до 11 матчів.</h2>
      <address>
        <time datetime="2019-11-17T15:29:00+00:00">17 Nov 2019, 15:29</time>
      </address>
      <p>Збірна України в заключному матчі кваліфікації Євро-2020 зіграла внічию з Сербією - 2:2. Таким чином, українська збірна жодного разу не програла в 2019 році – це перший подібний випадок в історії національної команди, повідомляє <a href="https://ua.tribuna.com/football/1080303027.html">Tribuna.com</a>.</p>
      <p>В 2019 році збірна України здобула сім перемог і три нічиїх у восьми офіційних і двох товариських зустрічах.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819901-ukraina-zigrala-vniciu-iz-serbieu-u-vidbori-na-futbolne-evro2020.html">Україна зіграла внічию із Сербією у відборі на футбольне Євро-2020</a>
      </blockquote>
      <p>Останній раз українці програли 16 листопада 2018 року – 1:4 від Словаччини в Лізі націй. Після цього національна команда здобула сім перемог і чотири рази зіграла внічию в восьми офіційних і трьох товариських зустрічах.</p>
      <p>Нагадаємо, Україна посіла перше місце у відбірковій групі на Євро-2020. Наша збірна пройшла весь відбір без поразок - шість перемог і дві нічиї із загальним рахунком 17:4. Другу путівку на чемпіонат Європи з нашої групи отримала Португалія. Серби залишилися третіми в групі.</p>
    </article>
  </body>
</html>