<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2819917-komanda-ne-zupinalas-pisla-propusenih-maciv-sevcenko.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-17T15:53:00+00:00"/>
    <meta property="og:title" content="Команда не зупинялась після пропущених м’ячів – Шевченко"/>
    <meta property="og:description" content="Головний тренер збірної задоволений гравцями, які в матчі проти Сербії вийшли на зміну."/>
  </head>
  <body>
    <article>
      <h1>Команда не зупинялась після пропущених м’ячів – Шевченко</h1>
      <h2>Головний тренер збірної задоволений гравцями, які в матчі проти Сербії вийшли на зміну.</h2>
      <address>
        <time datetime="2019-11-17T15:53:00+00:00">17 Nov 2019, 15:53</time>
      </address>
      <p>Головний тренер збірної України Андрій Шевченко прокоментував нічию з Сербією (2:2) в заключному матчі кваліфікації Євро-2020. Про це він розповів в ефірі <a href="https://footballua.tv/">телеканалу «Футбол 1»</a>.</p>
      <p>«Я радий, що вдалося провести рік без поразок. 2019 рік вийшов дуже-дуже хорошим. Вдячний хлопцям за гру. Було непросто. У вболівальників не було можливості підтримати збірну, а це дуже важливо для нас. Хлопці не зупинялися, виконували заплановане до кінця. Хороший матч вийшов. Спочатку другого тайму трошки втратили контроль, помилилися, пропустили, але в кінці знайшли в собі сили і проявили бійцівські якості.</p>
      <p>Команда контролювала хід матчу, але погано починала кожен з таймів. Десь не розібралися, обговоримо це в команді. Пенальті на Матвієнку був: на повторі бачив, що м'яч потрапив йому в руку. Але команда після пропущеного гола не зупинилася, був малюнок гри. Неможливо постійно показувати хороший футбол, але ми до цього прагнемо.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2819913-zbirna-ukraini-vperse-zaversila-rik-bez-porazok.html">Збірна України вперше завершила рік без поразок</a>
      </blockquote>
      <p>Задоволений грою футболістів, які замінили відсутніх основних гравців. Сидорчук, Коваленко і Циганков провели хороший матч. Нам довелося трошки змінити свою систему. Шахов і Шепелєв теж відмінно увійшли в гру. У нас вже з'являється кістяк не тільки основного складу, а й конкуруючого запасу, який добре входить у гру і дає все необхідне команді - як в атаці, так і в захисті. Сьогодні я дуже задоволений.</p>
      <p>Подивимося жеребкування, але думки про Євро-2020 є вже давно. Треба буде визначити суперників у товариських матчах з прицілом на майбутніх суперників у фінальній стадії турніру. Цей процес уже пішов. Будемо обговорювати моменти і чекати жеребкування», - сказав Шевченко.</p>
      <p>Нагадаємо, Україна посіла перше місце у відбірковій групі на Євро-2020. Наша збірна пройшла весь відбір без поразок - шість перемог і дві нічиї із загальним рахунком 17:4. Другу путівку на чемпіонат Європи з нашої групи виборола Португалія. Серби залишилися третіми в групі.</p>
    </article>
  </body>
</html>