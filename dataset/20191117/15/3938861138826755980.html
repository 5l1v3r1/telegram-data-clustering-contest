<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_nahna-takij-soyuz-lukashenko-publichno-nayihav-na-rosiyu/938556"/>
    <meta property="og:site_name" content="Gazeta.ua"/>
    <meta property="article:published_time" content="2019-11-17T15:43:00+00:00"/>
    <meta property="og:title" content="&quot;Нах**на такий союз&quot; - Лукашенко публічно &quot;наїхав&quot; на Росію"/>
    <meta property="og:description" content="Президент Білорусі Олександр Лукашенко заявив, що країні не потрібен альянс з Росією. Бо вона щороку диктує нові умови. &quot;Коли ти вступаєш в якесь об'єднання, ти розраховуєш, що з кожним місяцем, роком не буде гірше, ніж до цього. Що відбувається у нас (з Росією - ред.). Нам кожен рік ..."/>
  </head>
  <body>
    <article>
      <h1>"Нах**на такий союз" - Лукашенко публічно "наїхав" на Росію</h1>
      <address><time datetime="2019-11-17T15:43:00+00:00">17 Nov 2019, 15:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938556_w_300.jpg?v=0"/>
        <figcaption>Лукашенко зізнався, що Білорусі на потрібен альянс із РФ. Фото: informator.press</figcaption>
      </figure>
      <p>Президент Білорусі <b>Олександр Лукашенко</b> заявив, що країні не потрібен альянс з Росією. Бо вона щороку диктує нові умови.</p>
      <p>"Коли ти вступаєш в якесь об'єднання, ти розраховуєш, що з кожним місяцем, роком не буде гірше, ніж до цього. Що відбувається у нас (з Росією - ред.). Нам кожен рік підсовують нові умови, і ми постійно в економіці щось втрачаємо, втрачаємо і втрачаємо. Вибачте, нах**на потрібен тоді такий союз", - заявив Лукашенко після голосування в день парламентських виборів у Білорусі, повідомляє "Інтерфакс-Захід".</p>
      <p>Також Лукашенко заявив, що Білорусь не створює з РФ військовий альянс.</p>
      <p>"Тільки не пишіть, що ми тут створюємо з Росією якийсь альянс, щоб висунути танки проти вас (проти Заходу - ред.). Ніколи цього не буде", - заявив він, звертаючись до польського журналіста з проханням.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_nashi-krayini-ne-mayut-kordoniv-zelenskij-zustrivsya-z-lukashenkom/931312"/>
      </related>
      <p>Попри слова президента, Білорусь продовжує підтримувати партнерські стосунки із Кремлем, адже залежить від РФ політично і фінансово. За словами голови уряду Росії <b>Дмитра Медведєва</b>, вони надають сусідній державі кредити, які за останні роки оцінюється в мільярди доларів.</p>
      <p>Спецслуби країн співпрацюють в рамках договору "Союзної держави". Білорусь неодноразово безпідставно затримувала українців, яких згодом доставляли в Росію. Наприклад, <b>Павла Гриба</b>. Серед затриманих і український журналіст <b>Павло Шаройко</b> та підприємець <b>Олександр Скиба</b>. Крім того, Білорусь жодного разу не визнала агресію Росії на Донбасі чи в Криму.</p>
      <blockquote>Сьогодні <a href="https://gazeta.ua/articles/world-life/_u-bilorusi-pochalisya-vibori/938530">у Білорусі почалися дострокові парламентські вибори</a> - обирають депутатів Палати представників Національних зборів. Для участі в голосуванні в країні і за її межами відкрилися 5831 і 46 виборчих дільниць відповідно. Вони працюватимуть з 9:00 до 21:00 за київським часом. На виборах зареєстрували понад 6,88 млн людей, що голосуватимуть. Також місцевий Центрвиборчком акредитував більше 28 тис. національних і 1 028 міжнародних спостерігачів за виборами.</blockquote>
    </article>
  </body>
</html>