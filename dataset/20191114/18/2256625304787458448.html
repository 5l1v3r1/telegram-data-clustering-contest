<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158385_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T18:31:00+00:00"/>
    <meta property="og:title" content="Беретини си тръгва от Лондон с победа"/>
    <meta property="og:description" content="Доминик Тийм първи път в своята кариера е 1/2-финалист в турнира"/>
  </head>
  <body>
    <article>
      <h1>Беретини си тръгва от Лондон с победа</h1>
      <address><time datetime="2019-11-14T18:31:00+00:00">14 Nov 2019, 18:31</time> by <a rel="author">Пламен Димитров</a></address>
      <p> Матео Беретини приключи участието си на финалния "Мастърс" в Лондон с победа, след като надделя над класиралия се за 1/2-финалите Доминик Тийм с 7:6(3), 6:3 за час и 18 минути игра. </p>
      <p> <br/>Така италианецът си тръгва от английската столица след един успех и две поражения, като заема последното място на Група "Бьорн Борг".  <br/> <br/>За Доминатора вече е ясно, че за първи път в своята кариера е 1/2-финалист в турнира, след като надделя над Роджър Федерер и Новак Джокович в първите си два мача. <br/> <br/>В първия сет двамата си спечелиха повечето подавания, но Беретини проби за 5:4. След това обаче се стигна до моментален рибрейк и в крайна сметка победителят бе решен след тайбрек в който италианецът спечели след 7:3 точки. <br/> <br/>Във втория сет всичко се реши след пробив в шестия гейм. <br/> </p>
    </article>
  </body>
</html>