<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823085.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T18:22:00+00:00"/>
    <meta property="og:title" content="تساوی ایران و عراق در نیمه نخست"/>
    <meta property="og:description" content="به گزارش ایسنا، تیم های ملی ایران و عراق از ساعت ۱۷:۳۰ در چارچوب مرحله مقدماتی انتخابی جام جهانی ۲۰۲۲ در کشور اردن و در ورزشگاه امان به میدان رفتند. نیمه نخست این بازی با تساوی یک بر یک به پایان رسید."/>
  </head>
  <body>
    <article>
      <h1>تساوی ایران و عراق در نیمه نخست</h1>
      <address>
        <time datetime="2019-11-14T18:22:00+00:00">14 Nov 2019, 18:22</time>
      </address>
      <p>تیم‌های ملی ایران و عراق در نیمه نخست به تساوی یک بر یک رضایت دادند.</p>
      <p>به گزارش ایسنا، تیم های ملی ایران و عراق از ساعت ۱۷:۳۰ در چارچوب مرحله مقدماتی انتخابی جام جهانی ۲۰۲۲ در کشور اردن و در ورزشگاه امان به میدان رفتند. نیمه نخست این بازی با تساوی یک بر یک به پایان رسید.</p>
      <p>مهند علی در دقیقه ۱۱ برای عراق گل زد. گل ایران را هم احمد نوراللهی در دقیقه ۲۴ به ثمر رساند.</p>
      <p>
        <b>موقعیت‌های حساس</b>
      </p>
      <p>دو تیم بازی را با سرعت بالایی آغاز کردند و قصد غافلگیری در دقایق نخست را داشتند. با این حال عراق رفته رفته توپ و میدان در اختیار گرفت و صاحب چند موقعیت نصفه و نیمه شد که توپ‌های بازیکنان این تیم در چارچوب نبود.</p>
      <p>گل: مهند علی توانست در دقیقه ۱۱ دروازه ایران را باز کند. حمله عراق و ارسال به روی دروازه با ضربه والی مهند علی همراه بود اما بیرانوند توپ را دفع کرد و دخالت امید ابراهیمی منجر به رسیدن توپ به مهند علی شد و او هم دروازه تیم ملی را گشود.</p>
      <p>در دقیقه ۱۵، دروازه‌بان عراق روی یک صحنه نه چندان خطرناک دچار اشتباه شد که ریسک او در نگرفتن توپ منجر به تهدید دروازه تیمش شد اما توپ با اختلاف بسیار اندک از کنار دروازه این تیم عبور کرد.</p>
      <p>تیم ملی به میدان‌داری خود برای خلق موقعیت گل ادامه داد که عراقی‌ها دو بار بازیکنان ایرانی را سرنگون کردند تا یک ضربه ایستگاهی به سود ایران اعلام شود اما ضربه سر ملی‌پوشان ایران در داخل چارچوب نبود و موقعیت از دست رفت.</p>
      <p>در دقیقه ۲۲، عراق بعد از باز پس‌گیری توپ به سرعت به سوت دروازه ایران حمله کرد که شوت صفاء هادی با جایگیری خوب بیرانوند کهار شود.</p>
      <p>گل: احمد نوراللهی در دقیقه ۲۴ دروازه عراق را گشود و بازی به تساوی کشیده شد. محمد محبی بعد از دور زدن بازیکنان عراق، پاس رو به عقب داد و نوراللهی با گذر از کنار دو بازیکن عراقی شوت زد و گل نخست ایران به ثمر رسید.</p>
      <p>بعد از گل ایران، فشار حملات شاگردان ویلموتس کاسته شد و خبری هم حملات ابتدای بازی عراق نبود تا این دیدار متعادل دنبال شود. در آخرین دقایق بازیتیم ملی ایران صاحب یک ضربه ایستگاهی در مقابل دروازه عراق شد. ضربه رامین رضاییان بعد از برخورد به دیرک افقی دروازه محمد حمید به اوت رفت تا فرصت خوبی از دست برود.</p>
      <p>فشار عراق به روی دروازه ایران برای زدن گل دوم با دفاع هوشمندانه تیم ملی همراه بود تا نیمه نخست این بازی با تساوی یک بر یک خاتمه یابد.</p>
      <p>ترکیب ایران: علیرضا بیرانوند، مرتضی پورعلی‌گنجی، محمدحسین کنعانی‌زادگان، رامین رضاییان، میلاد محمدی، امید ابراهیمی، احمد نوراللهی، مسعود شجاعی، محمد محبی، مهدی طارمی و سردار آزمون.</p>
      <p>ترکیب عراق: محمد حمید، سعد ناطق، احمد ابراهیم (کارت زرد)، ربین سولاکا، علی عدنان (کارت زرد)، صفاء هادی، امجد عطوان، علا معاوی، همام طارق، بشار رسن، مهند علی.</p>
    </article>
  </body>
</html>