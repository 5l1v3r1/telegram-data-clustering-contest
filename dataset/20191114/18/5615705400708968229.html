<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204480-ukrayinskij-startap-dlya-vlasnikiv-domashnih-tvarin-animal-id-zaluchiv-500-000"/>
    <meta property="og:site_name" content="Mind UA"/>
    <meta property="article:published_time" content="2019-11-14T18:05:00+00:00"/>
    <meta property="og:title" content="Український стартап для власників домашніх тварин Animal ID залучив $500 000"/>
    <meta property="og:description" content="Зараз платформа Animal ID нараховує близько 120 000 користувачів в 15 країнах"/>
  </head>
  <body>
    <article>
      <h1>Український стартап для власників домашніх тварин Animal ID залучив $500 000</h1>
      <h2>Зараз платформа Animal ID нараховує близько 120 000 користувачів в 15 країнах</h2>
      <address>
        <time datetime="2019-11-14T18:05:00+00:00">14 Nov 2019, 18:05</time>
      </address>
      <p>Український стартап Animal ID, який є міжнародною платформою для власників домашніх тварин, залучив $500 000 при оцінці у $5 млн. Про це <a href="https://ain.ua/2019/11/14/animal-id-privlek-500-000/">повідомляє</a> AIN.</p>
      <p>Проєкт був запущений в 2011 році як громадська ініціатива, а в 2015 переріс в повноцінний стартап. Його засновники – Віктор Копач, Вадим Мельник та Василь Дуб. Зараз платформа Animal ID нараховує близько 120 000 користувачів в 15 країнах. </p>
      <p>Платформа дозволяє створити профіль свого домашнього улюбленця та завантажити необхідні документи, придбати жетони з цифровим QR-паспортом. Також дозволить ветеринару побачити особливості здоров'я вихованця, а також вести облік його процедур. </p>
      <p>QR-паспорт може допомогти у пошуку тваринки, якщо вона загубилася, адже Animal ID інтегрована в єдину міжнародну базу Europetnet. Вона об'єднує всі бази даних чипованих тварин. Якщо людина знайде втраченого вихованця з чіпом, який також зареєстрований на Animal ID, то просканувавши пристрій, отримає його код на платформі і зможе допомогти з пошуком.</p>
      <p>За даними Animal ID, за час роботи компанія реалізувала близько 40 000 QR-паспортів. Їх можна придбати безпосередньо клієнтам або через муніципалітети міст. Animal ID зараз співпрацює з 20 українськими міськими адміністраціями. Також продаж жетонів відбувається через ветеринарні клініки міст.</p>
      <p>У компанії відзначають, що продаж жетонів – одне з двох джерел монетизації, друге – спільні проєкти з виробниками товарів для тварин.</p>
      <p>Також, у стартапі заявили про вихід на ринок США, адже він набагато більший ніж український.</p>
      <p>«Тим більше, якщо в Україні явище відповідального володіння домашнім вихованцем тільки набирає обертів, то в Штатах це вже поширена практика», – відмітив один з засновників платформи Василь Дуб.</p>
      <p>Нагадаємо: нещодавно Американський Сенат одноголосно <a href="https://mind.ua/news/20204175-u-ssha-zhorstoke-povodzhennya-z-tvarinami-stane-federalnim-zlochinom">схвалив</a> закон про попередження жорстокого поводження з тваринами і тортур щодо них, який передбачає кримінальну відповідальність за певні акти жорстокого поводження з тваринами.</p>
      <related>
        <h4>Також читайте</h4>
        <a href="https://mind.ua/news/20204354-balderton-zapuskae-bagatomiljonnij-fond-dlya-investuvannya-v-evropejski-startapi"/>
        <a href="https://mind.ua/news/20204184-cigrandampd-lab-p-yat-novih-proektiv-v-odeskij-politehnici"/>
        <a href="https://mind.ua/news/20204175-u-ssha-zhorstoke-povodzhennya-z-tvarinami-stane-federalnim-zlochinom"/>
      </related>
    </article>
  </body>
</html>