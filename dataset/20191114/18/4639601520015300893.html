<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/finance/polisi-1-000-akiniton-se-ependytes-apo-ti-eurobank/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T18:55:01+00:00"/>
    <meta property="og:title" content="Πώληση 1.000 ακινήτων σε επενδυτές από τη Eurobank"/>
    <meta property="og:description" content="Σε συμφωνία με την Brook Lane για την πώληση δύο χαρτοφυλακίων"/>
  </head>
  <body>
    <article>
      <h1>Πώληση 1.000 ακινήτων σε επενδυτές από τη Eurobank</h1>
      <h2>Σε συμφωνία με την Brook Lane για την πώληση δύο χαρτοφυλακίων</h2>
      <address><time datetime="2019-11-14T18:55:01+00:00">14 Nov 2019, 18:55</time> by <a rel="author">ΤοΒΗΜΑ Team</a></address>
      <p>Σε συμφωνία με την Brook Lane για την πώληση δύο χαρτοφυλακίων ακινήτων (project Opus και Resi) ήλθε η Eurobank, στο πλαίσιο αξιοποίησης των ακινήτων που βρίσκονται σήμερα στην κυριότητά της.</p>
      <p>Ήδη οι δύο πλευτές υπέγραψαν αρχικές συμφωνίες και οι συναλλαγές αναμένεται να ολοκληρωθούν στις αρχές του 2020.</p>
      <p>
        <a href="https://www.in.gr/2019/11/14/economy/oikonomikes-eidiseis/prostasia-katoikias-veltiomeno-plaisio-anakoinose-o-xristos-staikouras/">Προστασία α’ κατοικίας : Βελτιωμένο πλαίσιο ανακοίνωσε ο Χρήστος Σταϊκούρας</a>
      </p>
      <p>Η συγκεκριμένη συμφωνία αφορά χαρτοφυλάκια που θα περιλαμβάνουν περίπου 370 ακίνητα συνολικής αξίας 84 εκατ. ευρώ.</p>
      <p>Παράλληλα, η Τράπεζα έχει δρομολογήσει τη διαδικασία πώλησης σε ενδιαφερόμενο επενδυτή, ενός ακόμα χαρτοφυλακίου (project Star) της Eurobank που περιλαμβάνει περίπου 640 ακίνητα μικρής αξίας και αναμένεται να ολοκληρωθεί άμεσα.</p>
      <p>Σύμφωνα με τη διοίκηση της τράπεζας, «οι συμφωνίες αυτές οι οποίες επιβεβαιώνουν το ενδιαφέρον των επενδυτών για την αναπτυσσόμενη ελληνική αγορά ακινήτων, εντάσσονται στη στρατηγική της Τράπεζας για την αξιοποίηση περιουσιακών στοιχείων που βρίσκονται στην κυριότητά της, στοχεύοντας στη μείωση του αριθμού των ακινήτων και την αποτελεσματική αξιοποίηση επενδυτικών ευκαιριών που προσφέρονται στην αγορά».</p>
      <p>
        <a href="https://www.tovima.gr/2019/11/14/politics/mitsotakis-yper-tis-eyropaikis-prooptikis-tis-v-makedonias/">Μητσοτάκης: Υπέρ της ευρωπαϊκής προοπτικής της Β. Μακεδονίας</a>
      </p>
    </article>
  </body>
</html>