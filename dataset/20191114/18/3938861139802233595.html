<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_grimchaku-prodovzhili-aresht/938246"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T18:17:00+00:00"/>
    <meta property="og:title" content="Гримчаку продовжили арешт"/>
    <meta property="og:description" content="Колишньому заступнику міністра з питань тимчасово окупованих територій Юрію Гримчаку продовжили ув'язнення. Вищий антикорупційний суд повідомив про своє рішення у Facebook. Cлідчий суддя задовольнив клопотання прокурора САП. Термін тримання під вартою продовжив на два місяці. ..."/>
  </head>
  <body>
    <article>
      <h1>Гримчаку продовжили арешт</h1>
      <address><time datetime="2019-11-14T18:17:00+00:00">14 Nov 2019, 18:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938246_w_300.jpg?v=0"/>
        <figcaption>Гримчака залишили під арештом на 2 місяці. Фото: УНІАН</figcaption>
      </figure>
      <p>Колишньому заступнику міністра з питань тимчасово окупованих територій <b>Юрію Гримчаку</b> продовжили ув'язнення.</p>
      <p>Вищий антикорупційний суд повідомив про своє рішення у Facebook.</p>
      <p>Cлідчий суддя задовольнив клопотання прокурора САП. Термін тримання під вартою продовжив на два місяці.</p>
      <p>Заставу призначили у розмірі 3123 прожиткових мінімумів для працездатних осіб. Це 5 млн 999 тис. 283 гривні.</p>
      <p>"Цей обсяг був визначений судами під час обрання запобіжного заходу раніше", - йдеться у повідомлення ВАКС.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zyavilisya-novi-podrobici-spravi-grimchaka/934236"/>
      </related>
      <p>Помічника Гримчака слідство вважає співучасником кримінального провадження. Йому продовжили тримання під вартою на 30 днів. Застава для нього 3 млн 999 тис. 522 гривні.</p>
      <blockquote>14 серпня Юрія Гримчака затримала у столиці Служба безпеки України та Націо­нальне антикорупційне бюро. Нібито вимагав $1,1 млн хабара від компанії за вплив на Верховний суд і чиновників Міністерств культури та юстиції, Київської міськдержадміністрації та Українського державного інституту культурної спадщини для ухвалення необхідних рішень.<br/>Йшлося про стягнення через суд боргу з іншого підприємства та дозвіл на будівництво у Києві.</blockquote>
    </article>
  </body>
</html>