<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/firefox-lite-2-0-foto-apk-download-681943/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T18:21:26+00:00"/>
    <meta property="og:title" content="Mozilla aggiorna Firefox Lite alla versione 2.0: sempre leggero, ma con nuove interessanti funzioni (foto e APK download)"/>
    <meta property="og:description" content="Chi è interessato a un browser leggero e rapido probabilmente avrà già provato Firefox Lite, la versione dell’app sviluppata da..."/>
  </head>
  <body>
    <article>
      <h1>Mozilla aggiorna Firefox Lite alla versione 2.0: sempre leggero, ma con nuove interessanti funzioni (foto e APK download)</h1>
      <address><time datetime="2019-11-14T18:21:26+00:00">14 Nov 2019, 18:21</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Chi è interessato a un browser leggero e rapido probabilmente avrà già provato <a href="https://www.androidworld.it/tag/mozilla-firefox/">Firefox</a> Lite, la versione dell’app sviluppata da <a href="https://www.androidworld.it/tag/mozilla/">Mozilla</a> Taiwan <b>anche nota come <a href="https://www.androidworld.it/2017/10/09/mozilla-sta-testando-firefox-rocket-un-browser-leggero-esclusivo-lindonesia-download-apk-507195/">Firefox Rocket</a></b>. Ora il browser, basato su Chromium e <b>pensato per quei Paesi in cui la velocità di navigazione è ridotta</b>, ha ricevuto un importante aggiornamento che lo porta alla <b>versione 2.0</b>. Le novità si concentrano su aspetti legati al gioco, alle notizie e allo shopping.</p>
      <p>Oltre alla funzionalità built-in per gli screenshot a tutta pagina, con la nuova versione potete <b>accedere sin dalla homepage a una lista di giochi e di notizie</b>. Entrambe si aprono piuttosto velocemente e il caricamento avviene in tempi rapidi. La schermata dedicata alle ricerche ora presenta anche la possibilità di <b>comparare i prezzi di diversi prodotti</b>, qualcosa di particolarmente comodo in tempi di regali per il Natale.</p>
      <p>Se vi trovate in Asia ci sono anche alcune funzioni minori specifiche per quell’area e non sfruttabili altrimenti. Potete osservare le novità nelle schermate qui sotto. Se vi interessa installare <b>l’ultima versione però non la troverete nel Play Store</b>, ma (per il momento) dovrete fare affidamento all’APK, che potete scaricare cliccando sul link di seguito.</p>
      <p>
        <a href="https://www.apkmirror.com/apk/mozilla/firefox-rocket-fast-and-lightweight-web-browser/firefox-rocket-fast-and-lightweight-web-browser-2-0-216855-release/firefox-lite-fast-and-lightweight-web-browser-2-0-216855-android-apk-download/">Scarica Mozilla Firefox Lite 2.0.0 gratis – APKMirror</a>
      </p>
      <p>
        <a href="https://play.google.com/store/apps/details?id=org.mozilla.rocket">Disponibile su Google Play</a>
      </p>
      <p>Via: <a href="https://www.androidpolice.com/2019/11/12/firefox-lite-2-0-for-android-is-out-now-apk-download/">Android Police</a></p>
    </article>
  </body>
</html>