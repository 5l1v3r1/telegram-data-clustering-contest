<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/motor/fernando-alonso-verstapen-e-naj-dobriqt-pilot-vyv-formula-1-1406330.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T18:28:00+00:00"/>
    <meta property="og:title" content="Фернандо Алонсо: Верстапен е най-добрият пилот във Формула 1"/>
    <meta property="og:description" content="Холандският пилот Макс Верстапен се превърна в едно от най-популярните имена във Формула 1 през последните години Верстапен направи дебюта си във Ф1 едва на 17 години и към момента има 7 победи, 2 от които дойдоха тази година в състезанията в Австрия и Германия"/>
  </head>
  <body>
    <article>
      <h1>Фернандо Алонсо: Верстапен е най-добрият пилот във Формула 1</h1>
      <address><time datetime="2019-11-14T18:28:00+00:00">14 Nov 2019, 18:28</time> by <a rel="author">Sportlive.bg</a></address>
      <p>Холандският пилот Макс Верстапен се превърна в едно от най-популярните имена във Формула 1 през последните години. Верстапен направи дебюта си във Ф1 едва на 17 години и към момента има 7 победи, 2 от които дойдоха тази година в състезанията в Австрия и Германия. И докато холандецът е определян за един от най-скоростните състезатели в надпреварата, той често бива критикуван за избухливия си характер.</p>
      <p>Въпреки това двукратният световен шампион във Формула 1 <a href="https://www.sportlive.bg/tags/3298">Фернандо Алонсо</a> смята, че точно това прави Верстапен по-атрактивен за наблюдаване и смята, че способностите му да наваксва изоставането и да изправарва другите състезатели го правят най-добрият пилот в момента в автомобилното състезание.</p>
      <p>„Във <a href="https://www.sportlive.bg/tags/2467">Формула 1</a> е много трудно да избереш най-добрият, защото много неща се променят от година на година и има много разлика от болид до болид. Има пилоти, които са много бързи в отделните обиколки, има и такива, които умеят да стартират добре. Някои са просто постоянни, а други са по-агресивни. В момента мога да кажа, че най-добрият е Макс Верстапен. Той е пилот, когото следя. Тази година следя състезанията му по телевизията и бих искал да го гледам, тъй като той винаги е в атакуващ режим. Когато е трети и настига състезателя на второ място знаеш, че в един момент ще го изпревари и ще направи нещо вълнуващо за феновете“ каза Алонсо.<br/><br/><a href="https://www.sportlive.bg/tags/50553">Макс Верстапен</a> e на 4-то място във временното класиране с 235 точки. Междувременно Алонсо прекрати участието си във Формула 1 в края на миналата година, за да се захване с други дейности. <i><a href="https://www.sportlive.bg/sport/motor/Hamiltyn-sled-finala-Ot-6-godishen-bashta-mi-me-e-nauchil-nikoga-da-ne-se-predavam-1391508.html">А ето какво каза 6-кратният световен шампион Люис Хамилтън след поредната си титла.</a></i></p>
      <related>
        <h4>Още по темата</h4>
        <a href="https://www.sportlive.bg/sport/motor/Verstapen-triumfira-v-ludata-nadprevara-na-Hokenhajm-(VIDEO)-772410.html"/>
        <a href="https://www.sportlive.bg/sport/motor/Alonso-s-ostri-dumi-kym-Mik-Shumaher-Pyrvo-se-nauchi-da-hodish-predi-da-opitash-da-bqgash-720011.html"/>
        <a href="https://www.sportlive.bg/sport/motor/Fernando-Alonso-posochi-naj-trudniq-mu-sypernik-vyv-Formula-1--713864.html"/>
        <a href="https://www.sportlive.bg/sport/motor/Alonso-Az-i-Formula-1-priklyuchihme-696893.html"/>
        <a href="https://www.sportlive.bg/sport/motor/Verstapen-be-nakazan-shesti-posledovatelen-polpozishyn-za-Ferari-1388842.html"/>
      </related>
    </article>
  </body>
</html>