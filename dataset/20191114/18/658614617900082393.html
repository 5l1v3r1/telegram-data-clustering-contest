<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175827/inwoners-hebben-geld-over-voor-leuker-zwembad"/>
    <meta property="og:site_name" content="omroep flevoland"/>
    <meta property="article:published_time" content="2019-11-14T18:04:00+00:00"/>
    <meta property="og:title" content="Inwoners hebben geld over voor leuker zwembad"/>
    <meta property="og:description" content="Inwoners van Noordoostpolder willen best meer entree voor zwembad het Bosbad in Emmeloord betalen als het bad leuker wordt. Dat blijkt uit een enquête die door een onderzoeksbureau onder 500 mensen is gehouden."/>
  </head>
  <body>
    <article>
      <h1>Inwoners hebben geld over voor leuker zwembad</h1>
      <address>
        <time datetime="2019-11-14T18:04:00+00:00">14 Nov 2019, 18:04</time>
      </address>
      <p>
        <b>Inwoners van Noordoostpolder willen best meer entree voor zwembad het Bosbad in Emmeloord betalen als het bad leuker wordt. Dat blijkt uit een enquête die door een onderzoeksbureau onder 500 mensen is gehouden.</b>
      </p>
      <p>Wat het college betreft, blijft het vanwege de kosten bij een opknapbeurt. Van <a href="https://www.omroepflevoland.nl/nieuws/170168/raadsleden-zien-verbouwing-bosbad-wel-zitten">raadsleden</a> mag de renovatie wel wat uitgebreider.</p>
      <p><b>Uitgebreide renovatie met nieuwbouw</b><br/>In het onderzoek geven 8 op de 10 inwoners aan een voorkeur te hebben voor een uitgebreide renovatie met nieuwbouw. Ze willen vooral een ‘plezier-factor’ toevoegen aan het huidige zwembad. Zoals extra glijbanen, activiteiten voor de jeugd en een interactief kinderbad.</p>
      <p>De <a href="https://www.omroepflevoland.nl/nieuws/170706/inwoners-mogen-meepraten-over-opknapbeurt-bosbad">enquête</a> wijst ook uit dat 7 op de 10 inwoners bereid zijn om meer te betalen als het Bosbad vernieuwd is en dat zij vaker zouden gaan zwemmen.</p>
      <p><b>Nieuwe berekeningen</b><br/>Op basis van de enquête worden er nieuwe berekeningen gemaakt. Zo wordt gekeken naar wat een glijbaan kost en naar de mogelijkheid van een fonteinenpark buiten. Daarnaast gaat de gemeente ook het samenvoegen van de huidige kleinere baden tot één nieuw multifunctioneel bad en een nieuw kinderbad doorrekenen.</p>
      <p>Naar verwachting kan de raad in februari 2020 over een voorstel besluiten.</p>
      <p>
        <a href="https://www.google.com/maps/place/52.716765,5.754881">Bekijk in Google Maps 📍</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>