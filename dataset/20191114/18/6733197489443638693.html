<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/peugeot-se-vrati-zavodit-do-le-mans-s-novym-hyperautem-prijede-v-roce-2022"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-14T18:00:00+00:00"/>
    <meta property="og:title" content="Peugeot se vrátí závodit do Le Mans! S novým hyperautem přijede v roce 2022"/>
    <meta property="og:description" content="Francouzská automobilka oznamuje návrat do světa vytrvalostního závodění, a to přímo do jeho nejvyšší třídy."/>
  </head>
  <body>
    <article>
      <h1>Peugeot se vrátí závodit do Le Mans! S novým hyperautem přijede v roce 2022</h1>
      <h2>Francouzská automobilka oznamuje návrat do světa vytrvalostního závodění, a to přímo do jeho nejvyšší třídy.</h2>
      <address><time datetime="2019-11-14T18:00:00+00:00">14 Nov 2019, 18:00</time> by <a rel="author">Daniel Fuglevič</a></address>
      <p>Nová třída hyperaut vytrvalostního šampionátu WEC se rozrůstá o dalšího adepta a hrstka zúčastněných začíná být hezky rozmanitá. Svou šanci bojovat o vítězství nejen při 24hodinovce v Le Mans nyní oficiálně oznamuje také Peugeot. Nástup do podniku chystá francouzská značka na rok 2022.</p>
      <p>Na nové závodní hyperauto od Peugeotu si tedy ještě chvíli počkáme, neboť zaváděcí sezóna nové třídy nahrazující dosavadní vozy LMP1 je plánována už na příští rok (sezóna 2020/2021). Koncern PSA už přitom potvrdil, že Peugeot se nevrátí pouze bojovat o vítězství v Le Mans, ale zúčastní se všech závodů šampionátu WEC.</p>
      <related>
        <a href="https://www.autorevue.cz/prvni-test-peugeot-208-2019-je-krasny-nejvetsi-zbran-vsak-budi-rozpaky"/>
      </related>
      <p>Z velkých automobilek už potvrdili vstup do zaváděcí sezóny Aston Martin (s vozem <a href="https://www.autorevue.cz/aston-martin-valkyrie-poprve-v-akci-hypersport-se-prohnal-na-trati-v-silverstonu">na základě Valkyrie</a>) a Toyota (vycházející z <a href="https://www.autorevue.cz/toyota-ma-svuj-hypersport-gr-super-sport-ma-1000-koni-a-pujde-do-vyroby">konceptu GR Super Sport</a>). Jelikož mohou týmy vycházet z existujícího hypersportu (jako Aston Martin), nebo postavit samostatný závoďák pro třídu, u Peugeotu se počítá s druhou možností.</p>
      <p>Zatím víme, že Peugeot se rozhodl jít cestou hybridního ústrojí (pravidla umožňují i pohonná ústrojí bez elektrifikace). Hodnoty výkonu jsou stanoveny na 750 koní (552 kW) a vozy budou mít minimální hmotnost 1040 kg. Více informací o vývoji závoďáku od Peugeotu bychom se však měli dozvědět už na začátku příštího roku.</p>
      <related>
        <a href="https://www.autorevue.cz/test-peugeot-508-sw-gt-20-bluehdi-eat8-cena-za-design"/>
      </related>
      <p>Návrat Peugeotu do Le Mans se může zdát překvapivý, ve slavné čtyřiadvacetihodinovce má ovšem francouzská značka bohatou historii. Vítězství si zde připsala v pozdější éře skupiny C v letech 1992 a 1993, s Audi poté bojovala ve třídě LMP1 mezi léty 2007 až 2011, přičemž rok 2009 byl vítězný pro prototyp naftového 908 HDi FAP. Před startem podniku WEC v roce 2012 už Peugeot sport opustil.</p>
      <p>
        <i>V galerii koncept Peugeot L500 R Hybrid pro hru Gran Turismo (2017).</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/legendarni-rusky-traktor-kirovec-k-700-a-jeho-naslednici-kde-se-vzalo-jeho-jmeno-131944"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.auto.cz/skoda-octavia-5e-2012-dosud-treti-generace-vyjelo-vice-nez-dva-a-pul-milionu-131974"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/gang-hells-angels-wiki-historie-dobove-fotky"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
      </related>
    </article>
  </body>
</html>