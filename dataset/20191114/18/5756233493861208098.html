<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621519/%D8%AF%D8%B3%D8%AA%DA%AF%DB%8C%D8%B1%DB%8C-%DB%B7-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T18:07:00+00:00"/>
    <meta property="og:title" content="دستگیری ۷ کلاهبردار فضای مجازی"/>
    <meta property="og:description" content="رئیس پلیس فتا پایتخت از دستگیری ۷ کلاهبردار فضای مجازی خبر داد که با ساخت سایت جعلی یکی از شرکت های باربری، از شهروندان کلاهبرداری می کردند."/>
  </head>
  <body>
    <article>
      <h1>دستگیری ۷ کلاهبردار فضای مجازی</h1>
      <address>
        <time datetime="2019-11-14T18:07:00+00:00">14 Nov 2019, 18:07</time>
      </address>
      <p>
        <i>رئیس پلیس فتا پایتخت از دستگیری ۷ کلاهبردار فضای مجازی خبر داد که با ساخت سایت جعلی یکی از شرکت های باربری، از شهروندان کلاهبرداری می کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ تورج کاظمی در تشریح این خبر اظهار کرد: نماینده حقوقی یکی از شرکت های حمل و نقل و باربری معروف به پلیس فتا مراجعه و اظهار داشت تعدادی از شهروندان به دفتر شرکت مراجعه و از نحو ارائه خدمات اعلام نارضایتی کرده اند و تقاضای استرداد مبالغ واریزی به شرکت شده اند.</p>
      <p>وی عنوان داشت: شاکی اظهار داشت: بررسی های اولیه حکایت از این داشت که شهروندان تقاضای خود را در سامانه شرکت ثبت نکرده اند و مبلغی را نیز به حساب شرکت واریز نکرده اند اما مراجعه کنندگان پرینت هایی ارائه داده اند که شبیه رسیدهای شرکت می باشد.</p>
      <figure>
        <img src="https://aftabnews.ir/files/fa/news/1398/8/23/359302_937.jpg"/>
      </figure>
      <p>این مقام انتظامی با اشاره به اینکه هنگام تحقیقات پلیسی تعدادی از شهروندان نیز به پلیس فتا مراجعه و در خصوص سایت جعلی شرکت اعلام شکایت کردند، ادامه داد: شناسایی و دستگیری متهم یا متهمان پرونده در دستور کار کارآگاهان پلیس فتا قرار گرفت.</p>
      <p>رئیس پلیس فتا پایتخت با اشاره به اینکه در تحقیقات پلیسی مشخص شد که متهم با همکاری ۶ همدست خود اقدام به کلاهبرداری از مال باختگان می کنند، ادامه داد: مخفیگاه متهم اصلی پرونده و سایر همدستانش در تهران شناسایی شد.</p>
      <p>این مقام انتظامی عنوان کرد: در عملیات های هماهنگ و همزمان با دستور قضائی هر ۷ متهم دستگیر و به پلیس فتا منتقل شدند.</p>
      <p>کاظمی با اشاره به اینکه متهمان به جرم ارتکابی اعتراف کردند و برای سیر مراحل قانونی در اختیار مرجع قضائی قرار گرفتند، از شهروندان خواست: یافتن بهترین شرکت باربری، تضمین‌کننده کیفیت جابجایی شما خواهد بود. این روزها شرکت‌های حمل و نقل نوپا زیادی را می‌بینیم. رقابت بالایی برای جذب مشتری در بین این شرکت‌ها وجود دارد. در مرحله استعلام قیمت، خیلی از شرکت‌های حمل و نقل کلاهبردار قیمت‌هایی پایینی را اعلام می‌کنند. قطعاً این موضوع جای نگرانی خواهد داشت.</p>
      <p>وی در پایان گفت: توجه کنید که در انتخاب این شرکت‌ها اشتباه نکنید. بحث مالی بسیار مهم است ولی هیچ ارزانی قطعاً بدون دلیل نخواهد بود، پیشنهاد شرکت‌های معتبر به شما عقد قرارداد رسمی می‌باشد، در این قرارداد تمامی وظایف شرکت درج‌شده است تا مشکلی در آینده پیش نیاید.</p>
    </article>
  </body>
</html>