<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175828/subsidie-voor-omscholing-ijsselmeervissers"/>
    <meta property="og:site_name" content="omroep flevoland"/>
    <meta property="article:published_time" content="2019-11-14T18:27:00+00:00"/>
    <meta property="og:title" content="Subsidie voor omscholing IJsselmeervissers"/>
    <meta property="og:description" content="IJsselmeervissers kunnen vanaf 1 januari gebruik maken van een provinciale subsidie als ze zich willen laten omscholen. Dat schrijft de Nederlandse Vissersbond in het weekjournaal."/>
  </head>
  <body>
    <article>
      <h1>Subsidie voor omscholing IJsselmeervissers</h1>
      <address>
        <time datetime="2019-11-14T18:27:00+00:00">14 Nov 2019, 18:27</time>
      </address>
      <p>
        <b>IJsselmeervissers kunnen vanaf 1 januari gebruik maken van een provinciale subsidie als ze zich willen laten omscholen. Dat schrijft de Nederlandse Vissersbond in het weekjournaal.</b>
      </p>
      <p>De subsidie komt uit het Scholingsfonds Maritiem Noordelijk Flevoland. De provincie en het ministerie van Landbouw, Natuur en Voedselkwaliteit willen IJsselmeer-, Markermeer- en IJmeervissers financieel tegemoetkomen met maximaal 5-duizend euro per visser.</p>
      <p>In maart maakte minister Carola Schouten al bekend dat het Rijk ruim <a href="https://www.omroepflevoland.nl/nieuws/169514/ruim-9-miljoen-voor-herstructurering-ijsselmeervisserij">9 miljoen euro</a> beschikbaar stelt voor de herstructurering van de visserij in het IJsselmeer en het Markermeer.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>