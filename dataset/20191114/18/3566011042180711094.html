<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547366.html/%D8%AF%D9%87%DB%8C%D8%A7%D8%B1%D8%A7%D9%86-%D8%A7%D8%B3%D8%AA%D8%AE%D8%AF%D8%A7%D9%85-%D8%AF%D9%88%D9%84%D8%AA%DB%8C-%D9%86%D9%85%DB%8C-%D8%B4%D9%88%D9%86%D8%AF--%D9%88%D8%B8%DB%8C%D9%81%D9%87-%D8%AF%D9%88%D9%84%D8%AA-%D8%A7%DB%8C%D8%AC%D8%A7%D8%AF-%D8%A7%D8%B4%D8%AA%D8%BA%D8%A7%D9%84-%D9%86%DB%8C%D8%B3%D8%AA--"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T18:56:00+00:00"/>
    <meta property="og:title" content="دهیاران استخدام دولتی نمی شوند/ وظیفه دولت ایجاد اشتغال نیست!!"/>
    <meta property="og:description" content="معاون امور دهیاری‌های سازمان شهرداریها و دهیاریهای کشور گفت: اضافه شدن ۳۷ هزار دهیاری به بدنه دولت ابدا اتفاق نخواهد افتاد، مجلس هم این اجازه را به ما نخواهد داد که دهیاران را استخدام کنیم، البته ۷ هزار دهیار تمام وقت خواهیم داشت."/>
  </head>
  <body>
    <article>
      <h1>دهیاران استخدام دولتی نمی شوند/ وظیفه دولت ایجاد اشتغال نیست!!</h1>
      <h2>معاون امور دهیاری‌های سازمان شهرداری های کشور:</h2>
      <address>
        <time datetime="2019-11-14T18:56:00+00:00">14 Nov 2019, 18:56</time>
      </address>
      <p>معاون امور دهیاری‌های سازمان شهرداریها و دهیاریهای کشور گفت: اضافه شدن ۳۷ هزار دهیاری به بدنه دولت ابدا اتفاق نخواهد افتاد، مجلس هم این اجازه را به ما نخواهد داد که دهیاران را استخدام کنیم، البته ۷ هزار دهیار تمام وقت خواهیم داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31901">عصر همدان</a>؛ سعیدرضا جندقیان بیدگلی، معاون امور دهیاری‌های سازمان شهرداریها و دهیاریهای کشور بعدازظهر امروز در جمع دهیاران شهرستان اسدآباد با بیان اینکه۳۷ هزار و ۱۰۰ دهیاری در سطح کشور وجود دارد، اظهار کرد: بعداز انقلاب و تأسیس دهیاری ها روند توسعه روستاها رو به رشد بوده است‌.</p>
      <p>وی با بیان اینکه در طول تاریخ کشور، بدون برنامه در دولت احمدنژاد ۶۲۱ روستا به شهر تبدیل شد، گفت: در حال حاضر هزار و ۲۸۰ شهر داریم که با گه با تبدیل ۶۲۱ روستا به شهر، نظام توزیع فضایی را بر هم زدند.</p>
      <p>معاون امور دهیاری‌های سازمان شهرداریها و دهیاریهای کشور از ارائه لایحه دهیاریها در دولت خبر داد و گفت: این لایحه بعداز بررسی در دولت به مجلس تقدیم می شود.</p>
      <p>وی خاطرنشان کرد: اضافه شدن ۳۷ هزار دهیاری به بدنه دولت ابدا اتفاق نخواهد افتاد، مجلس هم این اجازه را به ما نخواهد داد که دهیاران را استخدام کنیم، البته ۷ هزار دهیار تمام وقت خواهیم داشت.</p>
      <p>جندقیان بیدگلی با بیان اینکه بر اساس آمار مرکز پژوهش های مجلس ۳۵۰ هزار نفر در شهرداریها اضافی هستند، افزود: این در حالی است که ۲۲ هزار پست خالی داریم و اینها با سفارشات شورای شهر مشغول به کار شدند.</p>
      <p>وی با بیان اینکه دولت وظیفه اش تولید اشتغال نیست بلکه تسهیل‌گر است، تصریح کرد: شأن دهیاران را ارتقا می دهیم.</p>
      <p>معاون امور دهیاری‌های سازمان شهرداریها و دهیاریهای کشور افزود: تنها وامی که بدون ضمانت داده می‌شود، به دهیاریهاست و دهیاران باید از این طرح و تسهیلات استفاده کنند.</p>
      <p>معاون سیاسی، امنیتی و اجتماعی فرمانداری شهرستان اسدآباد نیز، بابیان اینکه شهرستان اسدآباد ۱۰۲ روستای دارای سکنه  با جمعیت ۴۷ هزار نفر دارد، اظهار کرد: این روستاها ۱۲۰ سال قدمت دارند که در ۷۷ روستا دهیاری فعال است.</p>
      <p>حمزه عبدکوند  افزود: بیش از ۹۹ درصد روستاها از نعمت گاز و ۱۰۰ درصد از نعمت برق بهره مند هستند.</p>
      <p>وی به مشارکت مردم شهرستان در انتخابات اشاره کرد و گفت: حداکثر مشارکت مردم این شهرستان ۸۹ و کمترین ۷۴ درصد بوده است.</p>
      <p>معاون سیاسی، امنیتی و اجتماعی فرمانداری شهرستان اسدآبادگفت:  اشتغال، استخدام و تثبیت جایگاه شغلی انها از دغدغه دهیاران است که می طلبد در این زمینه اقدامی انجام دهد.</p>
      <p>انتهای پیام/</p>
    </article>
  </body>
</html>