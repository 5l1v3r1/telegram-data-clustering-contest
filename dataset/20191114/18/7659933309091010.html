<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1991801/%DB%B4-%DA%A9%D8%B4%D8%AA%D9%87-%D8%A8%D8%B1-%D8%A7%D8%AB%D8%B1-%D8%B4%D9%84%DB%8C%DA%A9-%DA%AF%D8%A7%D8%B2-%D8%A7%D8%B4%DA%A9-%D8%A2%D9%88%D8%B1-%D8%AF%D8%B1-%D9%85%D8%B1%DA%A9%D8%B2-%D8%A8%D8%BA%D8%AF%D8%A7%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-14T18:30:00+00:00"/>
    <meta property="og:title" content="۴ کشته بر اثر شلیک گاز اشک آور در مرکز بغداد"/>
    <meta property="og:description" content="به گفته منابع پزشکی چهار نفر از معترضان روز پنجشنبه (۱۴ نوامبر) بر اثر شلیک گاز اشک آور توسط ماموران کشته شدند. فرانس پرس گفت استفاده دستگاه های امنیتی از گاز اشک آور مورد انتقاد فعال حقوق بشر قرار دارد.منابع پزشکی افزودند درگیری های پنجشنبه در نزدیک"/>
  </head>
  <body>
    <article>
      <h1>۴ کشته بر اثر شلیک گاز اشک آور در مرکز بغداد</h1>
      <address>
        <time datetime="2019-11-15T18:30:00+00:00">15 Nov 2019, 18:30</time>
      </address>
      <p>به گفته منابع پزشکی چهار نفر از معترضان روز پنجشنبه (۱۴ نوامبر) بر اثر شلیک گاز اشک آور توسط ماموران کشته شدند. <br/><br/>فرانس پرس گفت استفاده دستگاه های امنیتی از گاز اشک آور مورد انتقاد فعال حقوق بشر قرار دارد.<br/><br/>منابع پزشکی افزودند درگیری های پنجشنبه در نزدیکی پل السنک در جوار میدان التحریر در مرکز بغداد ۵۵ زخمی بر جا گذاشت. <br/><br/>اعتراضات در عراق در اول اکتبر در میدان التحریر آغاز شد. معترضان خواهان «سرنگونی رژیم» هستند.<br/><br/>سازمان های حقوق بشری از دستگاه های امنیتی خواستند تا از نوع «بی سابقه» گاز اشک آور استفاده نکنند. ماموران نوع خاص گاز اشک آور به سمت معترضان شلیک می کنند که ده برابر سنگین تر از گاز اشک آور معمولی است.<br/><br/>از سوی دیگر، شورای عالی قضایی عراق روز پنجشنبه از آزادی ۱۶۴۸ شهروند عراقی که در اعتراضات شرکت کرده بودند خبر داد. <br/><br/>به گزارش خبرگزاری آلمان سند و دلیلی در خصوص تخریب املاک عمومی و خصوصی از سوی این افراد وجود ندارد.<br/><br/>بنا به آمار رسمی شورای عالی قضایی ۱۶۴۸ شهروند عراقی که در تظاهرات شهرهای گوناگون شرکت کرده بودند آزاد شدند. این افراد در تخریب املاک عمومی و خصوصی دست ندارند.<br/><br/>صبا المهداوی فعال زن و علی هاشم از دیگر فعالان عراق شامگاه چهارشنبه (۱۳ نوامبر) آزاد شدند. این دو بیش از یک هفته در بازداشت بودند.<br/><br/>۳۳۰ نفر در یک ماه و نیم گذشته در جریان اعتراضات در عراق بر اثر تیراندازی مستقیم یا شلیک گاز اشک آور به ناحیه سر کشته شدند.<br/><br/>تظاهرات و اعتراضات در بغداد و جنوب عراق ادامه دارد و دولت عادل عبد المهدی برای پذیرش مطالبات مردمی زیر فشار سیاسی و دیپلماتیک قرار دارد.</p>
    </article>
  </body>
</html>