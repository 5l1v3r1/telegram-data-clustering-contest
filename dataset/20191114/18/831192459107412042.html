<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/prosochi-deite-pos-oi-chakers-mporoyn-na-vinteoskopisoyn-kai-en-synecheia-na-ekviazoyn-osoys-episkeptontai-roz-istoselides/"/>
    <meta property="og:site_name" content="europost.gr"/>
    <meta property="article:published_time" content="2019-11-14T18:30:32+00:00"/>
    <meta property="og:title" content="Προσοχή! Δείτε πως οι χάκερς μπορούν να βιντεοσκοπήσουν και εν συνεχεία να εκβιάζουν, όσους επισκέπτονται ροζ ιστοσελίδες!"/>
    <meta property="og:description" content="Όσοι σερφάρετε σε ιστοσελίδες πορνογραφικού περιεχομένου ξανασκεφτείτε το! Οι χάκερς έχουν πλέον την δυνατότητα να σας τραβήξουν βίντεο και εν συνεχεία να σας εκβιάσουν ότι θα σας κάνουν ρεζίλι στην οικογένειά σας εάν δεν τους δώσετε"/>
  </head>
  <body>
    <article>
      <h1>Προσοχή! Δείτε πως οι χάκερς μπορούν να βιντεοσκοπήσουν και εν συνεχεία να εκβιάζουν, όσους επισκέπτονται ροζ ιστοσελίδες!</h1>
      <address>
        <time datetime="2019-11-14T18:30:32+00:00">14 Nov 2019, 18:30</time>
      </address>
      <p>Όσοι σερφάρετε σε ιστοσελίδες πορνογραφικού περιεχομένου ξανασκεφτείτε το!</p>
      <p>Οι χάκερς έχουν πλέον την δυνατότητα να σας τραβήξουν βίντεο και εν συνεχεία να σας εκβιάσουν ότι θα σας κάνουν ρεζίλι στην οικογένειά σας εάν δεν τους δώσετε χρήματα.</p>
      <p>Με την βοήθεια του κακόβουλου λογισμικού ονόματι «PsiXBot», οι χρήστες των Windows που παρακολουθούν αισθησιακά προγράμματα, μπορούν να εκτεθούν, όπως προειδοποιούν ειδικοί σε θέματα ασφαλείας που έχουν τον κίνδυνο.</p>
      <p>Όπως αναφέρει η βρετανική εφημερίδα «Daily Mail» επικαλούμενη άρθρο της γερμανικής «Bild», με το κακόβουλο λογισμικό , ενεργοποιείται μία κάμερα καταγράφοντας τον χρήστη την ώρα που παρακολουθεί αισθησιακές ιστοσελίδες. Το ροζ βίντεο μπορεί να αποσταλεί σε οποιονδήποτε.</p>
      <p>Το λογισμικό αυτό φέρεται να έχει πλήξει χιλιάδες υπολογιστές παγκοσμίως, όπως προειδοποιούν οι ειδικοί σε συνέντευξή τους στην γερμανική εφημερίδα.</p>
      <p>Το κακόβουλο λογισμικό χρησιμοποιείται για να φιλτράρει αυτόματα τους ανθρώπους μέσω των webcams ενώ παρακολουθούν πορνογραφικό υλικό στην οθόνη τους.</p>
      <p>Στη συνέχεια οι χάκερς απειλούν τους χρήστες ότι θα στείλουν το πιπεράτο υλικό στην οικογένεια τους, αν δεν τους δώσουν χρήματα, συχνά με τη μορφή bitcoin, για να μην μπορούν να εντοπιστούν.</p>
      <p>Οι χάκερς μπορούν επίσης να απειλήσουν τους χρήστες ότι θα αποκαλύψουν λεπτομέρειες σχετικά με τις ιστοσελίδες που επισκέφθηκαν και οτιδήποτε μπορεί να έχουν πληκτρολογήσει στον υπολογιστή που να τους εκθέτει, σύμφωνα με την εταιρεία ασφαλείας «Proofpoint».</p>
      <p>Το κακόβουλο λογισμικό μπορεί να εγκατασταθεί μόνο σε υπολογιστές Microsoft Windows, καθώς εκμεταλλεύεται τα τρωτά σημεία του λειτουργικού συστήματος του προγράμματος.</p>
      <p>Το κακόβουλο λογισμικό φορτώνεται στον υπολογιστή εν αγνοία του χρήστη και διαδίδεται μέσω των ηλεκτρονικών μηνυμάτων. Μπορεί να εγκατασταθεί μέσω μιας λιγότερο αξιόπιστης ιστοσελίδας ή με τη λήψη ενός βίντεο, ενός μουσικού αρχείου ή ενός λογισμικού που το μεταφέρει.</p>
      <p>«Το PsiXBot υπάρχει εδώ και αρκετά χρόνια, αλλά έχει προστεθεί ένα νέο module που επιτρέπει στους χάκερς να τραβήξουν βίντεο τους χρήστες», δηλώνει ο εμπειρογνώμονας της εταιρείας «Proofpoint», Βέρνεν Ταλμάιερ στη γερμανική εφημερίδα «Bild». «Τώρα η απειλή είναι πραγματική», επισημαίνει ο Ταλμάιερ.</p>
      <p>Από την πλευρά του, ο Πολ Ντάκλιν, ειδικός σε θέματα ασφαλείας ηλεκτρονικών υπολογιστών στην εταιρεία «Sophos», έσπευσε να υποβαθμίσει τον κίνδυνο. «Συχνά οι χάκερς μπλοφάρουν ότι έχουν υποκλέψει προσωπικά δεδομένα χρηστών», υποστηρίζει.</p>
    </article>
  </body>
</html>