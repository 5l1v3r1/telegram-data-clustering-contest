<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-zelenskyj-g7-posly-zustrich-reformy/30272191.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-14T18:04:53+00:00"/>
    <meta property="og:title" content="Зеленський і посли країн «Групи семи» обговорили судову реформу в Україні"/>
    <meta property="og:description" content="Президент України Володимир Зеленський і посли країн «Групи семи» обговорили 14 листопада в Києві судову реформу, інформує сайт глави української держави. Серед іншого йшлося про впровадження закону щ"/>
  </head>
  <body>
    <article>
      <h1>Зеленський і посли країн «Групи семи» обговорили судову реформу в Україні</h1>
      <address>
        <time datetime="2019-11-14T18:04:53+00:00">14 Nov 2019, 18:04</time>
      </address>
      <p>Президент України Володимир Зеленський і посли країн «Групи семи» обговорили 14 листопада в Києві судову реформу, <a href="https://www.president.gov.ua/news/volodimir-zelenskij-obgovoriv-z-poslami-krayin-velikoyi-simk-58353">інформує сайт глави української держави</a>. Серед іншого йшлося про впровадження закону щодо діяльності органів суддівського врядування.</p>
      <p>«Також під час зустрічі йшлося про участь міжнародних експертів у формуванні нового складу Вищої кваліфікаційної комісії суддів України та Комісії з питань доброчесності та етики при Вищій раді правосуддя», – ідеться в повідомленні.</p>
      <p>Сторони обговорили й інші реформи в Україні. Зеленський визнав, що триває робота над ухваленням і втіленням законів, які «часто непопулярні, але важливі для покращення економічного клімату в Україні», вказує президентський сайт.</p>
    </article>
  </body>
</html>