<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/cantiere-navale-abusivo-a-portorosa-sequestrato-dalla-guardia-costiera.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T18:38:05+00:00"/>
    <meta property="og:title" content="Cantiere navale abusivo a Portorosa sequestrato dalla Guardia Costiera"/>
    <meta property="og:description" content="Sigilli ad una struttura di 193 mq nell'avamposto del villaggio turistico di Furnari: la struttura occupava senza concessione l'area demaniale"/>
  </head>
  <body>
    <article>
      <h1>Cantiere navale abusivo a Portorosa sequestrato dalla Guardia Costiera</h1>
      <address><time datetime="2019-11-14T18:38:05+00:00">14 Nov 2019, 18:38</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Sigilli ad una struttura di 193 mq nell'avamposto del villaggio turistico di Furnari: la struttura occupava senza concessione l'area demaniale</i>
      </p>
      <p>Il cantiere navale aveva “sconfinato” in area demaniale, occupandola abusivamente senza avere le necessarie autorizzazioni. E’ per questo che oggi la <b>Capitaneria di Porto di Milazz</b>o ha messo i sigilli all’area della società, 193 metri quadri complessivamente, nell’avamporto di<b> Portorosa.</b></p>
      <p>Il sequestro è stato siglato dal Gip del Tribunale di Barcellona dopo le verifiche della Guardia Costiera, che durante un controllo nel villaggio turistico di Furnari hanno accertato che buona parte della struttura, adibita a cantiere navale, era abusiva.</p>
      <p>Il procuratore capo di Barcellona, <b>Emanuele Crescenti, </b>ha affidato il caso al sostituto procuratore <b>Matteo De Micheli, </b>che ha chiesto ed ottenuto il sequestro preventivo per evitare una ulteriore compromissione del territorio.</p>
      <h3>Articoli correlati</h3>
    </article>
  </body>
</html>