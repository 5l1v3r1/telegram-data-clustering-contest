<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/yak-u-sumah-pokrashchuyut-ekologichnyy-stan-psla"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-14T18:11:00+00:00"/>
    <meta property="og:title" content="Як у Сумах відновлюють екосистему Псла"/>
    <meta property="og:description" content="У Сумах для відновлення екосистеми Псла у річку випустили понад тонну малька коропа. Понад 1,2 тис. екземплярів дворічки сазана (коропа) сьогодні випустили у Псел. Зариблення відбулось з ініціативи і підтримки міської ради та обласної організації Українського товариства мисливців і рибалок."/>
  </head>
  <body>
    <article>
      <h1>Як у Сумах відновлюють екосистему Псла</h1>
      <address>
        <time datetime="2019-11-14T18:11:00+00:00">14 Nov 2019, 18:11</time>
      </address>
      <p>У Сумах для відновлення екосистеми Псла у річку випустили понад тонну малька коропа.</p>
      <figure>
        <img src="http://sumy.today/sites/default/files/img_6420_1_0.jpg"/>
      </figure>
      <p>Понад 1,2 тис. екземплярів дворічки сазана (коропа) сьогодні випустили у Псел. Зариблення відбулось з ініціативи і підтримки міської ради та обласної організації Українського товариства мисливців і рибалок.</p>
      <p>За словами міського голови Олександра Лисенка, який є головним ініціатором природоохоронної акції, її мета – очищення водойми природним шляхом, боротьба з очеретом та водоростями. </p>
      <figure>
        <img src="http://sumy.today/sites/default/files/img_6446_0.jpg"/>
      </figure>
      <p>«Зариблення річки ­– вагомий крок до покращення екологічного стану Псла, над чим ми зараз активно працюємо. За рахунок цього зариблення відновлюватиметься природній стан річки. Проте, відновлення екосистеми не відбувається миттєво. Для того, щоб відчути зміни потрібно не переривати цей процес. Ми продовжуватимемо працювати у цьому напрямку, надалі плануємо зарибити річку мальком білого амура та судака», – повідомив Олександр Лисенко.</p>
      <figure>
        <img src="http://sumy.today/sites/default/files/img_6454_0.jpg"/>
      </figure>
      <p>Він також зауважив, що саме такою кількістю малька, 1 тис. екземплярів, днями було зариблено Дніпро, а також закликав рибалок з повагою ставитись до таких заходів, не займатися браконьєрством, аби подібні акції давали реальні результати у питанні відновлення водойми.</p>
      <p>«Зариблення річок у місті не відбувалося протягом багатьох років, якщо мені не зраджує пам'ять, понад 15. Тому всіх, хто займається рибальством, прошу віднестися з повагою до цього заходу і зберегти фауну нашого міста», – сказав міський голова.</p>
      <figure>
        <img src="http://sumy.today/sites/default/files/img_6422_0.jpg"/>
      </figure>
      <p>Зариблення Псла здійснили відповідно до Порядку штучного розведення (відтворення), вирощування водних біоресурсів та їх використання, затвердженого наказом Мінагрополітики від 7 липня 2012 року № 414.</p>
      <p>Надалі представники Сумського рибоохоронного патруля стежимуть аби вселена риба не потрапила на вудку браконьєрів. Тим паче, що 1 листопада діє заборона на вилов риби на зимувальних ямах.</p>
      <figure>
        <iframe src="https://www.youtube.com/embed/QWMvOFmLfK4" width="560" height="315" data-service="Youtube" scrolling="no"/>
      </figure>
      <p>
        <b>R</b>
      </p>
    </article>
  </body>
</html>