<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motor.ara.cat/novetats/Toyota-Corolla-GR-Sport-compacte-esportiu_0_2343965760.html"/>
    <meta property="og:site_name" content="Ara.cat"/>
    <meta property="article:published_time" content="2019-11-14T18:31:09+00:00"/>
    <meta property="og:title" content="Toyota Corolla GR-Sport, un compacte esportiu i ecològic"/>
    <meta property="og:description" content="La versió més esportiva del Corolla arriba als 184 CV de potència i utilitza mecàniques híbrides"/>
  </head>
  <body>
    <article>
      <h1>Toyota Corolla GR-Sport, un compacte esportiu i ecològic</h1>
      <h2>La versió més esportiva del Corolla arriba als 184 CV de potència i utilitza mecàniques híbrides</h2>
      <address><time datetime="2019-11-14T18:31:09+00:00">14 Nov 2019, 18:31</time> by <a rel="author">Ara Motor</a></address>
      <p>Toyota ha presentat la versió esportiva del seu compacte estrella, el nou Corolla, que es diu Corolla GR-Sport i arriba als 184 CV de potència gràcies a la seva mecànica híbrida. Aquesta nova versió no s'hauria de confondre amb les versions GR preparades pel departament esportiu Ganzoo Racing, ja que, com el seu nom indica, les variants GR-Sport volen imitar l'estètica esportiva i juvenil de les versions GR sense renunciar a la comoditat i els consums continguts d'un cotxe aprofitable en un ús diari.</p>
      <p>+ informació</p>
      <h3>
        <a href="https://motor.ara.cat/novetats/Toyota-eliminara-Auris-ressuscitar-Corolla_0_2078792304.html">Toyota eliminarà l’Auris per ressuscitar el Corolla</a>
      </h3>
      <figure>
        <img src="https://motor.ara.cat/2018/08/29/novetats/Toyota-eliminara-Auris-ressuscitar-Corolla_2078802306_56350588_210x118.jpg"/>
      </figure>
      <p>El Corolla GR-Sport també incorpora un paquet estètic específic que disposa de nous colors de carrosseria, finestres posteriors tintades i enfosquides, seients esportius especials, llandes específiques de 18 polzades i noves motllures al seu habitacle.</p>
      <p>Mecànicament el Corolla GR-Sport utilitza un motor gasolina 2.0 de quatre cilindres associat a un motor elèctric que ofereix una potència total conjunta de <b>184 CV</b> associat a un canvi de marxes automàtic i una plataforma de tracció davantera (no existeixen versions del Corolla amb tracció total).</p>
      <figure>
        <img src="https://motor.ara.cat/2019/11/14/imatges/Toyota-Corolla-GR-Sport_2343975818_67388140_532x287.jpg"/>
        <figcaption>Toyota Corolla GR-Sport ​ / Toyota</figcaption>
      </figure>
      <p>Però la gran novetat del Corolla GR-Sport és una nova suspensió adaptativa variable anomenada AVS que es pot equipar opcionalment i que ajusta la rigidesa dels amortidors i la duresa de la direcció en funció del tipus d'asfalt o ferm sobre el qual circula i de l'estil de conducció seleccionat.</p>
      <p>El nou Corolla GR-Sport arribarà al mercat al llarg del primer trimestre del 2020 a un<b> preu base de 26.300 euros</b>, als quals cal sumar 1.200 euros més en cas de voler disposar de la suspensió adaptativa opcional.</p>
    </article>
  </body>
</html>