<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547367.html/%D8%AA%D8%B4%DA%A9%DB%8C%D9%84-%D8%A7%D8%AA%D8%AD%D8%A7%D8%AF%DB%8C%D9%87-%D9%81%D8%B9%D8%A7%D9%84%D8%A7%D9%86-%D8%B1%D8%B3%D8%A7%D9%86%D9%87-%D8%A7%DB%8C-%D8%AC%D9%87%D8%A7%D9%86-%D9%86%D9%82%D8%B4-%D8%A8%D8%B3%D8%B2%D8%A7%DB%8C%DB%8C-%D8%AF%D8%B1-%D8%A7%D9%86%D8%AA%D9%82%D8%A7%D9%84-%D9%BE%DB%8C%D8%A7%D9%85-%D8%AD%D9%82-%D8%A8%D9%87-%D8%A8%D8%B4%D8%B1%DB%8C%D8%AA-%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T18:31:00+00:00"/>
    <meta property="og:title" content="تشکیل اتحادیه فعالان رسانه‌ای جهان نقش بسزایی در انتقال پیام حق به بشریت دارد"/>
    <meta property="og:description" content="دبیر کل مجمع جهانی تقریب مذاهب اسلامی بر لزوم شکل‌گیری اتحادیه فعالان اقتصادی جهان اسلام تاکید کرد و گفت: ایجاد این اتحادیه در انتقال پیام حق به بشریت نقش مهمی دارد."/>
  </head>
  <body>
    <article>
      <h1>تشکیل اتحادیه فعالان رسانه‌ای جهان نقش بسزایی در انتقال پیام حق به بشریت دارد</h1>
      <h2>اراکی:</h2>
      <address>
        <time datetime="2019-11-14T18:31:00+00:00">14 Nov 2019, 18:31</time>
      </address>
      <p>دبیر کل مجمع جهانی تقریب مذاهب اسلامی بر لزوم شکل‌گیری اتحادیه فعالان اقتصادی جهان اسلام تاکید کرد و گفت: ایجاد این اتحادیه در انتقال پیام حق به بشریت نقش مهمی دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ آیت‌الله محسن اراکی دبیر کل مجمع جهانی تقریب مذاهب اسلامی امروز در نشست فعالان رسانه‌ای جهان اسلام طی سخنانی ضمن تبریک ولادت پیامبر اکرم (ص) و امام صادق (ع)، گفت: از منابع دینی اینطور استنباط می‌شود که عمده جنگ‌های میان جبهه حق و باطل روی مسئله رسانه متمرکز بوده است.</p>
      <p>وی افزود: ماموریت رسولان (ع)‌ ماموریت بیان و ابلاغ بوده است، مشکل جامعه این بوده که سخن حق به گوش انسان‌ها نمی‌رسیده است که اگر می‌رسید آنان به حق می‌گرویدند.</p>
      <p>دبیر کل مجمع جهانی تقریب مذاهب اسلامی خاطر نشان کرد: عمده نقش و ابزارهای دستگاه‌های طاغوتی در طول تاریخ منع از رسیدن معارف و حقایق عالم به مردم بوده است. ماموریت رسانه‌ها امروز به صرف گفتن تمام نمی‌شود بلکه باید رساننده باشد. یعنی حق را به قلب شنونده برسانند. باید حق را آشکار جلوه دهند تا به جان مردم بنشیند.</p>
      <p>آیت‌الله اراکی گفت: اینکه می‌گوییم مکتب انبیاء با مشکل منع رساندن پیام به مردم مواجه بوده نشان از اهمیت این موضوع در طول تاریخ است. امروز نیز تحریف و کتمان حقیقت یکی از مشکلات اصلی جامعه بشری است.</p>
      <p>وی افزود: آنان که در نشر حقایق اسلام تلاش می‌کنند قطعا هر خیر و برکتی که از این طریق جاری شود به آنان نیز خواهد رسید و آنان که رساندن حقایق شیطنت می‌کنند هر اتاقی که رخ دهد نیز دامن آنان را خواهد گرفت.</p>
      <p>دبیر کل مجمع جهانی تقریب مذاهب اسلامی تصریح کرد: تشکیل اتحادیه فعالان رسانه‌ای جهان نقش بسیار مهمی در ایفای این ماموریت بزرگ یعنی انتقال پیام حق به بشریت دارد. باید این اتحادیه‌ها شکل بگیرد تا نیروهای خودی به یکدیگر بپیوندند.</p>
      <p>انتهای پیام/</p>
    </article>
  </body>
</html>