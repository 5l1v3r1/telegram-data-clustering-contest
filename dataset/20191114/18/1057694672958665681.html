<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/media/article/2036993/exagora-tou-the-toc-apo-tis-attikes-ekdosis.html"/>
    <meta property="og:site_name" content="News.gr"/>
    <meta property="article:published_time" content="2019-11-14T18:47:04+00:00"/>
    <meta property="og:title" content="Εξαγορά του «The Toc» από τις Αττικές Εκδόσεις"/>
    <meta property="og:description" content="Στο πλαίσιο του στρατηγικού σχεδιασμού του Ομίλου για τον ψηφιακό μετασχηματισμό του"/>
  </head>
  <body>
    <article>
      <h1>Εξαγορά του «The Toc» από τις Αττικές Εκδόσεις</h1>
      <address><time datetime="2019-11-14T18:47:04+00:00">14 Nov 2019, 18:47</time> by <a rel="author">μέσα ενημέρωσης</a></address>
      <h3>Στο πλαίσιο του στρατηγικού σχεδιασμού του Ομίλου για τον ψηφιακό μετασχηματισμό του</h3>
      <p>Η διοίκηση της εταιρείας Αττικές Εκδόσεις ΑΕ ανακοίνωσε σήμερα ότι, στο πλαίσιο υλοποίησης της ευρύτερης στρατηγικής του Ομίλου, προχώρησε στην <a href="https://www.news.gr/tag/exagora"><b>εξαγορά</b></a> εκατόν ογδόντα τριών χιλιάδων διακοσίων τεσσάρων (183.204) κοινών ονομαστικών μετοχών, της εταιρείας «THE TOC DIGITAL MEDIA YΠΗΡΕΣΙΕΣ ΕΝΗΜΕΡΩΣΗΣ ΑΕ», που αντιστοιχεί σε ποσοστό 100% του μετοχικού της κεφαλαίου.</p>
      <p>Το τίμημα της εξαγοράς, σύμφωνα με το Αθηναϊκό Πρακτορείο Ειδήσεων, ανέρχεται στο ποσό των τριακοσίων ενενήντα εννέα χιλιάδων εννιακοσίων Ευρώ και ενενήντα επτά λεπτών (399.900,97 ευρώ), χρηματοδοτήθηκε εξ ολοκλήρου από τα ίδια κεφάλαια της εταιρείας Αττικές Εκδόσεις και δεν υπερβαίνει το τριάντα τοις εκατό (30%) των ιδίων κεφαλαίων της, σύμφωνα με την πλέον πρόσφατη δημοσιευμένη οικονομική κατάσταση.</p>
      <p>Αντικείμενο δραστηριότητας της εταιρείας «THE TOC DIGITAL MEDIA YΠΗΡΕΣΙΕΣ ΕΝΗΜΕΡΩΣΗΣ ΑΕ» είναι η λειτουργία και εκμετάλλευση των ιστοσελίδων www.thetoc.gr και www.womantoc.gr .</p>
      <p>Σύμφωνα με την ίδια ανακοίνωση, ο Όμιλος Αττικών Εκδόσεων, στο πλαίσιο του στρατηγικού σχεδιασμού του, συνεχίζει τις επενδύσεις του στα ηλεκτρονικά <a href="https://www.news.gr/tag/mme"><b>μέσα ενημέρωσης</b></a> (digital media), με σκοπό τον ψηφιακό μετασχηματισμό του, ώστε να προσαρμοστεί πλήρως και ανταγωνιστικά, στις νέες συνθήκες της αγοράς, όπως αυτές εξελίσσονται διεθνώς.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/1979426/siriza-na-aposirthi-amesa-i-fotografiki-diataxi-gia-tous-kanalarches.html"/>
        <a href="https://www.news.gr/ellada/article/1951634/pii-simmetechoun-stin-24ori-apergia-tis-adedi-ke-pos-tha-kinithoun-ta-mesa-metaforas.html"/>
        <a href="https://www.news.gr/politikh/article/1928425/petsas-den-apilite-kamia-domi-tis-ert.html"/>
      </related>
    </article>
  </body>
</html>