<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158386_1082.html"/>
    <meta property="og:site_name" content="Novsport"/>
    <meta property="article:published_time" content="2019-11-14T18:00:00+00:00"/>
    <meta property="og:title" content="Испанската футболна федерация предупреди Ла Лига за мачовете извън страната"/>
    <meta property="og:description" content="Реал Мадрид и Барселона също не искат двубои извън Испания"/>
  </head>
  <body>
    <article>
      <h1>Испанската футболна федерация предупреди Ла Лига за мачовете извън страната</h1>
      <address>
        <time datetime="2019-11-14T18:00:00+00:00">14 Nov 2019, 18:00</time>
      </address>
      <p>Испанската федерация по футбол обяви, че опитите на Футболната лига на страната да проведе мач от първенството на страната извън пределите й противоречат на правилата на ФИФА и това може да коства кандидатурата на страната за домакин на Световното първенство през 2030-а година. Адвокатите на федерацията също така добавиха след днешното заседание общото становище е, че мачове на неутрален терен ще доведат до нарушаване на целостта на първенството.<br/><br/>Клубовете, в това число Реал Мадрид и Барселона, са се противопоставили на подобно решение. Като отговор от Лигата защитиха инициативата си, като отбелязаха, че самата федерация организира мачове извън Испания. Също така те смятат, че опитите да бъдат възпретяпствани тези инициативи имат за цел да спрат популяризацията и разширяването в международен план. Съдия, който обикновено разглежда дела по търговско право в Мадрид, ще трябва да се произнесе дали мачът между Виляреал и Атлетико (Мадрид) може да се играе на 6-и декември в Маями (Флорида).<br/><br/>Самата Професионална Лига призова за разрешение, за да принуди федерацията да даде своето одобрение, обвинявайки я в нелоялна конкуренция. А решението трябва да се вземе възможно най-скоро, за да може да организира самата среща. Но Испанската лига също така се нуждае от одобрението на УЕФА и Футболната федерация на САЩ, за да стартира организация по въпросния двубой. "Ла Лига се опитва да направи нещо, което е тотално против правилата на ФИФА. Последиците ще бъдат срещу страната ни, която се опитва да вземе домакинството на Мондиал 2030, и прогнозата ми е, че ще бъде пагубно за нас, коментира адвокатът Томас Гонсалес Куето. Реал Мадрид са против провеждането на мача Виляреал- Атлетико Мадрид в САЩ, защото това ще облагодетелства гостите, които са им конкуренти в борбата за шампионската титла.</p>
    </article>
  </body>
</html>