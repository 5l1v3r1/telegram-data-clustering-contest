<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/ilaria-cucchi-vince-sua-battaglia-due-carabinieri-condannati-12-anni-219079.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T18:32:38+00:00"/>
    <meta property="og:title" content="Ilaria cucchi vince la sua battaglia: due carabinieri condannati a 12 anni per omicidio preterintenz"/>
    <meta property="og:description" content="ILARIA CUCCHI VINCE LA SUA BATTAGLIA: DUE CARABINIERI CONDANNATI A 12 ANNI PER OMICIDIO PRETERINTENZIONALE DEL FRATELLO STEFANO. L'IMPUTATO/TESTE CHE HA ACCUSATO I COLLEGHI, FRANCESCO TEDESCO, è STATO CONDANNATO A DUE ANNI E MEZZO PER FALSO MA ASSOLTO DALL'ACCUSA DI OMICIDIO - I MEDICI DEL PERTINI? 4 PRESCRITTI E UNA ASSOLTA CON FORMULA PIENA"/>
  </head>
  <body>
    <article>
      <h1>Ilaria cucchi vince la sua battaglia: due carabinieri condannati a 12 anni per omicidio preterintenz</h1>
      <address>
        <time datetime="2019-11-14T18:32:38+00:00">14 Nov 2019, 18:32</time>
      </address>
      <p>
        <b>
          <b>ILARIA CUCCHI VINCE LA SUA BATTAGLIA: DUE CARABINIERI CONDANNATI A 12 ANNI PER OMICIDIO PRETERINTENZIONALE DEL FRATELLO STEFANO. L'IMPUTATO/TESTE CHE HA ACCUSATO I COLLEGHI, FRANCESCO TEDESCO, è STATO CONDANNATO A DUE ANNI E MEZZO PER FALSO MA ASSOLTO DALL'ACCUSA DI OMICIDIO - I MEDICI DEL PERTINI? 4 PRESCRITTI E UNA ASSOLTA CON FORMULA PIENA</b>
        </b>
      </p>
      <hr/>
      <p>
        <b>CUCCHI: DUE CC CONDANNATI A 12 ANNI PER OMICIDIO</b>
      </p>
      <figure>
        <a href="https://www.dagospia.com/mediagallery/Dago_fotogallery-255504/751782.htm">
          <img src="https://cdn-static.dagospia.com/img/foto/01-2016/stefano-cucchi-751782.jpg"/>
        </a>
        <figcaption>stefano cucchi</figcaption>
      </figure>
      <p>(ANSA) - I due carabinieri Di Bernardo e D'Alessandro sono stati condannati a 12 anni per omicidio preterintenzionale nel processo per la morte di Stefano Cucchi.</p>
      <p>
        <b>CUCCHI: IMPUTATO TESTE TEDESCO ASSOLTO DA OMICIDIO</b>
      </p>
      <p>(ANSA) - L'imputato-teste Francesco Tedesco è stato condannato a due anni e sei mesi per falso ed è stato assolto dall'accusa di omicidio preterintenzionale nel processo per al morte di Stefano Cucchi.</p>
      <p>
        <b>CUCCHI: 4 MEDICI PRESCRITTI E UNA ASSOLUZIONE</b>
      </p>
      <figure>
        <a href="https://www.dagospia.com/mediagallery/Dago_fotogallery-255504/1143345.htm">
          <img src="https://cdn-static.dagospia.com/img/foto/04-2019/francesco-tedesco-depone-sul-caso-stefano-cucchi-1143345.jpg"/>
        </a>
        <figcaption>francesco tedesco depone sul caso stefano cucchi</figcaption>
      </figure>
      <p>(ANSA) - Una assoluzione e quattro prescrizioni. E' quanto deciso dai giudici della Corte d'Assise di Appello di Roma per cinque medici dell'ospedale Sandro Pertini coinvolti nella vicenda di Stefano Cucchi. Assolta il medico Stefania Corbi.</p>
      <p>Accuse prescritte per il primario del Reparto di medicina protetta dell'ospedale dove fu ricoverato il geometra romano, Aldo Fierro, e altri tre medici Flaminia Bruno, Luigi De Marchis Preite e Silvia Di Carlo. Per la Corbi la formula di assoluzione è "per non commesso il fatto". Per tutti il reato contestato è di omicidio colposo. Il processo ai medici del 'Pertini' ha avuto un iter tortuoso.</p>
      <figure>
        <a href="https://www.dagospia.com/mediagallery/Dago_fotogallery-255504/1147058.htm">
          <img src="https://cdn-static.dagospia.com/img/foto/04-2019/la-stretta-di-mano-tra-francesco-tedesco-e-ilaria-cucchi-1147058.jpg"/>
        </a>
        <figcaption>LA STRETTA DI MANO TRA FRANCESCO TEDESCO E ILARIA CUCCHI</figcaption>
      </figure>
      <p>Tutti furono portati a processo inizialmente per l'accusa di abbandono d'incapace (nello stesso processo erano imputati anche tre infermieri e tre agenti della Polizia penitenziaria, assolti in via definitiva). Condannati nel giugno 2013 per il reato di omicidio colposo, gli stessi medici furono successivamente assolti in appello. E da li' iniziò una nuova vita processuale fatta di un primo intervento della Cassazione che rimandò indietro il processo. I nuovi giudici d'Appello confermarono l'assoluzione che fu impugnata dalla Procura generale. La Cassazione rinviò nuovamente disponendo una nuova attività dibattimentale conclusasi oggi.</p>
      <figure>
        <a href="https://www.dagospia.com/mediagallery/Dago_fotogallery-255504/1143344.htm">
          <img src="https://cdn-static.dagospia.com/img/foto/04-2019/ilaria-cucchi-1143344.jpg"/>
        </a>
        <figcaption>ilaria cucchi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255504/1159949.htm">
          <img src="https://cdn-static.dagospia.com/img/foto/05-2019/stefano-ilaria-cucchi-1159949.jpg"/>
        </a>
        <figcaption>STEFANO ILARIA CUCCHI</figcaption>
      </figure>
    </article>
  </body>
</html>