<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/14/tozsdere-vinnek-a-tozsdet-hetilapszemle"/>
    <meta property="og:site_name" content="infostart"/>
    <meta property="article:published_time" content="2019-11-14T18:08:55+00:00"/>
    <meta property="og:title" content="Tőzsdére vinnék a tőzsdét - hetilapszemle"/>
    <meta property="og:description" content="A Figyelőben a interjút olvashatnak Patai Mihállyal, a Magyar Nemzeti Bank alelnökével, a Mandinder az abortusszal és életvédelemmel kapcsolatos vitákat és dilemmákat mutatja be, míg a HVG az iráni atomprogramról közöl összeállítást."/>
  </head>
  <body>
    <article>
      <h1>Tőzsdére vinnék a tőzsdét - hetilapszemle</h1>
      <address><time datetime="2019-11-14T18:08:55+00:00">14 Nov 2019, 18:08</time> by <a rel="author">Infostart / InfoRádió</a></address>
      <h3>A Figyelőben a interjút olvashatnak Patai Mihállyal, a Magyar Nemzeti Bank alelnökével, a Mandinder az abortusszal és életvédelemmel kapcsolatos vitákat és dilemmákat mutatja be, míg a HVG az iráni atomprogramról közöl összeállítást.</h3>
      <p>A Figyelő interjút közöl Patai Mihállyal, a Magyar Nemzeti Bank alelnökével, a Budapesti Értéktőzsde elnökével. A bankszakember hangsúlyozza, hogy nagyon komoly az az elhatározás, hogy a tőzsdét tőzsdére vigyék, ehhez hozzávetőleg másfél esztendőre lesz ehhez szükség.</p>
      <p>Patai Mihály szerint 2020 végére, 2021 elejére már rendelkezni fognak egy menetrenddel, amely útmutatásul szolgál a tőzsdei bevezetéshez. Hozzátette: a következő évtől kezdve már üzemgazdasági szempontból is nyereséges tőzsdei működést tudnak majd felmutatni. Mint mondta, az az érdek, hogy harmónia legyen a főrészvényesek és a kisrészvényesek közöt.</p>
      <p>Patai Mihály úgy látja, tőkeerős, likvid és szabályozott a magyarországi bankszektor, amely évek óta nyereséges.</p>
      <p>A HVG-ben arról lehet olvasni, hogy a legtitkosabb iráni atomlétesítmény beüzemelése az atomalku komoly megsértését jelenti. Teherán célja a nyomásgyakorlás, amelynek másik eszköze a közel-keleti befolyásának erősödése.</p>
      <p>A hetilap emlékeztet, hogy 2015-ben született meg az atomalku a nagyhatalmak és Irán között. Irán abba akkor nem ment bele hogy bezárják a komplexum dúsítóját, végül a kompromisszum lényege az lett, hogy marad a több mint ezer centrifuga, de a hegy gyomrában kialakított termekben 2031-ig nem dúsítanak uránt.</p>
      <p>A dúsító komoly fejtörtést okozott az Egyesült Államoknak és Izraelnek, mivel nem volt egyértelmű, hogy egy Iránnal szembeni esetleges konfliktusban el tudják-e azt pusztítani. Nem világos az sem, hogy Irán meddig hajnaldó elmenni az urándíúsítási tevékenyéségvel, és nem jó jel az sem, hogy néhány hete jhelezte, hogy korlátozza a nemzetközi megfigyelők bejutását az iráni atomlétesítményekbe.</p>
      <p>A Mandiner az abortusszal és életvédelemmel kapcsolatos vitákat és dilemmákat mutatja be. A hetilapban vitainterjút olvashatnak Frivaldszky Edittel, az Emberi Méltóság Központ igazgatójával és Juhász Borbálával, a Magyar Női Érdekérvényesítő Szövetség munkatársával, akiket a többi között arról kérdeznek, hogy ki dönthet valakinek az életéről, és hogyan készítsék fel a gyerekeket a szexuális életre. Szóba kerül még a lelki nyomás, a válsághelyzet fogalma és az abortusztabletta is.</p>
      <p>Megismerhetik két édesanya történetét is, akik egy Pest megyei anyaotthonban beszéltek az abortuszaikról, de nemcsak az édesanyák, hanem az érintett édesapák helyzetével, érzéseivel, az abortuszt körülvevő pszichológiai dilemmákkal is foglalkozik a Mandiner összeállítása.</p>
      <p>
        <i>Nyitókép: Kovács Attila</i>
      </p>
      <p>
        <b>Kapcsolódó hang</b>
      </p>
      <p>Hetilapszemle</p>
      <figure>
        <audio src="https://infostart.hu/audio/00005/0000519bb.mp3"/>
      </figure>
      <p> </p>
    </article>
  </body>
</html>