<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/verfurdo-oroszorszagban-kikuldte-a-tanar-az-osztalyterembol-puskaval-jott-vissza-a-duhos-tini/186612"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T18:00:00+00:00"/>
    <meta property="og:title" content="Vérfürdő Oroszországban - kiküldte a tanár az osztályteremből, puskával jött vissza a dühös tini"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vérfürdő Oroszországban - kiküldte a tanár az osztályteremből, puskával jött vissza a dühös tini</mark>
      </h1>
      <address><time datetime="2019-11-14T18:00:00+00:00">14 Nov 2019, 18:00</time> by <a rel="author">Bors</a></address>
      <p>
        <b>Egy osztálytársát megölte, hármat megsebesített, aztán magával is végzett a 19 éves Daniil Zasorin. </b>
        <b>Egy osztálytársát megölte, hármat megsebesített, aztán magával is végzett a 19 éves Daniil Zasorin.</b>
      </p>
      <p>Csütörtök reggel Blagoveshchensk városában, pontosabban a város főiskoláján történt a szörnyű tragédia. Egy utcán járőröző rendőr közbenjárásával sikerült megfékezni az ámokfutó diákot.</p>
      <p>A 19 éves Zasorin óra közben többször is megzavarta a tanár előadását, ezért később kiküldték a szemtelen fiatalt a tanteremből. Ezt később a túlélők is megerősítették, egészen pontosan kétszer is kizavarta az óraadó a teremből a diákot. De csak a második felszólításra volt hajlandó elmenni Zasorin.</p>
      <figure>
        <iframe data-src="https://twitter.com/websfavourites/status/1194904826074877955?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Később a felbőszült tini egy puskával, egészen pontosan egy Baikal Izh-81-es félautomata fegyverrel tért vissza az órára, amellyel négy csoporttársára azonnal rálőtt, ebből egy, a 19 éves Alexey Golubnichy később a kórházban életet vesztette.</p>
      <figure>
        <img src="http://media.borsonline.hu/cikk/20/192200/gallery-picture/645w/2023359_maxresdefault.jpg"/>
        <figcaption>Egy ilyen puskával volt felszerelve az ámokfutó diák © youtube</figcaption>
      </figure>
      <p>Társai, Egor Stasyuk, Kasiyan Kamanets és Vladislav Rozhkov súlyosan megsebesültek.</p>
      <figure>
        <iframe data-src="https://twitter.com/siberian_times/status/1194910453786271747?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Eközben egy, a lövések hangjára felfigyelő utcán járőröző rendőr berohant az iskolába, és tűzharcot vívott a gyilkos diákkal. A többek, kapva az alkalmon gyorsan elmenekültek a teremből, és az épület második emeletére szaladtak fel. A hős rendőr a lövöldözés közben megsebesítette az ámokfutót, aki ezután önmaga ellen fordította a fegyverét.</p>
      <figure>
        <iframe data-src="https://twitter.com/fairenhite/status/1194925178838507521?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egy orosz belügyi forrás szerint a fiú öngyilkosságot követett el, miután esélytelennek látta a helyzetét a járőrrel szemben. Hamar ellepte a rendőrség a környéket, lezárták a környező utcákat és a közeli kollégiumot is.</p>
      <p>Oroszországban viszonylag ritkák az iskolai lövöldözések, mivel nehéz legálisan fegyverhez jutni az országban. De a vadászfegyverek ez alól kivételt képeznek, egy ilyen vadászatra vásárolt puskával követte el a támadást a fiú.</p>
    </article>
  </body>
</html>