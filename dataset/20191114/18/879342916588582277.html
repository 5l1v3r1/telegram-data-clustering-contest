<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/polityka/hpu-rozpovily-podrobyczi-zatrymannya-cholovika-skoroxod"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T18:48:01+00:00"/>
    <meta property="og:title" content="У ГПУ розповіли подробиці затримання чоловіка Скороход"/>
    <meta property="og:description" content="ГПУ повідомила причини затримання чоловіка нардепа від «Слуги народу» Анни Скороход Олексія Алякіна."/>
  </head>
  <body>
    <article>
      <h1>У ГПУ розповіли подробиці затримання чоловіка Скороход</h1>
      <address>
        <time datetime="2019-11-14T18:48:01+00:00">14 Nov 2019, 18:48</time>
      </address>
      <p>
        <b>ГПУ повідомила причини затримання чоловіка нардепа від «Слуги народу» <a href="https://www.slovoidilo.ua/persony/skorokhod-anna-kostiantynivna">Анни Скороход</a> Олексія Алякіна.</b>
      </p>
      <p>Про це повідомляє пресслужбу Генпрокуратури 14 листопада.</p>
      <p>Так, у зв'язку з висловлюванням Скороход про те, що її чоловік був затриманий через її позиції під час голосування за законопроект про ринок землі, ГПУ дала роз'яснення:</p>
      <p>«<i>У четвер, 14 листопада, поліція затримала громадянина РФ, який перебуває в міжнародному розшуку для притягнення до кримінальної відповідальності за підозрою в шахрайстві в особливо великих розмірах. Питання про екстрадиційний арешт вирішується в судовому порядку. Екстрадиційну перевірку проводить прокуратура Києва, за її результатами буде зроблено висновок про відсутність або наявність обставин, які можуть перешкоджати видачі. Раніше даний громадянин намагався уникнути екстрадиції шляхом оформлення громадянства України, надавши міграційній службі неправдиві відомості</i>», - йдеться в повідомленні.</p>
      <p>У Генпрокуратурі також нагадали, що Алякіна вже затримували в серпні 2018 року.</p>
      <p><i>«Так, 9 серпня 2018 року, особу вже затримували на території Київської області. В якості запобіжного заходу громадянина РФ тримали три місяці під вартою з метою екстрадиції до 8 листопада 2018 року, поки Новозаводський районний суд Чернігова не змінив своїм рішенням запобіжний захід на домашній арешт. Надалі, 3 січня 2019 року, домашній арешт був скасований через отримання громадянства України. Однак, рішення про отримання громадянства було двічі скасовано міграційною службою через надання неправдивих відомостей і підроблених документів</i>», - йдеться в повідомленні.</p>
      <p>У прокуратурі повідомили, що 11 листопада 2019 розшук Алякіна був відновлений, в <a href="https://www.slovoidilo.ua/2019/11/14/novyna/polityka/araxamiya-zayavyv-pro-vyklyuchennya-nardepa-skoroxod-sluhy-narodu">результаті чого він був затриманий</a>.</p>
      <p>Раніше Давид Арахімія заявив про <a href="https://www.slovoidilo.ua/2019/11/14/novyna/polityka/araxamiya-zayavyv-pro-vyklyuchennya-nardepa-skoroxod-sluhy-narodu">намір виключити Скороход зі «Слуги народу»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/polityka/hpu-pochaly-rozsliduvannya-mozhlyvoyi-vtraty-materialiv-spravax-majdanu"/>
        <a href="https://www.slovoidilo.ua/2019/11/08/novyna/polityka/hpu-provodyt-obshuky-ministerstvi-yustycziyi"/>
        <a href="https://www.slovoidilo.ua/2019/10/30/novyna/polityka/rozkradannya-ukroboronpromi-hpu-zakryla-spravu-eksdetektyva-nabu"/>
        <a href="https://www.slovoidilo.ua/2019/11/08/novyna/polityka/hpu-zavershyvsya-druhyj-etap-pereatestacziyi-prokuroriv"/>
      </related>
    </article>
  </body>
</html>