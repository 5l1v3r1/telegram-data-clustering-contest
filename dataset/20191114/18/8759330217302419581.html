<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903761/zorgen-om-lukaku-hinder-aan-de-voet-onzeker-voor-rusland.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T18:30:00+00:00"/>
    <meta property="og:title" content="UPDATE: Lukaku nog steeds onzeker, maar wel mee richting Rusland"/>
    <meta property="og:description" content="Roberto Martinez zit nog met kopzorgen voor de partij tegen Rusland. Zo is het nog niet zeker of de bondscoach een beroep kan doen op Romelu Lukaku en Thomas Vermaelen."/>
  </head>
  <body>
    <article>
      <h1>UPDATE: Lukaku nog steeds onzeker, maar wel mee richting Rusland</h1>
      <address>
        <time datetime="2019-11-14T18:30:00+00:00">14 Nov 2019, 18:30</time>
      </address>
      <p>
        <b>Roberto Martinez zit nog met kopzorgen voor de partij tegen Rusland. Zo is het nog niet zeker of de bondscoach een beroep kan doen op Romelu Lukaku en Thomas Vermaelen.</b>
      </p>
      <p>De twee spelers <a href="https://www.voetbalprimeur.be/nieuws/903657/twee-rode-duivels-zitten-niet-bij-groepstraining-wegens-blessure-en-rust-.html?utm_source=doorlink&amp;utm_medium=doorlink&amp;utm_campaign=doorlink">ontbraken woensdag nog op de groepstraining</a> en ook donderdag was Lukaku niet te zien. Dat meldt <a href="https://www.hln.be/sport/voetbal/rode-duivels/lukaku-ontbreekt-opnieuw-op-training-rode-duivels-zonder-romelu-naar-rusland~a33d0b8c/?utm_medium=twitter&amp;utm_content=Sport&amp;utm_source=dlvr.it"><i>Het Laatste Nieuws</i></a>. De spits van Internazionale zou kampen met hinder aan de voet.</p>
      <p>Martinez zou het liefst wél een beroep doen op de spits die al 51 keer kon scoren voor België, maar dat ziet Inter dan weer liever niet gebeuren met de topschutter. Het is nog niet duidelijk of Martinez dan ook een beroep zal doen op onze landgenoot tegen Rusland. Als Lukaku ontbreekt, zal Michy Batshuayi opnieuw een kans krijgen. De spits van Chelsea speelde ook al tegen Cyprus, San Marino, Kazachstan en de heenmatch tegen Rusland.</p>
      <p>Naast Lukaku was ook Leandro Trossard opnieuw afwezig. De flankaanvaller moest de training woensdag al vroegtijdig staken en kreeg ook nu opnieuw rust bij de Rode Duivels.</p>
      <p><b>Vermaelen</b><br/>Wie wel weer aanwezig was op het trainingsveld, was Vermaelen. De verdediger sukkelt met de kuit, maar mag wel hopen op speelminuten tegen Rusland. Martinez kan de verdediger alvast goed gebruiken na het uitvallen van onder andere Vincent Kompany en Jan Vertonghen. Raakt hij niet fit, dan zijn Dedryck Boyata, Jason Denayer, Brandon Mechele en Elias Cobbaut mogelijke oplossingen.</p>
      <p><b>Update: </b>Lukaku mag dan wel onzeker zijn, de spits zat vrijdag toch op het vliegtuig richting Rusland. Daar zal de spits verder testen of hij klaar geraakt voor de partij.</p>
      <figure>
        <iframe data-src="https://twitter.com/BelRedDevils/status/1195246691458469888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>