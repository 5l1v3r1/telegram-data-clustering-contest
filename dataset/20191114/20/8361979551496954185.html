<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/video-v-kiyevi-zatrimali-kolektoriv-novini-kiyeva-50053634.html"/>
    <meta property="og:site_name" content="НВ"/>
    <meta property="article:published_time" content="2019-11-14T20:53:00+00:00"/>
    <meta property="og:title" content="У Києві поліція та спецназ затримали «колекторів», які погрожували насильством — відео"/>
    <meta property="og:description" content="У Києві співробітники поліції за участю спецназу затримали членів злочинного угруповання, які, погрожуючи фізичною розправою, вимагали у громадян повернення неіснуючих боргів."/>
  </head>
  <body>
    <article>
      <h1>У Києві поліція та спецназ затримали «колекторів», які погрожували насильством — відео</h1>
      <h2>У Києві співробітники поліції за участю спецназу затримали членів злочинного угруповання, які, погрожуючи фізичною розправою, вимагали у громадян повернення неіснуючих боргів.</h2>
      <address>
        <time datetime="2019-11-14T20:53:00+00:00">14 Nov 2019, 20:53</time>
      </address>
      <p>Про це повідомляє пресслужба Нацполіції.</p>
      <p>Протягом двох останніх місяців у поліцію надійшло кілька заяв від громадян про те, що невідомі особи, погрожуючи насильством, вимагають повернути гроші, які нібито були взяті в борг. Йдеться про суми від $5 до $ 250000.</p>
      <p>Співробітники поліції встановили місце і час зустрічі одного з "колекторів" з "боржником", який передав йому $10000 неіснуючого боргу. Підозрюваний був затриманий.</p>
      <figure>
        <iframe src="https://www.youtube.com/embed/WOKG39_gEfY" width="590" height="370" data-service="Youtube" scrolling="no"/>
      </figure>
      <p>Потім затримали ще трьох його спільників - вони забезпечували силову підтримку діяльності злочинної організації.</p>
      <p>Всього до складу угруповання входило вісім осіб, двоє з них - це ексспівробітники правоохоронних органів. Затримані четверо, ще чотирьох оголосили в розшук.</p>
    </article>
  </body>
</html>