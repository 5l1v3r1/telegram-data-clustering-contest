<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/francouz-ma-po-kolizi-se-souperem-zatim-neupresnene-zraneni-hlavy/1821226?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-14T20:37:00+00:00"/>
    <meta property="og:title" content="Francouz má po kolizi se soupeřem zatím neupřesněné zranění hlavy"/>
    <meta property="og:description" content="Winnipeg (Kanada) - Brankář hokejistů Colorada Pavel Francouz kvůli zranění z úterního zápasu NHL s Winnipegem netrénuje. Český gólman musel odstoupit už po 31 sekundách hry po kolizi se soupeřem a na dnešním tréninku před utkáním v Edmontonu chyběl. Podle informací webu ColoradoHockeyNow.com je důvodem zranění hlavy, vedení klubu ale zatím jeho stav ani předpokládanou délku absence oficiálně nekomentovalo."/>
  </head>
  <body>
    <article>
      <h1>Francouz má po kolizi se soupeřem zatím neupřesněné zranění hlavy</h1>
      <address><time datetime="2019-11-14T20:37:00+00:00">14 Nov 2019, 20:37</time> by <a rel="author" href="http://www.ctk.cz/" target="_blank">ČTK</a></address>
      <p>Winnipeg (Kanada) - Brankář hokejistů Colorada Pavel Francouz kvůli zranění z úterního zápasu NHL s Winnipegem netrénuje. Český gólman musel odstoupit už po 31 sekundách hry po kolizi se soupeřem a na dnešním tréninku před utkáním v Edmontonu chyběl. Podle informací webu ColoradoHockeyNow.com je důvodem zranění hlavy, vedení klubu ale zatím jeho stav ani předpokládanou délku absence oficiálně nekomentovalo.</p>
      <figure>
        <img src="https://i3.cn.cz/3/1573627715_P201911130231101.jpg"/>
      </figure>
      <p>Francouze v duelu s Winnipegem vystřídal Adam Werner a oslavil vítězný debut v NHL. Do branky se zřejmě postaví i v Edmontonu, vedení Avalanche jako náhradníka povolalo z farmy dalšího záložního gólmana Antoinea Bibeaua.</p>
      <p>Do tréninku už se zapojila brankářská jednička Philipp Grubauer. Německý gólman vynechal tři zápasy kvůli zranění v dolní polovině těla.</p>
    </article>
  </body>
</html>