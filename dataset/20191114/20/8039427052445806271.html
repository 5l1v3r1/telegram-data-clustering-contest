<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954884"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T20:38:45+00:00"/>
    <meta property="og:title" content="ఢిల్లీ కేపిటల్స్‌కు రహానే.. రాజస్థాన్‌కు రాహుల్, మయాంక్"/>
    <meta property="og:description" content="ADVT"/>
  </head>
  <body>
    <article>
      <h1>ఢిల్లీ కేపిటల్స్‌కు రహానే.. రాజస్థాన్‌కు రాహుల్, మయాంక్</h1>
      <address>
        <time datetime="2019-11-14T20:38:45+00:00">14 Nov 2019, 20:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: ఐపీఎల్ 2020 ఎడిషన్ ప్రారంభానికి ముందు అవసరం లేని ఆటగాళ్లను వదిలించుకోవడానికి ఫ్రాంచైజీలు ముందుకొస్తున్నాయి. ఈ ఏడాది రాజస్థాన్‌కు ఆడిన అజింక్య రహానేను ఈసారి ఢిల్లీ కేపిటల్స్ సొంతం చేసుకుంది. ప్రతిగా స్పిన్నర్లు రాహుల్ తెవాటియా, మయాంక్ మార్కండేలను రాజస్థాన్‌కు ఢిల్లీ కేపిటల్స్ ఫ్రాంచైజీ అప్పగించింది. అజంక్య రహానేను సాదరంగా ఆహ్వానిస్తున్నట్టు ఢిల్లీ కేపిటల్స్ సహ యజమాని పార్థ్ జిందాల్ అన్నారు.</p>
      <p> </p>
      <p>రాహుల్ తెవాటియా, మయాంక్ మార్కెండేలు మంచి నైపుణ్యం ఉన్న ఆటగాళ్లని కొనియాడిన జిందాల్.. వారికి మంచి భవిష్యత్ ఉందన్నారు. రాజస్థాన్ రాయల్స్‌ జట్టులో వారు రాణిస్తారని విశ్వసిస్తున్నట్టు చెప్పారు. ఢిల్లీ కేపిటల్స్ కుటుంబంలోకి రహానేను ఆహ్వానించడాన్ని గౌరవంగా భావిస్తున్నట్టు జిందాల్ పేర్కొన్నారు. ప్రస్తుతం ఢిల్లీ కేపిటల్స్‌ జట్టు శిఖర్ ధవన్, ఇషాంత్ శర్మ, రిషభ్ పంత్, శ్రేయాస్ అయ్యర్, పృథ్వీషా వంటి వారితో పటిష్టంగా ఉంది.</p>
      <p> </p>
      <p>ఈ నెల 7న కింగ్స్ ఎలెవన్ పంజాబ్ జట్టు రవిచంద్రన్ అశ్విన్‌ను ఢిల్లీ కేపిటల్స్‌కు అప్పగించింది. ప్రతిగా కర్ణాటక స్పిన్నర్ జగదీశ సుచిత్‌ను తీసుకుంది. అంతేకాదు, న్యూజిలాండ్ పేసర్ ట్రెంట్ బౌల్ట్‌ను కూడా తమకు ఇవ్వమని అడిగింది కానీ ఢిల్లీ అందుకు అంగీకరించలేదు.</p>
    </article>
  </body>
</html>