<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954883"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T20:21:36+00:00"/>
    <meta property="og:title" content="లబ్ధిదారులకు డబుల్‌బెడ్‌రూమ్‌ ఇళ్లను అందజేసిన మంత్రి కేటీఆర్‌"/>
    <meta property="og:description" content="ADVT"/>
  </head>
  <body>
    <article>
      <h1>లబ్ధిదారులకు డబుల్‌బెడ్‌రూమ్‌ ఇళ్లను అందజేసిన మంత్రి కేటీఆర్‌</h1>
      <address>
        <time datetime="2019-11-14T20:21:36+00:00">14 Nov 2019, 20:21</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> గ్రేటర్‌హైదరాబాద్‌ పరిధిలోని కూకట్‌పల్లి నియోజక వర్గంలో 101.69 కోట్లతో చేపట్టిన పలు అభివద్ధి పనులకు మున్సిపల్‌శాఖ మంత్రి కె. తారకరామారావు శ్రీకారంచుట్టారు. ప్రత్యేకించి కూకట్‌పల్లి నియోజక వర్గంలో నిర్మించిన డబుల్‌బెడ్‌రూమ్‌ ఇళ్లను గురువారం మున్సిపల్‌శాఖ మంత్రి కె. తారక రామారావు చేతుల మీదుగా లబ్ధిదారులకు అందజేశారు. నగరంలోని మూడో ప్రాజెక్టుగా నియోజక వర్గంలోని చిత్తారమ్మ బస్తీలో 9.34 కోట్లరూపాయలతో 108 డబుల్‌బెడ్‌రూమ్‌ ఇళ్లను సెల్లార్‌, స్టిల్ట్‌, తొమ్మిది అంతస్తుల్లో నిర్మించారు. ఒక్కోబెడ్‌రూమ్‌ 560 చ.అడుగుల విస్తీర్ణంలో ఒక్కోయూనిట్‌కు 8.65 లక్షల రూపాయలను వ్యయం చేసినట్టుఅధికారులు తెలిపారు. మంత్రి కేటీఆర్‌ లబ్ధిదారులతో సామూహిక గృహ ప్రవేశం చేయించారు. దశాబ్దాలుగా మురికివాడల్లో నివసించిన తమకు డబుల్‌బెడ్‌రూమ్‌ ఇల్లు అందడంతో చాలా మంది లబ్ధిదారులు తామూ అపార్ల్‌మెంట్‌కు మారామన్నఆనందాన్ని వ్యక్తంచేశారు.</p>
      <p>మంత్రి కేటీఆర్‌, మేయర్‌ బొంత్మురామ్మోహన్‌ ఇంటింటికీ వెళ్లి లబ్ధిదారులను పలుకరించారు. కాగా నియోజక వర్గంలోని 86 కోట్లతో అంతర్జాతీయ ప్రమాణాలతో నిర్మించిన ఇండోర్‌స్టేడియంను కూడా మంత్రి కేటీఆర్‌ ప్రారంభించారు. రెండంతస్తులలో నిర్మించిన ఇండోర్‌స్టేడియంలో స్మిమ్మింగ్‌పూల్‌, బ్యాడ్మింటన్‌ కోర్ట్‌లు, కేఫేటేరియా, కరాటే తదితర సౌకర్యాలను కల్పించారు. ఇక మత్స్యకారుల ఉపాధి కోసం రూ. 2.75 కోట్లతో నిర్మించిన హోల్‌సేల్‌ మోడరన్‌ ఫిష్‌మార్కెట్‌ను కూడా మంత్రి కేటీఆర్‌ ప్రారంభించారు. 1,651 చ. మీ. విస్తీర్ణంలో నిర్మించిన ఈఫిష్‌ మార్కెట్‌ నిర్మాణానికి జాతీయ మత్స్యఅభివద్ధి సంస్థ రూ. 2.25 కోట్ల రూపాయలు అందించగా జీహెచ్‌ఎంసి వాటాగా మరో 53.20 లక్షలు కేటాయించింది. మొత్తం 81 ఫిష్‌స్టాల్స్‌ ఉన్న ఈ మార్కెట్‌లో రెండుహోల్‌సేల్‌ స్టాల్స్‌, ఆరరరు డ్రైఫిష్‌స్టాల్స్‌, ఒకఫుడ్‌కోర్టును కూడా ప్రత్యేకంగా నిర్మించారు. అలాగే 83 కోట్ల వ్యయంతో నిర్మించనున్న రైల్వే ఓవర్‌ బ్రిడ్జి నిర్మాణ పనులకు కూడా మంత్రి కేటీఆర్‌ ప్రారంభోత్సవం చేశారు. ఈ ఆర్‌ఓబి నిర్మాణానికి అయ్యే వ్యయంతో 18.06 కోట్లు రైల్వేశాఖ కేటాయించగా, అప్రోచ్‌రోడ్ల నిర్మాణానికి జీహెచ్‌ఎంసి 40 కోట్లు వెచ్చించనుంది.</p>
    </article>
  </body>
</html>