<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/koshmaren-debyut-za-dermenzhiev-i-mach-%e2%84%9612-bez-pobeda-za-bylgariq-1406295.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T20:52:00+00:00"/>
    <meta property="og:title" content="Кошмарен дебют за Дерменжиев и мач №12 без победа за България"/>
    <meta property="og:description" content="Българският национален отбор по футбол записа 12-ти пореден мач без победа Лъвовете претърпяха загуба с 0:1 в контрола срещу Парагвай на Националния стадион Васил Левски"/>
  </head>
  <body>
    <article>
      <h1>Кошмарен дебют за Дерменжиев и мач №12 без победа за България</h1>
      <address><time datetime="2019-11-14T20:52:00+00:00">14 Nov 2019, 20:52</time> by <a rel="author">Sportlive.bg</a></address>
      <p><b><a href="https://www.sportlive.bg/tags/3313">Българският национален отбор по футбол</a></b> записа 12-ти пореден мач без победа. "Лъвовете" претърпяха загуба с 0:1 в контрола срещу Парагвай на Националния стадион "Васил Левски".</p>
      <p>Българският национален отбор по футбол записа 12-ти пореден мач без победа. "Лъвовете" претърпяха загуба с 0:1 в контрола срещу Парагвай на Националния стадион "Васил Левски". По този начин новият селекционер на тима Георги Дерменджиев дебютира със загуба в мач, в който съставът ни бе категорично надигран и не успя да покаже почти нищо в предни позиции. Както е известно, двубоят бе изигран пред празни трибуни поради наказанието, което получихме от УЕФА след евроквалификацията срещу Англия.<br/>Още в първите минути на мача Парагвай установи контрол над играта на терена. Гостите създадоха няколко добри положения пред вратата на дебютанта Георги Георгиев, но без резултат. <b><a href="https://www.sportlive.bg/tags/3313">Българският национален отбор по футбол</a></b> записа 12-ти пореден мач без победа. "Лъвовете" претърпяха загуба с 0:1 в контрола срещу Парагвай на Националния стадион "Васил Левски".</p>
      <p>По този начин новият селекционер на тима Георги Дерменджиев дебютира със загуба в мач, в който съставът ни бе категорично надигран и не успя да покаже почти нищо в предни позиции.</p>
      <p>Още в първите минути на мача Парагвай установи контрол над играта на терена. Гостите създадоха ред положения пред вратата на дебютанта Георги Георгиев, но без резултат. Едва след час игра нападателят на Нюкасъл Мигел Алмирон успя да прати топката в мрежата на България, с което и да осигури крайния успех на своя отбор.</p>
      <p>Както е известно, двубоят бе изигран пред празни трибуни (около 1000 зрители) поради наказанието, което получихме от УЕФА след евроквалификацията срещу Англия. Следващият мач на България е срещу Чехия в последен мач от квалификациите за Евро 2020. Предстоящата среща отново ще се изиграе на "Васил Левски" пред празни трибуни.</p>
      <p> </p>
      <p>
        <b>Първо полувреме</b>
      </p>
      <p>В първите две-три минути от срещата Парагвай бе по-активният отбор и успя да се добере до две ситуации, които застрашиха вратата на дебютанта Георги Георгиев. Топката обаче така и не бе насочена в очертанията, което не задължи стражът на Славия да се намесва.</p>
      <p>В следващите минути играта протичаше спокойно, без опасни положения пред двете врати. Парагвай продължи да бъде по-активен и да задържа топката повече от своя съперник. В 22-рата минута "лъвовете" можеха да организират опасна контраатака, но извеждащ пас се оказа твърде дълъг и бе уловен от стража Антони Силва.</p>
      <p>В 38-ата минута атаката на Парагвай като на шега елиминира отбраната на българите с технично подаване, което прехвърли цялата защита, за да осигури голово положение за гостите. Георгиев обаче се позиционира добре, за да предотврати гол в мрежата си.</p>
      <p>До края на частта Парагвай продължи да притиска своя съперник, но така и не намери решение на проблемите си в последната третина от терена. В същото време България не успя да изнесе играта напред и продължи да играе с по-защитна настройка.</p>
      <p>
        <b>Второ полувреме</b>
      </p>
      <p>В 60-ата минути Парагвай най-после се добра до попадение. Мигел Алмирон получи подаване в близост до наказателното поле, след което имаше достатъчно време да си нагласи топката на удобния му ляв крак, за да я изстреля в близкия ъгъл на вратата на Георгиев - 0:1.</p>
      <p>Още в следващата минута "лъвовете" организираха може би най-доброто си разиграване в предни позиции в мача. В него бяха въвлечени Ивелин Попов и Божидар Краев, но в крайна сметка дори не се стигна и до точен удар към вратата на Силва.</p>
      <p>България опита да притисне своя съперник, но това продължи едва няколко минути. Впоследствие Парагвай отново поднови контрола над мача, създавайки още няколко опасни положения пред вратата на българския национален отбор. До края на мача и двата отбора не успяха да затруднят достатъчно съперника си и логично не се стигна до попадения.</p>
      <p>
        <b>Преди срещата</b>
      </p>
      <p>Очакванията към бившия треньор на Лудогорец и Левски са да спре тежката серия на отбора от 11 поредни мача без победа. За последно "лъвовете" победиха Кипър в Лигата на нациите на 13 октомври 2018 година. Успехът дойде с резултат 2:1.</p>
      <p>Под ръководството на Красимир Балъков националният отбор показа лошо лице и пропусна всички шансове да се класира за Евро 2020 през квалификационната фаза на турнира. Остана обаче една надежда - класиране през баражите в Лига на нациите.</p>
      <p>
        <b>Старови състави: </b>
      </p>
      <p><b>БЪЛГАРИЯ:</b> Георги Георгиев, Страхил Попов,  Георги Терзиев, Божидар Чорбаджийски, Иван Горанов, Кристиян Малинов, Георги Костадинов, Тодор Неделев, Ивелин Попов, Марселиньо, Вандерсон</p>
      <p><b>ПАРАГВАЙ: </b>Антони Силва, Хорхе Морейра, Фабиан Балбуена, Густаво Гомес, Блас Риверос, Хорхе Морел, Рамон Мартинес, Матиас Виласанти, Мигел Алмирон, Дарио Лескано, Анхел Ромеро</p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Ruska-sydijska-brigada-za-final-na-evrokvalifikaciqta-za-Bylgariq-1406256.html"/>
        <a href="https://www.sportlive.bg/bgfootball/national-team/Paragvaj-shte-ni-tormozi-dnes-s-futbol-vdyhnoven-ot-Barselona-1406247.html"/>
        <a href="https://www.sportlive.bg/bgfootball/national-team/Kyde-da-gledame-dvuboq-mezhdu-Bylgariq-i-Paragvaj-1406129.html"/>
        <a href="https://www.sportlive.bg/bgfootball/national-team/Nikolaj-Mihajlov-titulqr-sreshtu-Paragvaj-1406093.html"/>
        <a href="https://www.sportlive.bg/bgfootball/national-team/Ochakvano-minimalen-interes-kym-kontrolata-Bylgariq---Paragvaj-1406064.html"/>
      </related>
    </article>
  </body>
</html>