<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158393_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-14T20:20:00+00:00"/>
    <meta property="og:title" content="Роналдо: Напълно здрав съм"/>
    <meta property="og:description" content="Звездата на Ювентус опроверга информациите на клуба, според които той има проблеми с коляното"/>
  </head>
  <body>
    <article>
      <h1>Роналдо: Напълно здрав съм</h1>
      <address><time datetime="2019-11-14T20:20:00+00:00">14 Nov 2019, 20:20</time> by <a rel="author">Спортал</a></address>
      <p>Звездата на Ювентус Кристиано Роналдо заяви, че е “напълно здрав“. Така той опроверга информациите на клуба, според които той има проблеми с коляното и това е причината да бъде сменен в последните два мача на тима.<br/><br/>Срещу Милан в неделя той бе заменен в 55-ата минута. Влезлият на негово място Пауло Дибала донесе победата на Юве, а Кристиано не прие добре решението на треньора. След срещата Маурицио Сари обясни, че е извършил смяната, защото е видял, че Роналдо не е в оптимално състояние.<br/><br/>“Не само съм добре, но мога да кажа, че съм в отлично състояние”, заяви Кристиано, който е с националния отбор на Португалия и тази вече се очаква да играе в евроквалификацията срещу Литва.</p>
    </article>
  </body>
</html>