<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204484-u-greenpeace-zayavili-shcho-paperovi-paketi-ne-e-ekologichnimi"/>
    <meta property="og:site_name" content="Mind UA"/>
    <meta property="article:published_time" content="2019-11-14T20:28:00+00:00"/>
    <meta property="og:title" content="У Greenpeace заявили, що паперові пакети не є екологічними"/>
    <meta property="og:description" content="При виробництві такого пакета застосовуються токсичні речовини"/>
  </head>
  <body>
    <article>
      <h1>У Greenpeace заявили, що паперові пакети не є екологічними</h1>
      <h2>При виробництві такого пакета застосовуються токсичні речовини</h2>
      <address>
        <time datetime="2019-11-14T20:28:00+00:00">14 Nov 2019, 20:28</time>
      </address>
      <p>Паперові пакети, як виявилося, не така вже й корисна заміна пластиковим. Екологи стверджують, що при їх виробництві виділяється набагато більше шкідливих речовин, пише РІА Новости.</p>
      <p>Експерт кампанії російського відділення Greenpeace ZeroWaste («Нуль відходів») Дмитро Нестеров спростував екологічність використання паперових пакетів як альтернативи пластику.</p>
      <p>«При виробництві паперового пакета на 70% більше шкідливих викидів потрапляє в атмосферу, вуглецевий слід в три рази більший і в 50 разів більше виливається забруднюючих речовин у водойми», – зазначив експерт.</p>
      <p>Нестеров додав, що і при розкладанні паперові пакети не такі нешкідливі, як здається.</p>
      <p>«Оптимальний варіант, якщо використовувати паперові пакети як перехідну міру, то тільки з додаванням вторинної сировини та розвитком роздільного збору сміття», – сказав він.</p>
      <p>За його словами, найпростіший спосіб боротьби зі сміттям – це не допускати його виробництва.</p>
      <p>Також він наголосив, що недопалки від сигарет відносяться не до паперового сміття, а до пластикового. За словами Нестерова, основну частину недопалка складає фільтр, зроблений із застосуванням пластикових волокон.</p>
      <p>Раніше Greenpeace провела моніторинг прибережних зон водних об’єктів на предмет пластикового забруднення і з'ясувала, що недопалки – найчастіше пластикове сміття на берегах морів, річок і озер, його частка склала 29,7%.</p>
      <p>Нагадаємо, Верховна Рада <a href="https://mind.ua/news/20204402-rada-prijnyala-zakonoproekt-pro-zaboronu-plastiku-u-pershomu-chitanni">прийняла законопроект </a>про заборону пластикових пакетів в Україні – поки що у першому читанні. Очікується ще друге читання та підпис президента.</p>
      <related>
        <h4>Також читайте</h4>
        <a href="https://mind.ua/news/20204454-peregoni-formula-1-stanut-vuglecevo-nejtralnimi-do-2030-roku"/>
        <a href="https://mind.ua/news/20204402-rada-prijnyala-zakonoproekt-pro-zaboronu-plastiku-u-pershomu-chitanni"/>
        <a href="https://mind.ua/news/20204400-greta-tunberg-poplive-cherez-atlantiku-v-evropu-na-14-metrovomu-katamarani"/>
      </related>
    </article>
  </body>
</html>