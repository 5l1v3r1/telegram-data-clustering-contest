<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954881"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T20:08:03+00:00"/>
    <meta property="og:title" content="జగన్‌పై విరుచుకుపడ్డ చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>జగన్‌పై విరుచుకుపడ్డ చంద్రబాబు</h1>
      <address>
        <time datetime="2019-11-14T20:08:03+00:00">14 Nov 2019, 20:08</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>విజయవాడ</b>: బంగారు గుడ్డుపెట్టే బాతులాంటి రాజధానిని అప్పగిస్తే సింగపూర్‌ సంస్థలు వెనక్కి వెళ్లిపోయేలా చేశారని ఏపీ సీఎం జగన్‌పై మాజీ సీఎం చంద్రబాబు ఆగ్రహం వ్యక్తం చేశారు. తిరుపతిలో పెట్టుబడులు వెనక్కి వెళ్లిపోయాయని, అంబానీ, ఆదానీల పెట్టుబడులు వెనక్కిపోయాయని ఆయన మండిపడ్డారు. కియా అనుబంధ సంస్థలు ఇతర రాష్ట్రాలకు పోయాయని ధ్వజమెత్తారు. రాజధాని కోసం రైతులు స్వచ్ఛందంగా భూములు ఇచ్చారని చంద్రబాబు గుర్తు చేశారు.</p>
      <p> </p>
      <p>అమరావతిని గ్రీన్‌ఫీల్డ్‌గా తయారు చేయాలనుకున్నామని, తనలాంటి దృఢ సంకల్పం ఉండే వ్యక్తిని కదిలించలేరని చంద్రబాబు వ్యాఖ్యానించారు. ముఠా కక్షలపై పోరాడానని, మత కలహాలు లేని నగరంగా హైదరాబాద్‌ను తయారు చేశామని ఆయన చెప్పారు. బాంబు దాడులకే తాను భయపడలేదని, పెట్టుబడులు అన్నీ ఏపీ వదిలి వెళ్లిపోతున్నాయన్నారు. సింగపూర్‌ వెళ్లిపోయిందని, అది మళ్లీ వస్తుందా?, అభివృద్ధి జరుగుతుందా? అని చంద్రబాబు ప్రశ్నించారు.</p>
      <p> </p>
      <p>ఎంతో కష్టపడి లూలూ కంపెనీని ఏపీకి తెచ్చామని ఈ సందర్భంగా ఆయన గుర్తు చేశారు. విశాఖలో పెట్టుబడులు పెట్టించడానికి ఒప్పించామని, వెంకయ్యనాయుడు కూడా చొరవ తీసుకున్నాకే లూలూ వచ్చిందని వెల్లడించారు. అలాంటి కంపెనీ కూడా ఇప్పుడు వెనక్కి వెళ్లిపోయిందని చెప్పారు. వేల కోట్ల పెట్టుబడులు ఏపీకి రాకుండా పోయాయని వ్యాఖ్యానించారు. రాష్ట్ర భవిష్యత్‌ కోసం తాను పోరాడుతున్నట్లు చంద్రబాబు తెలిపారు. విపరీతంగా డబ్బులు ఖర్చు చేసి గెలవడం, ఆ డబ్బు రాబట్టుకునేందుకు దోపిడీ చేయడం ఫ్యాషన్‌ అయిపోయిందని విమర్శించారు. రాజకీయాల కంటే రాష్ట్రమే ముఖ్యమని, ప్రజలకు అండగా ఉండటం సామాజిక బాధ్యత అని చంద్రబాబు పేర్కొన్నారు.</p>
    </article>
  </body>
</html>