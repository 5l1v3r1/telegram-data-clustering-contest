<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231998/"/>
    <meta property="og:site_name" content="Українська правда"/>
    <meta property="article:published_time" content="2019-11-14T20:29:22+00:00"/>
    <meta property="og:title" content="Путін сказав, що йому не так із розведенням сил на Донбасі"/>
    <meta property="og:description" content="Президент Росії Володимир Путін хоче, щоб розведення провели якомога швидше по всій лінії розмежування, і без двозначностей, що випливають з заяв міністра закордонних справ Вадима Пристайка."/>
  </head>
  <body>
    <article>
      <h1>Путін сказав, що йому не так із розведенням сил на Донбасі</h1>
      <address>
        <time datetime="2019-11-14T20:29:22+00:00">14 Nov 2019, 20:29</time>
      </address>
      <p>Президент Росії Володимир Путін хоче, щоб розведення провели якомога швидше по всій лінії розмежування, і без двозначностей, що випливають з заяв міністра закордонних справ Вадима Пристайка.</p>
      <p><b>Джерело:</b> пресконференція Володимира Путіна після саміту BRICS<b> </b>у Бразилії</p>
      <p><b>Пряма мова:</b> "Проведено відведення сил у двох критичних точках - це добре, ми це вітаємо.</p>
      <p>Вітаємо як дію української влади, так і як дію невизнаних республік...</p>
      <p>Треба розвести по всій лінії, щоб хоч гармати не стріляли, щоб люди не гинули. Це точно треба зробити якомога швидше...</p>
      <p>...Правда, з'являються якісь двозначності. Наприклад, міністр, по-моєму, закордонних справ України заявив, що Україна може взагалі відмовитися від Мінських угод.</p>
      <p>Це як? Ми що тоді будемо обговорювати в нормандському форматі?</p>
      <p>Це перше. Друге - ми бачимо заяву офіційних осіб про те, що в зону, звідки вже відведені війська з важким озброєнням, можуть повернутися інші збройні формування. І міліція, і Нацгвардія України.</p>
      <p>Ну тоді все те саме буде зроблено з боку ополченців "ЛНР" і "ДНР". Чи потрібно це, якщо вже війська звідти пішли? Мені здається, що ні".</p>
      <p><b>Деталі:</b> Путін відповідав на питання журналістів більше 40 хвилин.</p>
      <p><b>Що передувало:</b> 14 листопада міністр закордонних справ <a href="https://www.pravda.com.ua/news/2019/11/14/7231952/">Вадим Пристайко</a> заявив, що Україна може вийти з мінських угод, якщо зустріч у нормандському форматі виявиться безрезультативною, але ціною можуть стати міжнародні санкції проти Росії.</p>
      <p>
        <b>Нагадаємо:</b>
      </p>
      <ul>
        <li>На засіданні Тристоронньої контактної групи в Мінську 15 жовтня українська сторона підкреслила, що для виконання Мінських угод необхідний, зокрема, <a href="https://www.pravda.com.ua/news/2019/10/15/7229131/">розпуск квазіугрупувань "ЛДНР"</a>.</li>
        <li>Вимога України про розпуск злочинних угруповань <a href="https://www.pravda.com.ua/news/2019/10/16/7229199/">стала несподіванкою</a> для адміністрації Путіна.</li>
      </ul>
      <p><b>Знати більше:</b> <i><b><a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a></b></i></p>
      <footer>Українська правда</footer>
      <related>
        <a href="https://www.pravda.com.ua/news/2019/11/14/7232002/"/>
        <a href="https://www.pravda.com.ua/news/2019/11/14/7232000/"/>
        <a href="https://www.pravda.com.ua/news/2019/11/14/7231935/"/>
      </related>
    </article>
  </body>
</html>