<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119316-brnabic-na-samitu-u-parizu-digitalna-transformacija-u-srbiji-zasnovana-na-tri-stuba?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T20:20:04+00:00"/>
    <meta property="og:title" content="Brnabić na samitu u Parizu: Digitalna transformacija u Srbiji zasnovana na tri stuba"/>
    <meta property="og:description" content="Srpska premijerka Ana Brnabić izjavila je danas na GavTek (GovTech) samitu u Parizu da je digitalna transformacija u Srbiji zasnovana na tri stuba transformaciji obrazovanja, javnih usluga i poslovnog okruženja i ocenila da su gradjani počeli da veruju u taj proces.Na panelu &quot;Kreiranje uslova za evropski GavTek trenutak&quot;, Brnabić je rekla da je digitalizacija prioritet vlade koju vodi i da gradjani Srbije sada vide opipljive rezultate tog procesa, objavljeno je na sajtu Vlade Srbije.Brnabić je navela da digitalna transformacija javnih usluga izmedju ostalog vodi ka potpunom iskorenjivanju korupcije i dodala da digitalna transformacija poslovnog okruženja podrazumeva podršku inovacijama i startapovima.Ona je kazala da &quot;sve to treba da doprinese dinamičnom i održivom razvoju&quot; i dodala da Vlada treba da bude lider i da podržava startapove i inovacije.GavTek samit organizuje tehnološki startap Pablik (PUBLIC), uz podršku predsednika Francuske Emanuela Makrona, gradonačelnice Pariza An Idalgo i Evropske komisije."/>
  </head>
  <body>
    <article>
      <h1>Brnabić na samitu u Parizu: Digitalna transformacija u Srbiji zasnovana na tri stuba</h1>
      <address>
        <time datetime="2019-11-14T20:20:04+00:00">14 Nov 2019, 20:20</time>
      </address>
      <slideshow>
        <figure>
          <img src="https://static.beta.rs/thumbs/Beta-3rpa2ji21g.401x371.jpg"/>
        </figure>
        <figure>
          <img src="https://static.beta.rs/thumbs/Beta-1lswpzi5ji.556x371.jpg"/>
        </figure>
        <figure>
          <img src="https://static.beta.rs/thumbs/Beta-y38pdytdyx.296x371.jpg"/>
        </figure>
        <figure>
          <img src="https://static.beta.rs/thumbs/Beta-pgy9pmtail.556x371.jpg"/>
        </figure>
        <figure>
          <img src="https://static.beta.rs/thumbs/Beta-13e0403g2k.586x371.jpg"/>
        </figure>
        <figure>
          <img src="https://static.beta.rs/thumbs/Beta-dlt5fj7myv.291x371.jpg"/>
        </figure>
        <figure>
          <img src="https://static.beta.rs/thumbs/Beta-zy4n4wxx0p.674x371.jpg"/>
        </figure>
        <figure>
          <img src="https://static.beta.rs/thumbs/Beta-wszc6ipsgq.536x371.jpg"/>
        </figure>
        <figure>
          <img src="https://static.beta.rs/thumbs/Beta-3kphpm8q71.262x371.jpg"/>
        </figure>
        <figure>
          <img src="https://static.beta.rs/thumbs/Beta-gv0faraw1m.590x371.jpg"/>
        </figure>
      </slideshow>
      <p><b>Srpska premijerka Ana Brnabić izjavila je danas na GavTek (GovTech) samitu u Parizu da je digitalna transformacija u Srbiji zasnovana na tri stuba transformaciji obrazovanja, javnih usluga i poslovnog okruženja i ocenila da su gradjani počeli da veruju u taj proces.</b><br/><br/>Na panelu "Kreiranje uslova za evropski GavTek trenutak", Brnabić je rekla da je digitalizacija prioritet vlade koju vodi i da gradjani Srbije sada vide opipljive rezultate tog procesa, objavljeno je na sajtu Vlade Srbije.<br/><br/>Brnabić je navela da digitalna transformacija javnih usluga izmedju ostalog vodi ka potpunom iskorenjivanju korupcije i dodala da digitalna transformacija poslovnog okruženja podrazumeva podršku inovacijama i startapovima.<br/><br/>Ona je kazala da "sve to treba da doprinese dinamičnom i održivom razvoju" i dodala da Vlada treba da bude lider i da podržava startapove i inovacije.<br/><br/>GavTek samit organizuje tehnološki startap Pablik (PUBLIC), uz podršku predsednika Francuske Emanuela Makrona, gradonačelnice Pariza An Idalgo i Evropske komisije.</p>
    </article>
  </body>
</html>