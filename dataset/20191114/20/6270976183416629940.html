<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/ukrayinskyj-oligarh-ahmetov-zustrichavsya-u-moskvi-zi-svoyim-patronom-detali-novyh-opublikovanyh-zapysiv-spravy-mh17/"/>
    <meta property="og:site_name" content="Рубрика"/>
    <meta property="article:published_time" content="2019-11-14T20:17:55+00:00"/>
    <meta property="og:title" content="Український олігарх Ахметов зустрічався у Москві зі своїм &quot;патроном&quot;: деталі нових опублікованих записів справи MH17"/>
    <meta property="og:description" content="Сьогодні, 14 листопада, Об’днана слідча група JIT, що займається питанням збиття малазійського Boeing 777 в небі над Донеччиною оприлюднила нові записи перехоплених розмов. Організація також вирішила знову звернутися до можливих свідків катастрофи та попросила їх долучитися до розслідування. Про це йдеться в звіті групи. В ході однієї з розмов розмови помічник Путіна Сурков розповідає Бородаю про свою […]"/>
  </head>
  <body>
    <article>
      <h1>Український олігарх Ахметов зустрічався у Москві зі своїм "патроном": деталі нових опублікованих записів справи MH17</h1>
      <address><time datetime="2019-11-14T20:17:55+00:00">14 Nov 2019, 20:17</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/05/2018-05-24T063734Z_1430603868_RC1933168AA0_RTRMADP_3_UKRAINE-CRISIS-MH17-860x580-c-1.jpg"/>
      </figure>
      <p>Фото Reuters<br/><b><b>Сьогодні, 14 листопада, Об’днана слідча група JIT, що займається питанням збиття малазійського Boeing 777 в небі над Донеччиною оприлюднила нові записи перехоплених розмов. Організація також вирішила знову звернутися до можливих свідків катастрофи та попросила їх долучитися до розслідування.</b></b></p>
      <p>Про це <a href="https://www.politie.nl/ru/themes/mh17-%D0%BF%D0%BE%D0%B8%D1%81%D0%BA-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B5%D0%B9-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D1%8B.html">йдеться</a> в звіті групи.</p>
      <p>В ході однієї з розмов розмови помічник Путіна Сурков розповідає Бородаю про свою зустріч з “Рінатом”. Він розповів, що той зустрічався у Москві зі своїм “колишнім патроном”. <b>“Патрон”, за його словами, пропонував “Рінату” брати участь у переговорах на стороні бойовиків “ДНР”.</b> Сам же “Рінат” постійно говорив про мир та позитивно відгукувався про ватажків із “ДНР” Олександра Ходаковського та Андрія Пургіна. Також “Рінат” розповів Суркову про свій намір відвідати Донецьк і запитував дозвіл на це.</p>
      <p>“Я, чесно кажучи, сказав йому, що краще цього не треба робити. Сашка, у нього погані цілі”, – сказав помічник Путіна.</p>
      <p>Далі в розмові Бородай згадує статистику по споживанню газу в регіоні і українського бізнесмена, політика і олігарха Ріната Ахметова.</p>
      <p>Загалом розмови свідчать, що лідери збройного угруповання «Донецька Народна Республіка» (ДНР) підтримували контакти з російськими урядовцями щодо російської військової підтримки. Серед них були Олександр Бородай, самопроголошений «прем’єр-міністр», а також обвинувачений Ігор Гіркін, самопроголошений «міністр оборони». Вони спілкувалися із Сергієм Аксьоновим, «очільником» Криму, призначеним російською стороною, а також Владиславом Сурковим, високопоставленим чиновником російського уряду.</p>
      <p>Зокрема, із телефонних розмов, зафіксованих JIT, стає зрозуміло, що ватажки так званої «ДНР» отримували вказівки з Кремля. Наприклад, у початку липня 2014 року <a href="https://www.youtube.com/watch?v=n6MZxSLsUM4&amp;feature=youtu.be">Бородай повідомляє місцевому командиру</a>, що «прибудуть люди з повноваженнями від Шойгу» (міністра оборони РФ). Далі він говорить, що ці люди «викидають…місцевих польових командирів з підрозділів», а «москвичі» візьмуть командування. <a href="https://www.youtube.com/watch?v=PTWmAD5xTM0&amp;feature=youtu.be">Перехоплені телефонні розмови</a> також свідчать про участь російських спецслужб у повсякденному управлінні самопроголошеною республікою. Невдовзі після падіння літака, звертаючись до Бородая, Гіркін заявив, що <a href="https://www.youtube.com/watch?v=LhaM8LMQcLU&amp;feature=youtu.be">«повертається у штаб»</a>. Згодом обидва виїхали зі Східної України. <a href="https://www.politie.nl/binaries/content/assets/politie/mh17/website-the-insider-interview-girkin-ru.pdf">В інтерв’ю</a> сам Гіркін зазначив, що відбулася зустріч із Сурковим. Після цього він був змушений передати повноваження Захарченку.</p>
      <p>JIT також виявила, що служба безпеки ФСБ надала бойовикам телефони, які не можна прослухати. У розмові 3 липня 2014 року один із лідерів «ДНР» Дубинський <a href="https://www.youtube.com/watch?v=lT_eMkmikfk&amp;feature=youtu.be">згадує</a>, у кого є спеціальні засоби зв’язку та де ті їх отримують.</p>
      <p>У зверненні до свідків 19 червня 2019 року було <a href="https://www.youtube.com/watch?v=RpE0YMivLu0&amp;feature=youtu.be">оприлюднено розмову від 11 липня 2014 року</a>, між Бородаєм і Владиславом Сурковим. Бойовик просить представника Москви про військову підтримку. Останній обіцяє її надати. І це не одиничний випадок, коли Сурков «приходить» на допомогу ватажкам так званої «республіки».</p>
      <p><a href="https://www.youtube.com/watch?v=6WUF-B292pw&amp;feature=youtu.be">Показання свідків указують на той факт</a>, що самопроголошений уряд «ДНР» майже повністю фінансувалося росіянами. Також були опубліковані <a href="https://youtu.be/GcfJRZGGu4E">записи</a> на підтвердження військового впливу з боку РФ на проведення операцій бойовиків проти ЗСУ (інші записи з даної теми доступні за <a href="https://www.politie.nl/ru/themes/mh17-%D0%BF%D0%BE%D0%B8%D1%81%D0%BA-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B5%D0%B9-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D1%8B.html">посиланням</a>).</p>
      <p>Таким чином, JIT доводить широкому загалу факти про активне втручання Російської Федерації у діяльність так званої «Донецької Народної Республіки». Ознаки тісних зв’язків між російськими урядовцями й терористами піднімають питання про можливу участь російських чиновників у розгортанні ЗРК «БУК», із якого 17 липня 2014 року було збито авіалайнер рейсу MH17. ЗРК «БУК» належав 53-й зенітної ракетної бригади, підрозділи російських збройних сил в Курську, Російська Федерація.</p>
      <p>У МЗС РФ <a href="https://www.novayagazeta.ru/news/2019/06/19/152639-absolyutno-goloslovnye-obvineniya-mid-rossii-o-zayavleniyah-jit-po-povodu-krusheniya-mn17">заявляють</a>, що нові опубліковані переговори сепаратистів є “фальшивкою”, а слідство нібито “підганяє матеріали” на користь тактики звинувачення.</p>
    </article>
  </body>
</html>