<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/14/653737/"/>
    <meta property="og:site_name" content="Економічна правда"/>
    <meta property="article:published_time" content="2019-11-14T20:24:00+00:00"/>
    <meta property="og:title" content="З початку року Укргазбанк заробив понад півмільярда гривень прибутку"/>
    <meta property="og:description" content="За 10 місяців 2019 року Укргазбанк заробив 576,3 мільярдів гривень прибутку."/>
  </head>
  <body>
    <article>
      <h1>З початку року Укргазбанк заробив понад півмільярда гривень прибутку</h1>
      <address>
        <time datetime="2019-11-14T20:24:00+00:00">14 Nov 2019, 20:24</time>
      </address>
      <p>За 10 місяців 2019 року Укргазбанк заробив 576,3 мільярдів гривень прибутку.</p>
      <p>Про це <a href="https://www.ukrgasbank.com/press_center/news/12233-ukrgazbank_zarabotal_bolee_polumilliarda_griven_pribyli">повідомляє</a> пресслужба банку.</p>
      <p>"На сьогодні у банку відсутні передумови для великого доформування резервів, таким чином за рахунок своєї операційної діяльності банк планує нарощувати прибуток.</p>
      <p>Ми чітко дотримуємося своєї стратегії, з року в рік збільшуючи фінансовий результат банку і, відповідно, цей рік не стане винятком – ми плануємо перевищити прибуток попереднього року", –  заявив перший заступник голови правління "Укргазбанку" Олександр Дубровін.</p>
      <p>Як повідомили <a href="https://www.ukrinform.ua/rubric-economy/2818492-ukrgazbank-za-10-misaciv-zarobiv-5763-miljona-cistogo-pributku.html">Укрінформу</a> в пресслужбі фінустанови, у попередньому році прибуток держбанку за такий же період становив 538 млн грн. За 2018 рік банк заробив 769 млн грн прибутку.</p>
      <p>Наразі клієнтами банку є понад 1,9 млн українців, понад 62 тисячі підприємців сегменту МСБ та майже 6,5 тисяч великих підприємств.</p>
      <p>
        <b>Нагадаємо:</b>
      </p>
      <p>
        <i>Міжнародна фінансова корпорація (IFC) із групи Світового банку <a href="https://www.epravda.com.ua/news/2019/09/5/651312/">може надати</a> державному Укргазбанку 5-річну позику на 30 мільйонів євро з можливістю конвертувати її у частку в акціонерному капіталі фінустанови у розмірі до 20%.</i>
      </p>
      <p>
        <i>11 листопада 2017 року Мінфін, IFC і Укргазбанк підписали Меморандум про взаєморозуміння щодо підтримки приватизації Укргазбанку.</i>
      </p>
      <p>
        <i>У лютому 2019 року повідомлялося, що IFC та Укргазбанк починають оцінку і структурування фінансового інструменту для входження IFC у капітал банку.</i>
      </p>
      <p>
        <i>У квітні "Укргазбанк" і Міжнародна фінансова корпорація <a href="https://www.epravda.com.ua/news/2018/04/23/636248/">підписали у Вашингтоні договір,</a> який передбачає надання банку консультацій для зміцнення потенціалу банку в сфері обслуговування підприємств малого і середнього бізнесу.</i>
      </p>
      <p>
        <i>11 листопада 2017 року Мінфін, IFC і ​​Укргазбанк підписали Меморандум про взаєморозуміння щодо підтримки приватизації Укргазбанку.</i>
      </p>
      <p>
        <i>Держава володіє 94,94% акцій Укргазбанку.</i>
      </p>
      <p>
        <i>Читайте також: <b><a href="https://www.epravda.com.ua/publications/2018/02/22/634330/">Що буде з державними банками. Нова стратегія Кабміну</a></b></i>
      </p>
      <p>Економічна правда</p>
    </article>
  </body>
</html>