<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/scuole-chiuse-domani-maltempo-15-novembre-elenco-venezia-belluno-e-grosseto/1949416/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T20:21:41+00:00"/>
    <meta property="og:title" content="SCUOLE CHIUSE DOMANI 15 NOVEMBRE/ Maltempo, lista città: da Venezia alla Toscana"/>
    <meta property="og:description" content="Scuole chiuse domani 15 novembre per maltempo: da Venezia a Belluno, passando per Toscana e Lazio. Lista città aggiornata dopo l'allerta meteo."/>
  </head>
  <body>
    <article>
      <h1>SCUOLE CHIUSE DOMANI 15 NOVEMBRE/ Maltempo, lista città: da Venezia alla Toscana</h1>
      <h2>Scuole chiuse domani 15 novembre per maltempo: da Venezia a Belluno, passando per Toscana e Lazio. Lista città aggiornata dopo l’allerta meteo.</h2>
      <address><time datetime="2019-11-14T20:21:41+00:00">14 Nov 2019, 20:21</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Nuovi aggiornamenti sull’elenco delle città con <b>scuole chiuse domani, venerdì 15 novembre 2019, per maltempo</b>. Come vi abbiamo raccontato, a Venezia attività scolastiche sospese per l’acqua alta, ma non solo: dal Friuli alla Toscana, arrivando sino al Lazio, la lista si è allungata. In Toscana scuole chiuse anche a<b> Scansano (Grosseto), Cecina (Livorno) e Collesalvetti (Livorno)</b>. In Liguria molto dipenderà dal meteo delle prossime ore: a<b> Savona, Bergeggi e Vado Ligure</b> l’ingresso nelle scuole è stato posticipato alle ore 9.00 per avere più tempo per fare una valutazione approfondita. Come dicevamo, anche in Lazio registrate sospensioni di attività scolastiche: è il caso di <b>Terracina</b>, provincia di <b>Latina</b>. Il sindaco Roberta Tintari ha disposto la chiusura di tutti i plessi, di ogni ordine e grado.</p>
      <h4>SCUOLE CHIUSE DOMANI 15 NOVEMBRE: LA LISTA DELLE CITTA’</h4>
      <p><a href="https://www.ilsussidiario.net/news/allerta-meteo-rossa-in-veneto-bollettino-maltempo-temporali-su-liguria-e-toscana/1949401/"><b>L’allerta meteo</b></a> scattata ancora questo pomeriggio dal centro della <b>Protezione Civile</b> per la giornata di domani 15 novembre inevitabilmente porta all’attenzione il problema delle <a href="https://www.ilsussidiario.net/news/allerta-meteo-rossa-sud-maltempo-centro-nord-scuole-chiuse-napoli-lecce-e-venezia/1948221/"><b>scuole chiuse</b></a>: dopo diversi giorni di chiusura al <a href="https://www.ilsussidiario.net/news/scuole-chiuse-oggi-calabria-e-sicilia-maltempo-da-crotone-ad-agrigento-lista-citta/1947722/"><b>centro-Sud tra Napoli, la Puglia e Matera</b></a>, la nuova ondata di maltempo prenderà maggiormente il <b>Centro-Nord</b>. Ancora <b>Venezia e il Veneto, poi Toscana, Lazio e Liguria</b>: queste le aree dove il <a href="https://www.ilsussidiario.net/news/allerta-meteo-lazio-e-liguria-maltempo-8-novembre-temporali-a-roma-e-genova/1946785/"><b>maltempo</b></a> colpirà maggiormente nelle prossime ore, dal tarda notte di stasera fino alla prima serata di venerdì 15 novembre. <b>L’allerta meteo rossa in Veneto</b> produce ancora una volta la chiusura delle scuole su<a href="https://www.ilsussidiario.net/news/acqua-alta-venezia-allerta-meteo-video-140-cm-in-laguna-piazza-s-marco-allagata/1948259/"><b> Venezia e in tutta la Laguna</b></a>, <b>Chioggia</b> compresa, per il rischio di acqua alta (dopo il record di due notti fa, ndr). «<i>Anche domani sarà sospesa l’attività didattica di tutte le scuole di #Venezia e isole. Ringrazio i tanti ragazzi che stanno usando il loro tempo libero per collaborare con @GruppoVeritas per le pulizie, dimostrando tanto senso civico e amore per la città. Bravi!</i>», scrive il sindaco di Venezia <b>Luigi Brugnaro</b> questo pomeriggio rilanciando la chiusura di ogni istituto della Laguna. In <b>Toscana</b> è l’area di <b>Grosseto</b> invece ad essere maggiormente colpita, e con essa tutti i Comuni attorni <b>all’Argentario</b>.</p>
      <h4>L’ELENCO DELLE SCUOLE CHIUSE PER MALTEMPO IL 15 NOVEMBRE</h4>
      <p>Ecco dunque l’elenco aggiornato di tutte le principali località che hanno <a href="https://www.ilsussidiario.net/news/scuole-chiuse-napoli-e-avellino-allerta-meteo-anche-liguria-ko-rapallo-e-lavagna/1945553/"><b>disposto scuole chiuse</b></a> domani 15 novembre 2019 per l’imperversare, ancora una volta, del maltempo in arrivo dal Nord Europa. Per il Veneto scuole serrata oltre a <b>Venezia e Chioggia</b>, anche a <b>Belluno, Rocca Pietore, Feltre, Cesiomaggiore, Limana, Borgo Valbelluna, Ponte nelle Alpi, Chies d’Alpago</b>, <b>San Gregorio nelle Alpi</b>. In <b>Friuli Venezia Giulia</b> le scuole chiuse saranno invece solo a <b>Fossalon e Grado</b> mentre rimanendo al Nord, in <a href="https://www.ilsussidiario.net/news/allerta-meteo-arancione-liguria-lombardia-toscana-previsioni-maltempo-scuole-chiuse/1940845/"><b>Liguria</b></a> i Comuni che hanno tratto l’ordinamento d’emergenza dopo l’allerta meteo arancione sono <b>Savona, Bergeggi e Vado Ligure.</b> Sono invece molti i comuni della Toscana ad aver imposto la chiusura di ogni scuola e istituto dopo l’allerta arancione della Protezione Civile: <b>Grosseto</b> e provincia, ma anche <b>Magliano, Manciano, Monte Argentario, Orbetello, Capalbio, Isola del Giglio, Scarlino e Follonica</b>. Il sindaco di Grosseto poco fa sui canali social ha ricordato «l<i>e scuole pubbliche e private, di ogni ordine e grado, rimarranno chiuse nella giornata di domani, venerdì 15 novembre 2019. Chiusi anche i cimiteri ed i parchi pubblici</i>». Da ultimo, chiuse anche nei Comuni toscani di <b>Piombino, Campiglia Marittima e San Vincenzo</b>; nel <b>Lazio</b> infine scuole chiuse a <b>Terracina</b>.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-14-novembre-i-numeri-vincenti/1949326/"/>
        <a href="https://www.ilsussidiario.net/news/thyssenkrupp-corte-europea-fascicolo-vs-italia-e-germania-vertici-ancora-liberi/1949476/"/>
        <a href="https://www.ilsussidiario.net/news/allerta-meteo-rossa-in-veneto-bollettino-maltempo-temporali-su-liguria-e-toscana/1949401/"/>
        <a href="https://www.ilsussidiario.net/news/stefano-cucchi-sentenza-oggi-imputati-carabinieri-e-medici-ilaria-siamo-stremati/1949298/"/>
        <a href="https://www.ilsussidiario.net/news/venezia-acqua-alta-quando-il-mose-oggi-cdm-tecnico-si-valuta-stato-di-emergenza/1949126/"/>
        <a href="https://www.ilsussidiario.net/news/cuoco-picchiato-e-strangolato-a-modica-autopsia-conferma-omicidio-pomeriggio-5/1949366/"/>
      </related>
    </article>
  </body>
</html>