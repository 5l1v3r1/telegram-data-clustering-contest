<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621553/%D9%88%DB%8C%D9%84%D9%85%D9%88%D8%AA%D8%B3-%D9%85%D9%82%D8%A7%D8%A8%D9%84-%D8%A8%D8%AD%D8%B1%DB%8C%D9%86-%D9%88-%D8%B9%D8%B1%D8%A7%D9%82-%D8%A8%D8%AF%D8%B4%D8%A7%D9%86%D8%B3%DB%8C-%D8%A2%D9%88%D8%B1%D8%AF%DB%8C%D9%85%D8%A7%D8%B2-4-%D8%A8%D8%A7%D8%B2%DB%8C-%D8%A2%DB%8C%D9%86%D8%AF%D9%87-%D8%A8%D8%A7%DB%8C%D8%AF-12-%D8%A7%D9%85%D8%AA%DB%8C%D8%A7%D8%B2-%D9%85%D9%85%DA%A9%D9%86-%D8%B1%D8%A7-%D8%A8%DA%AF%DB%8C%D8%B1%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T20:58:00+00:00"/>
    <meta property="og:title" content="ویلموتس: مقابل بحرین و عراق بدشانسی آوردیم!/از 4 بازی آینده باید 12 امتیاز ممکن را بگیریم"/>
    <meta property="og:description" content="سرمربی تیم ملی فوتبال ایران گفت:همه تلاش مان را برای بازی های خانگی و همچنین مسابقه خارج از خانه در برابر کامبوج می کنیم."/>
  </head>
  <body>
    <article>
      <h1>ویلموتس: مقابل بحرین و عراق بدشانسی آوردیم!/از 4 بازی آینده باید 12 امتیاز ممکن را بگیریم</h1>
      <address>
        <time datetime="2019-11-14T20:58:00+00:00">14 Nov 2019, 20:58</time>
      </address>
      <p>
        <i>سرمربی تیم ملی فوتبال ایران گفت:همه تلاش مان را برای بازی های خانگی و همچنین مسابقه خارج از خانه در برابر کامبوج می کنیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مارک ویلموتس در نشست خبری پس از دیدار مقابل عراق عنوان کرد: ۱۵ دقیقه سخت را در ابتدای بازی داشتیم.سپس گل خوردیم و در ادامه بازی را به دست گرفتیم و کنترل کردیم.اما در نیمه دوم اشتباهاتی مرتکب شدیم و ۱۰ نفره هم شدیم‌‌.این شکست ما را ناگزیر می کند در بازی های بعدی ۱۲ امتیاز از ۱۲ امتیاز ممکن را بگیریم تا به مرحله بعد صعود کنیم.</p>
      <p>به گزارش سایت فدراسیون فوتبال،وی درباره اینکه چه نگاهی به صعود دارد گفت:ما همه تلاش مان را برای بازی های خانگی و همچنین مسابقه خارج از خانه در برابر کامبوج می کنیم.</p>
      <figure>
        <img src="https://aftabnews.ir/files/fa/news/1398/8/23/359358_468.jpg"/>
      </figure>
      <p>سرمربی تیم ملی درباره دو شکست پیاپی عنوان کرد: ما حداقل می توانستیم در 2 بازی مقابل بحرین و عراق 2 امتیاز بگیریم اما این اتفاق رخ نداد.شاید بهتر باشد بگویم در این باره بدشانسی آوردیم و این مسابقه می توانست مساوی شود‌.</p>
      <p>ویلموتس درباره توصیفش از شرایط بازی و اینکه آیا این شکست عواقب کارت قرمز برای کاپیتان ایران بود اظهار داشت: من ۳۰ سال است در فوتبال هستم.هیچ وقت یک نفر را نباید مقصر قلمداد کرد. همه ما در شکست مقصریم و یک نفر مقصر نیست.اشتباهاتی در این بازی داشتیم.در هنگام یارگیری دچار اشتباهاتی شدیم.در کنار آن ۱۰ نفره هم شدیم‌.</p>
      <p>وی درباره اینکه گفته می شود رسانه های ایران این شکست را به دلیل غیبت جهانبخش و عزت اللهی ارتباط داده اند تصریح کرد:اینطور نیست. جهانبخش و عزت اللهی مدتی است بازی نکرده اند.علاوه بر این حاج صفی را به دلیل آسیب دیدگی در این مسابقه در اختیار نداشتیم.</p>
      <p>تیم ملی فوتبال ایران با نتیجه 2 بر یک مقابل عراق شکست خورد.</p>
    </article>
  </body>
</html>