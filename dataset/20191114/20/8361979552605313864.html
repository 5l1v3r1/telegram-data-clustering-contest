<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/lukashenko-hoche-vid-rosiji-bezkoshtovnih-vinishchuvachiv-50053628.html"/>
    <meta property="og:site_name" content="НВ"/>
    <meta property="article:published_time" content="2019-11-14T20:12:00+00:00"/>
    <meta property="og:title" content="«Ми не нахлібники»: Лукашенко заявив, що Білорусь заслужила безкоштовну російську зброю"/>
    <meta property="og:description" content="Президент Білорусі Олександр Лукашенко дорікнув Росії в небажанні допомогти в постачанні сучасної зброї, з огляду на розмови про поглиблення інтеграції двох країн."/>
  </head>
  <body>
    <article>
      <h1>«Ми не нахлібники»: Лукашенко заявив, що Білорусь заслужила безкоштовну російську зброю</h1>
      <h2>Президент Білорусі Олександр Лукашенко дорікнув Росії в небажанні допомогти в постачанні сучасної зброї, з огляду на розмови про поглиблення інтеграції двох країн.</h2>
      <address>
        <time datetime="2019-11-14T20:12:00+00:00">14 Nov 2019, 20:12</time>
      </address>
      <p>Про це <a href="http://president.gov.by/ru/news_ru/view/doklad-predsedatelja-gospogrankomiteta-anatolija-lappo-i-gossekretarja-soveta-bezopasnosti-stanislava-zasja-22372/">повідомили</a> в прес-службі глави держави.</p>
      <p>Як приклад він навів винищувачі Су-30СМ, які Білорусь закупила у Росії за свої гроші.</p>
      <p>"Але ми ж виконуємо і функції захисту на цьому напрямку Російської Федерації, народу Росії. Так чому нам не допомогти? Чому не надати сучасну зброю? Ми вміємо нею користуватися не гірше, ніж росіяни, але платимо за це колосальні гроші. Я не до того, що ми не будемо виконувати свої функції. Я до того, що не треба варнякати в засобах масової інформації і навіть вже на державному рівні, що білоруси - гиря на ногах", - заявив Лукашенко.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/lukashenko-zazhadav-vid-rosiji-ne-nahilyati-bilorus-novini-svitu-50041310.html">Лукашенко вимагає від Росії «не нахиляти» Білорусь</a>
        </li>
        <li>
          <a href="https://nv.ua/ukr/world/geopolitics/lukashenko-prigroziv-ssha-ta-litvi-cherez-rozmishchennya-tankiv-novini-svitu-50050262.html">Лукашенко пригрозив ворогам Білорусі «неприйнятними збитками» після розміщення американських танків у Литві</a>
        </li>
      </ul>
      <p>За його словами, уряд повинен показати російському суспільству, що білоруси надають росіянам «недешеві послуги», і «ніякі не нахлібники».</p>
      <p>Нагадаємо, 13 листопада в Білорусь прибула перша пара бойових винищувачів Су-30СМ, закуплених у Росії. Всього заплановано придбання 12 літаків.</p>
    </article>
  </body>
</html>