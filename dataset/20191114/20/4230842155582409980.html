<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-byudzhet-2020-roku-skilky-budut-platyty-fop/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T20:47:24+00:00"/>
    <meta property="og:title" content="Бюджет 2020 року – скільки будуть платити ФОП"/>
    <meta property="og:description" content="Скільки, мінімум, доведеться платити за найманого працівника ФОП – в матеріалі Фактів ICTV."/>
  </head>
  <body>
    <article>
      <h1>Бюджет 2020 року – скільки будуть платити ФОП</h1>
      <address>
        <time datetime="2019-11-14T20:47:24+00:00">14 Nov 2019, 20:47</time>
      </address>
      <p>Скільки, мінімум, доведеться платити за найманого працівника ФОП – в матеріалі Фактів ICTV.</p>
      <p>Верховна Рада України від 14 листопада ухвалила законопроект №2000 Про Державний бюджет України на 2020 рік.</p>
      <h3>Що зміниться для ФОП</h3>
      <p>Мінімальна зарплата у 2020 році складе <b>4 723 грн</b>. Зараз цей показник – 4 173 грн.</p>
      <p>Від зарплати залежить розмір ЄСВ (єдиний соціальний внесок). Його фізособи-підприємці сплачують раз на квартал, а нараховують його щомісяця за ставкою 22% від мінімалки.</p>
      <p>У 2020 році <b>ЄСВ</b> складе <b>1 039,06</b> грн на місяць або <b>3 177,18</b> грн на квартал. За рік – <b>12 468 грн</b> (11 016 грн у 2019 році).</p>
      <p>
        <b>Скільки доведеться платити за найманого працівника:</b>
      </p>
      <blockquote>Ставка 4723 грн + ПДФО 18% (850,14 грн) + військовий збір 1,5% (70,85 грн) + ЄСВ (1039,06 грн) = 5762,06 грн/місяць.</blockquote>
      <p>Тобто, роботодавцю одна людина обійдеться, мінімум, у <b>5 762,06 грн/місяць.</b></p>
      <p>З них на руки співробітник отримає <b>3 802 гр</b>н, бо ПДФО і ВС утримуються з його грошей, а роботодавець вносить ЄСВ.</p>
      <p><b>Читайте:</b> <a href="https://fakty.com.ua/ua/ukraine/20191001-shtrafiv-u-250-i-vbyvstva-biznesu-ne-bude-dpsu-poyasnyla-zakon-pro-rro/">Штрафів у 250% і вбивства бізнесу не буде: ДПСУ пояснила закон про РРО</a></p>
      <p>В цей рахунок не входить частина непрямих витрат.</p>
      <p>Наприклад, під час хвороби співробітника роботодавець-ФОП повинен сплатити 5 днів лікарняного, а решту – Фонд соцстрахування.</p>
      <p>Також щорічно співробітник отримує обов’язкові 24 календарних дня відпустки, які необхідно сплатити.</p>
      <p>Раніше Факти ICTV писали, що президент Володимир Зеленський пропонує піти назустріч малому бізнесу та запровадити дворічний <a href="https://fakty.com.ua/ua/ukraine/20191111-v-ukrayini-zaboronyat-na-dva-roky-perevirky-fop-shhodo-vykorystannya-rro/">мораторій на перевірки ФОП</a> щодо обов’язкового застосування ними касових апаратів.</p>
      <p>З 2021 року касові апарати повинні будуть використовувати не лише ФОПи, які займаються торгівлею чи наданням послуг на кшталт готельних чи ресторанних, але й ФОПи, що працюють, наприклад, у сфері ІТ.</p>
    </article>
  </body>
</html>