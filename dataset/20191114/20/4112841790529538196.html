<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76599-Alicia-Vikander-Prvu-sexualnu-scenu-som-natocila-ako-20rocna-Vsetky-musia-vyjst-na-prvy-pokus"/>
    <meta property="og:site_name" content="REFRESHER"/>
    <meta property="article:published_time" content="2019-11-14T20:06:00+00:00"/>
    <meta property="og:title" content="Alicia Vikander: Prvú sexuálnu scénu som natočila ako 20-ročná. Všetky musia vyjsť na prvý pokus"/>
    <meta property="og:description" content="Talentovaná herečka je veľká profesionálka."/>
  </head>
  <body>
    <article>
      <h1>Alicia Vikander: Prvú sexuálnu scénu som natočila ako 20-ročná. Všetky musia vyjsť na prvý pokus</h1>
      <address><time datetime="2019-11-14T20:06:00+00:00">14 Nov 2019, 20:06</time> by <a rel="author">Jakub Paulík</a></address>
      <p>
        <b>Talentovaná herečka je veľká profesionálka.</b>
      </p>
      <p>Postaviť sa pred celý filmový štáb bez akéhokoľvek šatstva býva pre hercov často náročné, no 31-ročná<b> Alicia Vikander</b> (Tomb Raider, Tulip Fever, The Danish Girl) to zvláda bez akýchkoľvek problémov. Dodržuje pri tom totiž zásadné pravidlo. Na pľaci dá každému vedieť, že si želá, aby bola<b> sexuálna scéna natočená ihneď na prvý pokus</b>, informuje britský<a href="https://www.harpersbazaar.com/uk/culture/culture-news/a29754427/alicia-vikander-sex-scene-netflix-earthquake-bird/"><b> Harper's Bazaar</b></a>.</p>
      <p>„<i>Hovorím štábu, že ide o vec na jeden pokus. Týmto spôsobom všetci na pľaci vedia, o čo ide, pretože to musíme natočiť na prvý záber,“</i> vyjadrila sa Vikander v rozhovore, ktorý sa týkal taktiež jej novej snímky <b>Earthquake Bird</b>, kde musela mimo iného zvládnuť natočiť intenzívnu erotickú scénu.</p>
      <related>
        <a href="https://refresher.sk/65359-Pornoherecka-Alexis-Crystal-nam-prezradila-vsetko-co-ta-kedy-zaujimalo-ale-bal-si-sa-opytat-Rozhovor"/>
      </related>
      <p>Pri natáčaní sexuálnych scén si nechce pripustiť žiadnu chybu, pretože <b>ak daný záber natočia ihneď pri prvom pokuse, každý sa bude cítiť pohodlne</b>. Aj keď ide samo o sebe, pochopiteľne, o mimoriadne zvláštne chvíle, tvrdí herečka. A Vikander rozhodne vie, o čom hovorí. Prvú erotickú scénu totiž nakrútila, keď mala iba 20 rokov, a odvtedy sa jej skúsenosti rozhodne znásobili.</p>
      <p>Kriminálna dráma <b>Earthquake Bird</b> divákom predstaví príbeh Lucy (Alicia Vikander) žijúcej v Tokyu, ktorá nadviaže vzťah s mužom menom Teiji (Naoki Kobayashi). Do ich intímnej zóny sa dostane tretia osoba v podobe mladej Lily (Riley Keough). Tá sa ale onedlho na to stratí. Kto sa postaral o jej zmiznutie budeš môcť na Netflixe zistiť už od <b>15. novembra 2019</b>.</p>
      <figure>
        <iframe src="https://www.youtube.com/embed/JswPxrg2iJU" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/74711-Fassbender-a-Vikanderova-bojuju-o-nevlastne-dieta-v-dalsom-emotivnom-traileri-na-The-Light-Between-Oceans"/>
        <a href="https://refresher.sk/38284-O-com-bude-nove-dobrodruzstvo-Lary-Croft-v-reboote-Tomb-Raider-s-Aliciou-Vikander"/>
        <a href="https://refresher.sk/30681-Charizmaticky-Fassbender-a-ocarujuca-Alicia-Vikander-su-par-poznaceny-krutym-osudom-na-opustenom-ostrove"/>
        <a href="https://refresher.sk/28006-Krycie-meno-UNCLE-vsadza-najma-na-stylovy-retro-vizual-podfarbeny-opojnou-hudbou-Stacilo-to-vsak-Recenzia"/>
        <a href="https://refresher.sk/31665-Michael-Fassbender-a-Alicia-Vikander-sa-ocitnu-na-opustenom-ostrove-ktory-vyskusa-silu-ich-lasky"/>
        <a href="https://refresher.sk/28197-Oscarovy-Eddie-Redmayne-stvarni-dalsiu-skutocnu-postavu-tentoraz-sa-stane-zenou-v-muzskom-tele"/>
        <a href="https://refresher.sk/39673-Michael-Fassbender-a-Alicia-Vikander-si-vynucuju-pravo-na-cudzie-dieta-v-srdcervucej-melodrame-The-Light-Between-Oceans-Recenzia"/>
        <a href="https://refresher.sk/74002-Do-boja-proti-nocnym-zabijackym-monstram-sa-mozno-zapoji-aj-oscarova-Alicia-Vikander"/>
      </related>
    </article>
  </body>
</html>