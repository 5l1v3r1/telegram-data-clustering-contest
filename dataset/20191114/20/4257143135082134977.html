<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/14/ujabb-csapas-a-briteknek"/>
    <meta property="og:site_name" content="infostart"/>
    <meta property="article:published_time" content="2019-11-14T20:35:00+00:00"/>
    <meta property="og:title" content="Újabb csapás a briteknek"/>
    <meta property="og:description" content="Az Európai Bizottság felszólító levél elküldésével kötelezettségszegési eljárást indít Nagy-Britannia ellen, mert még mindig nem jelölte meg az új uniós bizottságba szánt biztosjelöltjét - közölte az Európai Bizottság."/>
  </head>
  <body>
    <article>
      <h1>Újabb csapás a briteknek</h1>
      <address><time datetime="2019-11-14T20:35:00+00:00">14 Nov 2019, 20:35</time> by <a rel="author">Infostart / MTI</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/tudositoink/2019/11/15/nem-akarki-mondta-ki-a-brexit-meg-egyaltalan-nem-biztos"/>
      </related>
      <h3>Az Európai Bizottság felszólító levél elküldésével kötelezettségszegési eljárást indít Nagy-Britannia ellen, mert még mindig nem jelölte meg az új uniós bizottságba szánt biztosjelöltjét - közölte az Európai Bizottság.</h3>
      <p>Az uniós bizottság elemezte az Egyesült Királyság november 13-án érkezett válaszát Ursula von der Leyen megválasztott európai bizottsági elnök korábban küldött, Londont az uniós szerződésből fakadó kötelezettségeire emlékeztető két levélre. Ennek alapján úgy ítélte meg, hogy az Egyesült Királyság megsértette a szerződésekben foglalt kötelezettségeit.</p>
      <p>Az Egyesült Királyságnak legkésőbb november 22-ig kell válaszolni az uniós bizottság felszólítására, illetve orvosolnia kell az elmaradást. A rövid határidőt az a tény indokolja, hogy a következő Európai Bizottságnak minél előbb hivatalba kell lépnie - közölték.</p>
      <p>
        <i>Nyitókép: MTI/EPA/Stephanie Lecocq</i>
      </p>
    </article>
  </body>
</html>