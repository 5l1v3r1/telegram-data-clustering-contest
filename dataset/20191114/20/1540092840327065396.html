<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197415/pote-tha-oloklirothei-i-ekdosi-96-000-adeion-odigisis-poy-eixan-pagosei-gia-1-5-xrono"/>
    <meta property="og:site_name" content="CNN.gr"/>
    <meta property="article:published_time" content="2019-11-14T20:42:49+00:00"/>
    <meta property="og:title" content="Πότε θα ολοκληρωθεί η έκδοση 96.000 αδειών οδήγησης που είχαν παγώσει για 1,5 χρόνο"/>
    <meta property="og:description" content="Με γοργούς ρυθμούς προχωρά η διαδικασία έκδοσης των αδειών οδήγησης, οι οποίες εκκρεμούν εδώ και 1,5 περίπου χρόνο."/>
  </head>
  <body>
    <article>
      <h1>Πότε θα ολοκληρωθεί η έκδοση 96.000 αδειών οδήγησης που είχαν παγώσει για 1,5 χρόνο</h1>
      <h2>Με γοργούς ρυθμούς προχωρά η διαδικασία έκδοσης των αδειών οδήγησης, οι οποίες εκκρεμούν εδώ και 1,5 περίπου χρόνο.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 22:42 , 14 November 2019</p>
      <p> Σύμφωνα με τις εκτιμήσεις της Γενικής Διεύθυνσης Μεταφορών και Επικοινωνιών η διαδικασία έκδοσης <b>αναμένεται να ολοκληρωθεί μέχρι το πρώτο 15ημερο του Δεκέμβρη.</b></p>
      <p>Από την πρώτη στιγμή ανάληψης των καθηκόντων του ο Περιφερειάρχης Αττικής Γιώργος Πατούλης ζήτησε να τεθεί το θέμα σε απόλυτη προτεραιότητα για να επιλυθεί.</p>
      <p>Μετά τις σχετικές κατευθύνσεις του Περιφερειάρχη και σε συνεργασία με το Γενικό Διευθυντή Μεταφορών και Επικοινωνιών Η. Δόλγυρα, το προσωπικό στις Διευθύνσεις όλων των Γεωγραφικών Τομέων της Περιφέρειας επιτάχυνε τις διαδικασίες για την έκδοση των αδειών. Προς την κατεύθυνση αυτή οι εργαζόμενοι πραγματοποιούν υπερωριακή εργασία και τα Σαββατοκύριακα, γεγονός το οποίο έχει συμβάλει καθοριστικά στην επιτάχυνση των διαδικασιών.</p>
      <p>Σύμφωνα με την επίσημη ενημέρωση από το Τμήμα Διαβατηρίων της Ελληνικής Αστυνομίας, από τις 10-09-2019 έως και σήμερα έχουν αποσταλεί συνολικά για εκτύπωση πάνω από <b>58.000 άδειες οδήγησης και έχουν εκτυπωθεί ήδη πάνω από  53.000.</b></p>
      <p>Από τα συγκεκριμένα στοιχεία προκύπτει το συμπέρασμα ότι η ολοκλήρωση της έκδοσης των 96.000 αδειών οδήγησης που εκκρεμούν θα ολοκληρωθεί αρκετά νωρίτερα από το αναμενόμενο. Σύμφωνα με τις μέχρι τώρα εκτιμήσεις, η έκδοση των αδειών θα έχει ολοκληρωθεί μέχρι τις 15 Δεκεμβρίου.</p>
      <p>Ο Περιφερειάρχης Αττικής  εξέφρασε την <b>ικανοποίηση</b> του για τη σχετική εξέλιξη και <b>ευχαρίστησε όλους τους εργαζόμενους των Διευθύνσεων Μεταφορών της Περιφέρειας Αττικής, ο</b>ι οποίοι εργάζονται υπερωριακά, προκειμένου να επιταχυνθούν οι διαδικασίες έκδοσης αδειών.</p>
      <p>Σε δηλώσεις του ο Περιφερειάρχης Αττικής επισημαίνει τα εξής:</p>
      <p>«Θέλω να εκφράσω την ικανοποίηση μου για τους γρήγορους ρυθμούς έκδοσης των αδειών οδήγησης και να συγχαρώ τους εργαζόμενούς μας, οι οποίοι απασχολούνται υπερωριακά ακόμα και τα Σαββατοκύριακα προκειμένου να λάβει τέλος η ταλαιπωρία χιλιάδων συμπολιτών μας. Με υψηλό αίσθημα καθήκοντος, συμβάλλουν ουσιαστικά σε αυτή μας την προσπάθεια και τους ευχαριστώ θερμά. Προτεραιότητά μας είναι η ταχύτερη και καλύτερη εξυπηρέτηση των πολιτών και αυτό θα το αποδεικνύουμε καθημερινά με πράξεις».</p>
      <h3>Η χαρτογράφηση των αδειών ανά τομέα</h3>
      <p>Παρακάτω παρουσιάζεται η <b>χαρτογράφηση</b> ανά Περιφερειακό τομέα των <b>αδειών</b> που έχουν αποσταλεί προς εκτύπωση στο Τμήμα Διαβατηρίων της Ελληνικής Αστυνομίας.</p>
      <ul>
        <li>Διεύθυνση Μεταφορών και Επικοινωνιών Π.Ε Κεντρικού Τομέα: έχουν αποσταλεί 10.930 Α.Ο</li>
        <li>Διεύθυνση Μεταφορών και Επικοινωνιών Π.Ε Νοτίου Τομέα: έχουν αποσταλεί 7.475 Α.Ο</li>
        <li>Διεύθυνση Μεταφορών και Επικοινωνιών Π.Ε Βορείου Τομέα: έχουν αποσταλεί 7.367 Α.Ο</li>
        <li>Διεύθυνση Μεταφορών και Επικοινωνιών Π.Ε Δυτικού Τομέα: έχουν αποσταλεί 10.053 Α.Ο</li>
        <li>Διεύθυνση Μεταφορών και Επικοινωνιών Π.Ε Ανατολικής Αττικής: έχουν αποσταλεί 8.067 Α.Ο</li>
        <li>Διεύθυνση Μεταφορών και Επικοινωνιών Π.Ε Δυτικής Αττικής: έχουν αποσταλεί 4.516 Α.Ο</li>
        <li>Διεύθυνση Μεταφορών και Επικοινωνιών Π.Ε Πειραιώς &amp; Νήσων: έχουν αποσταλεί 10.157 Α.Ο</li>
      </ul>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196255/kykloforiakes-rythmiseis-stin-athina-xekinisan-ergasies-asfaltostrosis-se-kentrikoys-dromoys">Κυκλοφοριακές ρυθμίσεις στην Αθήνα: Ξεκίνησαν εργασίες ασφαλτόστρωσης σε κεντρικούς δρόμους</a>
        </li>
        <li>
          <a href="https://www.cnn.gr/news/ellada/story/196153/erga-sto-kentro-tis-athinas-poioi-dromoi-kleinoyn-kai-pote">Έργα στο κέντρο της Αθήνας - Ποιοι δρόμοι κλείνουν και πότε</a>
        </li>
        <li>
          <a href="https://www.cnn.gr/news/ellada/story/196094/xekinoyn-apo-ti-deytera-erga-sto-kentro-tis-athinas-poioi-dromoi-kleinoyn-kai-pote">Ξεκινούν από τη Δευτέρα έργα στο κέντρο της Αθήνας - Ποιοι δρόμοι κλείνουν και πότε</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/47657/adeia-odhghshs">ΑΔΕΙΑ ΟΔΗΓΗΣΗΣ</a>
        </li>
        <li>
          <a href="https://www.cnn.gr/eidhseis/tag/15962/perifereia-attikhs">ΠΕΡΙΦΕΡΕΙΑ ΑΤΤΙΚΗΣ</a>
        </li>
        <li>
          <a href="https://www.cnn.gr/eidhseis/tag/18192/giwrgos-patoylhs">ΓΙΩΡΓΟΣ ΠΑΤΟΥΛΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/14/197394/snapshot/01_KARAVEL.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197416/snapshot/2756582.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197396/snapshot/2754706.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/14/197393/snapshot/2716023.jpg"/>
      </figure>
    </article>
  </body>
</html>