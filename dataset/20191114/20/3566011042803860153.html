<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547392.html/%D8%B3%D8%B1%D9%86%D9%88%D8%B4%D8%AA-%DA%A9%D8%B4%D9%88%D8%B1-%D8%A8%D8%A7-%D8%AE%D9%88%D9%86-%D8%B4%D9%87%D8%AF%D8%A7-%DA%AF%D8%B1%D9%87-%D8%B2%D8%AF%D9%87-%D8%B4%D8%AF%D9%87-%D8%A7%D8%B3%D8%AA-%D9%86%D9%87-%D8%A8%D8%A7-%D9%85%D8%B0%D8%A7%DA%A9%D8%B1%D8%A7%D8%AA--%D9%81%DB%8C%D9%84%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T20:48:00+00:00"/>
    <meta property="og:title" content="سرنوشت کشور با خون شهدا گره زده شده است نه با مذاکرات+ فیلم"/>
    <meta property="og:description" content="رزمنده دوران دفاع مقدس با بیان اینکه سرنوشت کشور با خون شهدا گره زده شده است نه با مذاکرات، گفت: لحظات شهادت رزمندگان اسلام در دوران دفاع مقدس باید هر لحظه در معرض دید مسئولین به خصوص پشت میزنشین هایی که امورات کلان نظام را بر عهده دارند قرار بگیرد تا هدایت شوند."/>
  </head>
  <body>
    <article>
      <h1>سرنوشت کشور با خون شهدا گره زده شده است نه با مذاکرات+ فیلم</h1>
      <h2>در محفل خاطره گویی شهدای روحانی استان اردبیل مطرح شد:</h2>
      <address>
        <time datetime="2019-11-14T20:48:00+00:00">14 Nov 2019, 20:48</time>
      </address>
      <p>رزمنده دوران دفاع مقدس با بیان اینکه سرنوشت کشور با خون شهدا گره زده شده است نه با مذاکرات، گفت: لحظات شهادت رزمندگان اسلام در دوران دفاع مقدس باید هر لحظه در معرض دید مسئولین به خصوص پشت میزنشین هایی که امورات کلان نظام را بر عهده دارند قرار بگیرد تا هدایت شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، عصرامروز محفل خاطره گویی شهدای روحانی استان اردبیل با حضور فرماندهان ارشد سپاه پاسداران انقلاب اسلامی، ارتش جمهوری اسلامی ایران، نیروی انتظامی، مدیران کل بنیاد شهید و امور ایثارگران و بنیاد حفظ آثار و نشر ارزش های دفاع مقدس با روایتگری حجت الاسلام مهدی نوروزی مدیر حوزه های علمیه استان اردبیل، عبداله طوفان از روحانیون شهرستان خلخال، مسعود رجب نژاد استاد حوزه و دانشگاه از اردبیل، مرتضی سرهنگی از پژوهشگران ادبیات پایداری و حسنعلی بایرام زاده از روحانیون شهرستان  مشگین شهر به بیان خاطراتی از دوران  دفاع مقدس پرداختند. </p>
      <p>حجت الاسلام عبداله طوفان از رزمندگان روحانی دوران دفاع مقدس در این مراسم با بیان اینکه کاش لحظات شهادت رزمندگان اسلام در دوران دفاع مقدس فیلم برداری می شد تا امروز به مسئولین کشور هر روز نشان داده می شد، گفت: همه موظف هستیم تا لحظات سرنوشت ساز کشور در دوران جنگ 8 ساله را به مسئولین کشور گوشتزد کنیم تا با تکرار حقاق شاید آنهایی که با سرنوشت امروز کشور بازی می کنند به صراط مستقیم هدایت شوند.   وی با بیان اینکه راه سعادت این نظام، جهان اسلام امروز و کشور  و ملت ما در پیروری از امام خامنه ای است، گفت: امروز خون شهید راه را به ما نشان می دهد.</p>
      <p>این رزمنده دوران دفاع مقدس با بیان اینکه ایران اسلامی قدم به قدم با خون شهید آبیاری شده است، تاکید کرد: باید به مسئولین امروز و همه کسانیکه پشت میز نشسته اند و امورات کلان نظام را بدست گرفتند،نحوه شهادت شهدا روزانه چندبار بازگویی شود تا آنهایی که سرنوشت امروز  کشور را با مذاکرات گره زده اند، شرمنده شهدا شده  و به اصل خود بازگشته و راه عتمند شهدا را ادامه دهند.</p>
      <p>وی در پایان سخنان خود با بیان اینکه راه نجات کشور، مذاکره نیست، تصریح کرد: راه نجات ملت تنها در پیروی از رهنمودهای مقام معظم رهبری  و تداوم راه شهدا است.</p>
      <p>
        <b>شهدا خط انقلاب، هستند</b>
      </p>
      <p>حجت الاسلام مسعود رجب نژاد از اساتید حوزه و دانشگاه و نیز در ادامه این مراسم به بیان نکانی پیرامون شهید و شهادت بر گرفته از قرآن کریم پرداخت و گفت: شهدا خط انقلاب بودند و ما امروز وظیفه داریم تا با تبدیل این خط ها به خطوط ،فرهنگ ایثار و شهادت را در جهان اسلام گسترش دهیم.</p>
      <p>وی با بیان اینکه شکر نعمت از وظایف مؤمنین است،گفت: همه پیروزی های ما چه در دوران دفاع مقدس و چه در دوران فتنه ها به خصوص فتنه 88 مدیون امدداهای غیبی خداوند متعال است.   این رزمنده دوران دفاع مقدس با بیان اینکه امروز همه ما در محضر شهدا شرمنده هستیم، گفت: شهدا با خون خود کشور را آبیاری کردند ولی ما هنورز در کوچه های دنیوی سرگردان هستیم.   رجب نژاد در پایان سخنان خود به مقایسه دوران دفاع مقدس پرداخت و گفت: همه وظیفه داریم در جنگ امروز که جنگ اقتصادی و فرهنگی است، با بهره گیری از رهنمودهای مقام معظم رهبری هم پای جوانان با توکل به خداوند متعال به مبارزه با دشمنان اسلام بپردازیم تا به پیروزی نهایی دست پیدا کنیم.   اجرای تئاتر گوشه هایی از زندگی روحانی شهید حجتالاسلام شفیع حلیمی اصل و تجلیل از خانواده های شهدای روحانی استان اردبیل از جمله برنامه های این محفل خاطره گویی در اردبیل بود.</p>
      <p>انتهای پیام/ج</p>
    </article>
  </body>
</html>