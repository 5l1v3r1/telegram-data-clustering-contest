<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-zapisav-videozvernennya-do-amerikanciv-de-zvinuvativ-demokrativ-u-shahraystvi-329596_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T20:34:00+00:00"/>
    <meta property="og:title" content="Трамп записав відеозвернення до американців, де звинуватив демократів у шахрайстві"/>
    <meta property="og:description" content="Президент США залякував співвітчизників позбавленням всього, що має американське суспільство"/>
  </head>
  <body>
    <article>
      <h1>Трамп записав відеозвернення до американців, де звинуватив демократів у шахрайстві</h1>
      <h2>Президент США залякував співвітчизників позбавленням всього, що має американське суспільство</h2>
      <address>
        <time datetime="2019-11-14T20:34:00+00:00">14 Nov 2019, 20:34</time>
      </address>
      <p>Дональд Трамп відповів контрударом демократам, які ініціювали пренеприємні для президента публічні слухання з імпічменту. Він записав відеозвернення. У відеозверненні Трамп звинуватив демократів у тому, що вони хочуть позбавити американське суспільство всього, що воно має - від свобод до медичного страхування. Прямої паралелі він не провів, але оскільки виступ співпав з публічними слуханнями, зрозуміло було, що "все погане" трапиться саме тому, що може статися імпічмент чинного президента.</p>
      <p>На тлі публічних слухань у Конгресі США щодо розслідування в рамках імпічменту, президент США зробив заяву через свій Twitter. Хоча Трамп не згадав слухання безпосередньо, його заява співпала в часі зі слуханнями, на яких свідки вказали на тиск адміністрації Трампа на Україну, а республіканці наголошують на доцільності та доречності розслідувань на яких власне і наполягала адміністрація Трампа, повідомляє <a href="https://ukrainian.voanews.com/a/tramp-zayava-impichment/5164620.html">Голос Америки</a>.</p>
      <p>"Те, що зараз відбувається це найбільше шахрайство в історії американської політики. Демократи хочуть забрати вашу зброю, ваше медичне страхування, нівелювати ваші голоси на виборах, забрати вашу свободу, суддів, яких ви підтримуєте, вони хочуть забрати все", - відзначив Трамп, очевидно маючи на увазі внутрішньополітичне протистояння із Демократичною партією за вавжливими для виборців - прихильників Республіканської партії питаннями володіння зброї, пирзначення Трампом суддів Верховного суду та інших судів та ін.</p>
      <p>Як ніколи раніше, на кону - наша країна. Все дуже просто: вони намагаються зупинити мене, бо я борюсь за вас, і я ніколи цього не допущу</p>
      <p> "Ми не можемо допустити цього ніколи. Ми боремося за те, щоб осушити вашингтонське болото (Трамп обіцяв подолати корупцію у Вашингтоні у ході виборчої кампанії 2016-го року, порівнюючи її із болотом - ред.), і саме це я зараз і роблю. Тепер ви бачите, чому це нам необхідно це зробити", - заявив Трамп.</p>
      <figure>
        <iframe data-src="https://twitter.com/WhiteHouse/status/1194660405907464194?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>На сайті Палати представників<b> <a href="https://dt.ua/WORLD/svidok-rozmovi-trampa-i-zelenskogo-zi-stenogrami-virizali-kilka-chastin-327835_.html">Конгресу США виклали стенограму показань співробітника</a></b> Ради національної безпеки (РНБ) адміністрації президента США і головного експерта Білого дому з питань України <a href="https://dt.ua/WORLD/u-kongresi-vpershe-dopitayut-posadovcya-yakiy-na-vlasni-vuha-chuv-rozmovu-zelenskogo-i-trampa-327691_.html"><b>Олександра Віндмана</b></a> щодо телефонної розмови президента України Володимира Зеленського та глави Білого Дому Дональда Трампа, повідомляє прес-служба <a href="https://intelligence.house.gov/uploadedfiles/20191108_-_vindman_transcript_excerpts_final_-_913864.pdf">держрегулятора</a>.</p>
      <p>На думку офіцера, стосунки Україна-США на тлі скандалу будуть погіршуватися.</p>
      <p>Підполковник розповів, що його стурбувало "побажання" президента США українському колезі Володимиру Зеленському публічно оголосити про розслідування проти сина конкурента Трампа з виборів-2020 Джозефа Байдена. Це, на думку Виндмана, потенційно підриває нацбезпеки США, так як зачіпає інтереси країни-союзника - України.</p>
      <p>Віндман у своїх свідченнях заявив, що слова Трампа про розслідування відносно сина свого ймовірного конкурента на виборах Джо Байдена були "вимогою".</p>
      <p>"Підполковник Віндман повідомив комітетам, що "вимога" президента Трампа про необхідність оголосити політично мотивоване розслідування стосовно громадянина США з боку іноземної держави (. . .) змусило його турбуватися про те, що це може "підірвати національну безпеку США", - йдеться в заяві голів комітетів з нагляду, закордонних справ і розвідки.</p>
      <footer>За матеріалами: <a href="https://dt.ua/go/aHR0cDovL3VrcmFpbmlhbi52b2FuZXdzLmNvbS8=">Голос Америки (Українська служба)</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>