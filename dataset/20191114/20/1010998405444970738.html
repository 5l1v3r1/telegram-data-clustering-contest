<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/bonusi-za-koleda-vsjaka-vtora-firma-u-nas-shte-zaradva-sluzhitelite-si-za-praznika.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T20:19:00+00:00"/>
    <meta property="og:title" content="Бонуси за Коледа: Всяка втора фирма у нас ще зарадва служителите си за празника"/>
    <meta property="og:description" content="И сумата ще по-висока, отколкото на Великден"/>
  </head>
  <body>
    <article>
      <h1>Бонуси за Коледа: Всяка втора фирма у нас ще зарадва служителите си за празника</h1>
      <h2>И сумата ще по-висока, отколкото на Великден</h2>
      <address><time datetime="2019-11-14T20:19:00+00:00">14 Nov 2019, 20:19</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Коледният бонус е много по-разпространен от този за Великден. И сумата за зимния празник е по-висока.</p>
      <p>Допълнителните пари обаче не винаги са в размера на цяла 13-та заплата. Заради трудното намиране на подходящи кадри, компаниите дават и други придобивки. <br/><br/>Плащат сметките на мобилни телефони, а половината работодатели дават и лаптопи.</p>
      <figure>
        <img src="https://img.bg.sof.cmestatic.com/media/images/640x/Nov2019/2112023551.jpg"/>
        <figcaption>Снимка: bTV</figcaption>
      </figure>
      <p>Ваучери за храна и карти за градския транспорт също са сред стимулите за служителите. За специфични позиции има и служебни автомобили.</p>
      <p>Фирмата за търговия на алкохол, в която работи Явор Йотов, е една от тези, в които за Коледа ще има бонуси. Той вече има и план за какво ще го похарчи.  Споделя, че обикновено ги дава за подаръци и ваканция. <br/><br/>Мениджърите са категорични – бонусът е различен спрямо приноса на всеки служител през годината. <br/><br/>Специалистите по подбор на персонала отчитат, че бизнесът усилено търси кадри и допълнителните пари за празника мотивират служителите.</p>
      <p>Здравно осигуряване, застраховка живот, допълнително пенсионно осигуряване, възможност за работа от вкъщи в определени дни също са част от придобивките, с които бизнесът се опитва да запази кадрите си. Някои фирми дори дават допълнителен платен отпуск.<br/><br/>А допълнителнтите придобивки за Явор, който освен бонус има здравно осигуряване, телефон и служебен автомобил не са единственият мотив да е лоялен към компанията.<br/><br/>По-нова практика сред фирмите е и да дават допълнителен почивен ден за рождения ден на всеки служител. </p>
    </article>
  </body>
</html>