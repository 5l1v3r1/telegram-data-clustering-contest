<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/nepogresivi-micic-himki-zaustavio-armani/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T20:37:09+00:00"/>
    <meta property="og:title" content="Nepogrešivi Micić, Himki zaustavio Armani"/>
    <meta property="og:description" content="Odigrane su prve dve utakmice 8. kola Evrolige, iz kojih su kao pobednici izašli košarkaši Himkija i Efesa. Himki je prekinuo seriju od šest pobeda Armanija i izjednačio se sa italijanskim timom u broju trijumfa. Do šeste pobede ekipa iz Podmoskovlja je došla zahvaljujući dve velike serije. Prvu od 16:0 Himki je napravio u trećoj […]"/>
  </head>
  <body>
    <article>
      <h1>Nepogrešivi Micić, Himki zaustavio Armani</h1>
      <address><time datetime="2019-11-14T20:37:09+00:00">14 Nov 2019, 20:37</time> by <a rel="author">Darko</a></address>
      <p>Odigrane su prve dve utakmice 8. kola Evrolige, iz kojih su kao pobednici izašli košarkaši Himkija i Efesa.</p>
      <p>Himki je prekinuo seriju od šest pobeda Armanija i izjednačio se sa italijanskim timom u broju trijumfa. Do šeste pobede ekipa iz Podmoskovlja je došla zahvaljujući dve velike serije. Prvu od 16:0 Himki je napravio u trećoj četvrtini, kada je preokrenuo rezultat. Armani se privremeno oporavio od nokdauna, pa se u poslednjih 10 minuta ušlo pri rezultatu 65:65. Druga i ključna serija Himkija bila je ona od 15:3, u prvih pet minuta poslednje deonice.</p>
      <p>Aleksej Šved je predvodio Himki sa 24 poena, a Stefan Jović je imao učinak od 10 poena, tri skoka i jedne asistencije. Micov je postigao 11, a Nedović 13 poena za Armani, u čijim redovima je najbolji bio Luis Skola sa 16 poena i osam skokova.</p>
      <p>Efes je do pobede nad Zenitom došao lakše nego što govori konačnih 90:88. Perfektnu partiju pružio je srpski reprezentativac Vasilije Micić koji je meč završio sa 24 poena, bez promašaja (4/4 za 2, 3/3 za 3, 7/7 slobodna bacanja), tri skoka i šest asistencija. Šejn Larkin je dodao 22 poena. U Zenitu je najefikasniji bio Ostin Holins sa 26 poena.</p>
      <p>
        <b>Himki – Armani 87:79<br/>Efes – Zenit 90:88</b>
      </p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/14/real-bolji-od-barse-alba-iznenadila-pao-makabi-silan-u-vitoriji/"/>
        <a href="https://www.sportskacentrala.com/2019/11/12/todorovic-sjajan-u-trijumfu-andore-cetvrtina-za-anale-ekipe-buducnosti/"/>
        <a href="https://www.sportskacentrala.com/2019/11/11/za-pohvalu-zvezda-ispred-svih-u-evroligi/"/>
        <a href="https://www.sportskacentrala.com/2019/11/09/gotovo-perfektni-kori-higins-mvp-7-kola-evrolige/"/>
        <a href="https://www.sportskacentrala.com/2019/11/08/pao-siguran-tejlor-srusio-cska/"/>
        <a href="https://www.sportskacentrala.com/2019/11/08/konacno-fenerbahce-lucic-dobar-slavila-i-barsa/"/>
        <a href="https://www.sportskacentrala.com/2019/11/08/micic-o-atamanovim-kritikama-ne-shvatam-to-licno-ulogu-u-timu-sam-zasluzio/"/>
        <a href="https://www.sportskacentrala.com/2019/11/08/nebo-i-zemlja-barselona-ima-najveci-budzet-u-evroligi-zvezda-najmanji/"/>
        <a href="https://www.sportskacentrala.com/2019/11/08/gist-uskoro-medju-odabranima/"/>
      </related>
    </article>
  </body>
</html>