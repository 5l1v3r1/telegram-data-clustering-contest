<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903773/wilmots-iran-krijgt-flinke-opdoffer-in-kwalificatie-voor-wk-2022.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T20:00:00+00:00"/>
    <meta property="og:title" content="Wilmots (Iran) krijgt flinke opdoffer in kwalificatie voor WK 2022"/>
    <meta property="og:description" content="Marc Wilmots en co zullen nog hard moeten werken om in Qatar te geraken. Iran verloor namelijk met 2-1 op het veld van Irak en staat daarom maar derde in de poule."/>
  </head>
  <body>
    <article>
      <h1>Wilmots (Iran) krijgt flinke opdoffer in kwalificatie voor WK 2022</h1>
      <address>
        <time datetime="2019-11-14T20:00:00+00:00">14 Nov 2019, 20:00</time>
      </address>
      <p>
        <b>Marc Wilmots en co zullen nog hard moeten werken om in Qatar te geraken. Iran verloor namelijk met 2-1 op het veld van Irak en staat daarom maar derde in de poule.</b>
      </p>
      <p>Iran is ingedeeld in een groep met Irak, Bahrein, Hong Kong en Cambodja. De groepswinnaar mag door naar de volgende kwalificatieronde, net als de vier beste tweedes. Iran staat voorlopig maar derde in de groep met een zes op twaalf.</p>
      <p>Tegen Irak leek Wilmots lange tijd op een 1-1 gelijkspel uit te komen, maar in de blessuretijd maakte thuisspeler Alaa Abbas de beslissende 2-1. Irak is daardoor groepsleider met tien punten, terwijl ook Bahrein met acht punten voor Iran staat. Hong Kong en Cambodja doen nauwelijks mee met respectievelijk twee en één punt.</p>
      <p>Wilmots was onlangs nog op weg naar de uitgang bij Iran na een dispuut over zijn betaling. Dat dispuut zou ondertussen wel zijn opgelost.</p>
      <figure>
        <iframe src="https://www.youtube.com/embed/oOw7vnoMIVw" width="560" height="315" data-service="Youtube" scrolling="no"/>
      </figure>
      <aside>Lees meer<br/><a href="https://www.voetbalprimeur.be/nieuws/903362/-wilmots-hervat-zijn-job-als-bondscoach-van-iran-na-financieel-dispuut-.html?itm_source=www.voetbalprimeur.be&amp;itm_medium=highlighted-content">’Wilmots stopt dan toch niet als bondscoach van Iran, dispuut opgelost’</a></aside>
    </article>
  </body>
</html>