<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/india/2019/11/14/JNU-will-be-most-expensive-university-in-india.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-14T22:47:00+00:00"/>
    <meta property="og:title" content="പുതിയ നിരക്ക്: ഫീസിൽ ജെഎൻയു ഒന്നാമതാകും"/>
    <meta property="og:description" content="ന്യൂഡൽഹി ∙ പുതുക്കിയ ഹോസ്റ്റൽ ഫീസ് നിലവിൽ വന്നാൽ ജവാഹർലാൽ നെഹ്റു സർവകലാശാല (ജെഎൻയു) രാജ്യത്തെ ഏറ്റവും ചെലവേറിയ കേന്ദ്ര സർവകലാശാലകളിലൊന്നാകും..Jawaharlal Nehru University (JNU). jnu agitation. fees protest. Malayalam News. Manorama Online. jnu protest.India News. National News. Malayalam News. Manorama Online"/>
  </head>
  <body>
    <article>
      <h1>പുതിയ നിരക്ക്: ഫീസിൽ ജെഎൻയു ഒന്നാമതാകും</h1>
      <address><time datetime="2019-11-14T22:47:00+00:00">14 Nov 2019, 22:47</time> by <a rel="author">ജോ ജേക്കബ്</a></address>
      <p>ന്യൂഡൽഹി ∙ പുതുക്കിയ  ഹോസ്റ്റൽ  ഫീസ്  നിലവിൽ  വന്നാൽ ജവാഹർലാൽ  നെഹ്റു  സർവകലാശാല  (ജെഎൻയു)  രാജ്യത്തെ ഏറ്റവും  ചെലവേറിയ  കേന്ദ്ര  സർവകലാശാലകളിലൊന്നാകും. </p>
      <p>ഹോസ്റ്റലിൽ താമസിക്കുന്ന വിദ്യാർഥികൾക്കു പ്രതിവർഷം 55,000–61,000 രൂപ ഫീസ് നൽകേണ്ടി വരുമെന്നാണു വിലയിരുത്തൽ. </p>
      <p>സ്കോളർഷിപ്പുകൾ ലഭിക്കാത്ത, ദാരിദ്രരേഖയ്ക്ക് താഴെയുള്ള  വിദ്യാർഥികൾക്കു മാത്രമാകും ഇളവു ലഭിക്കുക. നിലവിൽ 27,600 – 32,000 രൂപയാണ് നൽകേണ്ടത്. </p>
      <p>അലഹാബാദ് കേന്ദ്രസർവകലാശാല, വിശ്വഭാരതി സർവകലാശാല, ജാമിയ മിലിയ എന്നീ സ്ഥാപനങ്ങളിലെല്ലാം ജെഎൻയുവിലേക്കാൾ നിരക്കു കുറവാണ്. ഡൽഹി യൂണിവേഴ്സിറ്റിയിൽ പോലും പ്രതിവർഷം 40,000– 50,000 രൂപയേ വരൂ. </p>
      <p>മുൻപു സൗജന്യമായിരുന്ന വൈദ്യുതി, വെള്ള ഉപയോഗത്തിന് ഇനി മുതൽ പണം നൽകണം. മിക്ക സർവകലാശാലകളിലുമില്ലാത്ത സർവീസ് ചാർജും നൽകണമെന്നാണു പുതിയ ചട്ടം. </p>
      <p>ഓരോ  വർഷവും  നിരക്കു  കൂടുന്ന  വിധത്തിലാണു  പുതിയ  ചട്ടം തയാറാക്കിയിരിക്കുന്നതെന്ന് വിദ്യാർഥികൾ  ആരോപിക്കുന്നു.</p>
    </article>
  </body>
</html>