<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18585404-un-director-apple-afirma-ca-elevii-care-folosesc-laptopuri-ieftine-nu-vor-avea-succes"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Un director Apple afirmă că elevii care folosesc laptopuri ieftine nu vor avea succes"/>
    <meta property="og:description" content="Directorul de marketing al companiei Apple, Phill Schiller, a declarat, într-un interviu acordat publicaţiei CNET, că elevii care folosesc laptopuri Chromebook nu vor avea succes."/>
  </head>
  <body>
    <article>
      <h1>Un director Apple afirmă că elevii care folosesc laptopuri ieftine nu vor avea succes</h1>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18585404/1/macbook-unsplash.jpg"/>
      </figure>
      <p>Directorul de marketing al companiei Apple, Phill Schiller, a declarat, într-un interviu acordat publicaţiei CNET, că elevii care folosesc laptopuri Chromebook nu vor avea succes.</p>
      <p>Schiller a mai spus că dispozitivele, care rulează sistemul de operare Chrome OS, dezvoltat de rivala Google, sunt „unelte de testare (n.e. - a elevilor) ieftine”. El a adăugat că elevii care folosesc Chromebook-urile pentru orice altceva decât teste şi extemporale „nu vor avea succes”, potrivit Mediafax.</p>
      <p>Aceste laptopuri, al căror sistem de operare este centrat în jurul browserului de internet Chrome, au devenit foarte populare în şcoli datorită preţurilor accesibile.</p>
      <p>Directorul de marketing al Apple a spus că iPad este „instrumentul suprem pe care un copil poate învăţa”</p>
      <p>Ulterior, după ce interviul a fost publicat, Schiller a venit cu o clarificare pe Twitter. „Să îi ajutăm pe copii să aibă succes a fost mereu misiunea noastră”, a scris el.</p>
      <p>Google a lansat laptopurile Chromebook în 2011. Acestea sunt produse de companie, dar şi de parteneri precum Samsung, Acer sau Dell.</p>
      <related>
        <a href="https://www.descopera.ro/dnews/18573411-cofondatorul-apple-steve-wozniak-afirma-ca-algoritmul-apple-card-a-discriminat-o-pe-sotia-sa"/>
      </related>
      <related>
        <a href="https://www.descopera.ro/dnews/18503568-presedintele-trump-i-a-reprosat-sefului-apple-disparitia-unui-buton"/>
      </related>
      <related>
        <a href="https://www.descopera.ro/cultura/18476333-compania-netflix-recunoaste-ca-va-fi-afectata-de-concurenta-viitoarelor-platforme-apple-si-disney"/>
      </related>
      <related>
        <a href="https://www.descopera.ro/dnews/18469652-apple-muta-productia-iphone-xr-in-india"/>
      </related>
      <related>
        <a href="https://www.descopera.ro/lumea-digitala/18415441-iphone-11-si-iphone-11-nu-pot-fi-reparate-la-centrele-care-nu-au-autorizare-din-partea-apple"/>
      </related>
      <related>
        <a href="https://www.descopera.ro/lumea-digitala/18407176-apple-a-lansat-ultima-versiune-a-ios"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18584643-cadavrul-descoperit-in-iulie-intr-o-rapa-din-oregon-identificat-ca-fiind-al-actorului-charles-levin"/>
        <a href="https://www.descopera.ro/dnews/18582185-primul-zbor-cu-un-elicopter-smurd-pe-noul-heliport-al-spitalului-universitar-bucuresti"/>
        <a href="https://www.descopera.ro/dnews/18579595-prima-tara-din-lume-care-va-introduce-studiul-schimbarilor-climatice-in-scoli"/>
        <a href="https://www.descopera.ro/dnews/18579222-un-ceainic-de-1000-de-lire-sterline-s-a-vandut-cu-17-milioane-de-euro"/>
      </related>
    </article>
  </body>
</html>