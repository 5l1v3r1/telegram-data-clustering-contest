<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954894"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T22:47:46+00:00"/>
    <meta property="og:title" content="‘రుద్రవీణ’ సినిమా చూసి ఇండస్ట్రీకి వచ్చానంటున్న నిర్మాత"/>
    <meta property="og:description" content="ADVT"/>
  </head>
  <body>
    <article>
      <h1>‘రుద్రవీణ’ సినిమా చూసి ఇండస్ట్రీకి వచ్చానంటున్న నిర్మాత</h1>
      <address>
        <time datetime="2019-11-14T22:47:46+00:00">14 Nov 2019, 22:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>‘హుషారు’, ‘కబాలి’, ‘ఇస్మార్ట్‌ శంకర్‌’, ‘గద్దలకొండ గణేష్‌’, ‘రాజుగారిగది 3’ వంటి చిత్రాలను సక్సెస్ ఫుల్‌గా డిస్ట్రిబ్యూట్ చేసి ప్రస్తుతం ‘యాక్షన్’ మూవీతో నిర్మాతగా మారారు శ్రీనివాస్‌ ఆడెపు. మాస్‌ హీరో విశాల్‌, తమన్నా హీరోహీరోయిన్లుగా సుందర్‌ సి. దర్శకత్వంలో రూపొందుతున్న హై ఓల్టేజ్‌ యాక్షన్‌ ఎంటర్‌టైనర్‌ ‘యాక్షన్‌’. శ్రీనివాస్‌ ఆడెపు నిర్మాతగా శ్రీకార్తికేయ సినిమాస్‌ పతాకంపై ఈ చిత్రాన్ని తెలుగు ప్రేక్షకులకు అందిస్తున్నారు. ఈ చిత్రం నవంబర్ ‌15న ప్రపంచవ్యాప్తంగా విడుదలవుతుంది. ఈ సందర్భంగా నిర్మాత, శ్రీకార్తికేయ సినిమాస్‌ అధినేత శ్రీనివాస్‌ ఆడెపు మీడియాతో ముచ్చటించారు.</p>
      <p> </p>
      <p>
        <b>మీ గురించి చెప్పండి</b>
      </p>
      <p>- నేను గత 18 సంవత్సరాలుగా ఇండస్ట్రీలో ఉన్నాను. ఇంజినీరింగ్‌ పూర్తి చేసి సాఫ్ట్‌‌వేర్‌ జాబ్‌ చేశాను. అది అంత సంతృప్తి ఇవ్వలేదు. తర్వాత డైరెక్టర్‌ అవుదామని ఇండస్ట్రీకి వచ్చాను. ఆ క్రమంలోనే 6-7 సినిమాలకి అసిస్టెంట్‌ డైరెక్టర్‌గా చేశాను. ఆ తర్వాత ఎగ్జిబిటర్‌గా మారి కొన్ని సినిమాలకు వర్క్ చేయడం జరిగింది. ఆ తర్వాత డిస్ట్రిబ్యూటర్‌గా మారి ‘హుషారు’, ‘కబాలి’, ‘ఇస్మార్ట్‌ శంకర్‌’, ‘గద్దలకొండ గణేష్‌’, ‘రాజుగారిగది 3’ లాంటి సినిమాలు చేశాను. అన్ని సినిమాలు నాకు మంచి పేరు తీసుకువచ్చాయి. అలాగే ఇప్పుడు ‘యాక్షన్’ చిత్రంతో నిర్మాతగా మీ ముందుకు వస్తున్నాను.</p>
      <p> </p>
      <p>
        <b>ఈ సినిమాతోనే నిర్మాతగా మారడానికి కారణం ఏంటి?</b>
      </p>
      <p>- యాక్షన్ మూవీ టీజర్ చూడగానే నాకు చాలా ఎగ్జైటింగ్‌గా అనిపించి వెంటనే వెళ్లి ఆ సినిమా రైట్స్ కొనడం జరిగింది. నేను డిస్ట్రిబ్యూటర్‌గా సక్సెస్ ఫుల్‌గా రాణించడంతో వారు ఒప్పుకున్నారు. నేను ఇదివరకే నా స్నేహితుడితో కలిసి ఒక సినిమా ప్రారంభించడం జరిగింది. అయితే ఈ సినిమా మా బ్యానర్‌లో రిలీజయ్యే మొదటి సినిమా. అలాగే దాదాపు 600 థియేటర్స్‌కి పైగా ఈ సినిమా విడుదలవుతుంది. మా బేనర్‌లో ఫస్ట్ మూవీ‌నే ఇంత లార్జర్ స్కెల్‌లో రిలీజవ్వడం చాలా సంతోషంగా ఉంది.</p>
      <p> </p>
      <p>
        <b>యాక్షన్ మూవీ ఎలా ఉండబోతుంది?</b>
      </p>
      <p>- యాక్షన్ మూవీ ఆడియన్స్‌కి, విశాల్ అభిమానులకి ఒక విజువల్ ట్రీట్‌లా ఉంటుంది. సినిమా చాలా గ్రాండియర్‌గా ఉండి యాక్షన్ సీక్వెన్సులు అద్భుతంగా ఉంటాయి. ఈ సినిమా నేను తీసుకోవడానికి ఈ సినిమా మేకింగ్ కూడా ఒక కారణం. అలాగే కెజిఎఫ్ సినిమాకు వర్క్ చేసిన యాక్షన్ కొరియోగ్రాఫర్స్ ఈ సినిమాకు వర్క్ చేశారు. ఆ సినిమాలో హీరో ఎలివేషన్స్‌ని మనం ఎప్పటికీ మరచిపోలేము. ఈ సినిమాతో మరోసారి ఆ ఎలివేషన్స్‌ ఎక్స్‌పీరియన్స్ చేయబోతున్నాం.</p>
      <p> </p>
      <p>
        <b>డైరెక్టర్ సుందర్.సి గురించి?</b>
      </p>
      <p>- డైరెక్టర్ సుందర్. సిగారి గురించి చెప్పేంత పెద్ద వాడిని కాదు. ఆయన సినిమాల గురించి మనకు తెలిసిందే. నాకు ఆయన సినిమాల్లో ‘సత్యం శివమ్’ మూవీ చాలా ఇష్టం. అయితే ఈ సినిమా ఆయన అన్ని సినిమాలకు డిఫరెంట్‌గా ఉంటుంది. ఎలాగైనా విశాల్ కెరీర్‌లో ఒక మైల్ స్టోన్ మూవీ అవ్వాలని కసితో ఎంతో కష్టపడి ఈ సినిమాను తెరకెక్కించారు.</p>
      <p> </p>
      <p>
        <b>డైరెక్టర్ అవ్వాలని ఇండస్ట్రీకి వచ్చారు కదా! మీకు ఎలాంటి సినిమాలంటే ఇష్టం?</b>
      </p>
      <p>- నాకు పర్సనల్‌గా హ్యూమన్ ఎమోషన్స్‌ని క్యారీ చేసే మూవీస్ అంటే ఇష్టం. దర్శకుడిగా తప్పకుండా త్వరలోనే మంచి మూవీ తీస్తాను.<b> ‘రుద్రవీణ’ సినిమా చూసి నేను ఇండస్ట్రీకి రావడం జరిగింది.</b></p>
      <p> </p>
      <p>
        <b>డిస్ట్రిబ్యూటర్‌గా ఉండడం కష్టమా? నిర్మాతగా ఉండడం కష్టమా?</b>
      </p>
      <p>- నిర్మాతగా, డిస్ట్రిబ్యూటర్‌గా ఉండడం రెండూ కష్టమే. ఎందుకంటే ఇండస్ట్రీలో దేని పోరాటం దానిదే.</p>
      <p> </p>
      <p>
        <b>రానా గారితో రాప్ సాంగ్ చేయించాలనే ఆలోచన ఎవరిది?</b>
      </p>
      <p>- అది నేను, విశాల్ అన్న కూర్చొని అనుకోవడం జరిగింది. తెలుగులో ఏదయినా సంథింగ్ స్పెషల్ అనేలా ఉండాలి అనుకోని రాప్ చేయించడం జరిగింది. రానాగారి వాయిస్‌కి ఎంత మంది ఫ్యాన్స్ ఉన్నారో మీకు తెలుసు అందుకే నేను, విశాల్ అన్న అలాగే మ్యూజిక్ డైరెక్టర్ హిప్‌హాప్‌తమిళ కూర్చొని ఈ సాంగ్ చేశాం. ఆ పాటకు మంచి క్రేజ్ వచ్చింది.</p>
      <p> </p>
      <p>
        <b>హీరోయిన్ తమన్నా గురించి?</b>
      </p>
      <p>- తమన్నా ఎంత మంచి పెర్ఫార్మరో అనేది అందరికీ తెలుసు. అయితే గొప్ప చారిత్రాత్మక చిత్రం ‘సైరా’లో ఆమె రోల్‌కి మంచి ప్రశంసలు వచ్చాయి. ఆ క్యారెక్టర్ ప్రతి ఒక్కరికి కనెక్ట్ అయింది. ఈ సినిమాలో కూడా చాలా కష్టమైన యాక్షన్ ఎపిసోడ్స్ చేయడం జరిగింది. తప్పకుండా ‘యాక్షన్’ సినిమా కూడా ఆమెకి మంచి పేరు తీసుకువస్తుంది అని నమ్ముతున్నాను.</p>
    </article>
  </body>
</html>