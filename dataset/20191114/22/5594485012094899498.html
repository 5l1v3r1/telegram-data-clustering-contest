<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/shofor-na-avtobus-v-plovdiv-nakara-ptnitsi-da-izzhiveyat-golyam-koshmar_news709360.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T22:15:00+00:00"/>
    <meta property="og:title" content="Шофьор на автобус в Пловдив накара пътници да изживеят голям кошмар"/>
    <meta property="og:description" content="Неприятната случка се разиграла в автобус, движещ се по линия №10"/>
  </head>
  <body>
    <article>
      <h1>Шофьор на автобус в Пловдив накара пътници да изживеят голям кошмар</h1>
      <h2>Неприятната случка се разиграла в автобус, движещ се по линия №10</h2>
      <address>
        <time datetime="2019-11-14T22:15:00+00:00">14 Nov 2019, 22:15</time>
      </address>
      <p>https://blitz.bg/obshtestvo/regioni/shofor-na-avtobus-v-plovdiv-nakara-ptnitsi-da-izzhiveyat-golyam-koshmar_news709360.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573759170-1.jpg"/>
      </figure>
      <p><b>Пътуването в автобус от градския транспорт в Пловдив заприлича на возене в скоростно влакче. Шофьорът на рейс, обслужващ линия №10, със сигурност е успял да вдигне адреналина на пътниците, след като грубо погазил правилата за движение, разказва очевидец, цитиран от <a href="https://trafficnews.bg/absurdi/barzi-i-iarostni-plovdivski-avtobus-shofyor-izpravi-160515/">"Трафик"</a>. Неприятната случка се разиграла във вторник вечерта, малко след 20:00 часа.</b><br/> <br/>"През цялото пътуване шофьорът се движеше с несъобразена скорост. Усетих как превишава на няколко пъти. Псуваше, потеше се, бършеше се през цялото време. Имаше около 8-9 пътници, които не смееха "гък" да кажат, само се споглеждаха", разказва очевидец, впуснал се неволно в "приключението". <br/> <br/>По време на курса водачът пропуснал и една от спирките - тази в подлеза на улица "Гладстон". Приближавайки, той забелязал, че там чака пътничка. Намалил скоростта, а жената се приготвила да се качи в автобуса. <br/> <br/>"Внезапно включи на по-висока предавка и отпраши, без да спре", разказва още читателят ни. Очевидци описват поведението на мъжа зад волана като рисково, а според разказа им мъжът е изглеждал неадекватен. <br/> <br/>Наш репортер направи няколко опита да се свърже по телефона с фирмата "Автотранс 2000", която обслужва линията. За съжаление никой не отговори на посочения телефон. Все още няма отговор и на запитването, отправено по електронната поща.</p>
    </article>
  </body>
</html>