<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640049/%D9%88%D8%B1%D9%88%D8%AF-%D8%B2%D8%A7%D9%85%D8%A8%DB%8C%E2%80%8C%D9%87%D8%A7-%D8%A8%D9%87-%D8%A8%D8%A7%D8%B2%DB%8C-call-of-duty-mobile"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T22:46:00+00:00"/>
    <meta property="og:title" content="ورود زامبی‌ها به بازی Call of Duty Mobile"/>
    <meta property="og:description" content="براساس اخبار منتشر شده از سوی برخی منابع آگاه، بروزرسانی آینده بازی Call of Duty Mobile، بخش زامبی مود را به این بازی اضافه خواهد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640049/%D9%88%D8%B1%D9%88%D8%AF-%D8%B2%D8%A7%D9%85%D8%A8%DB%8C%E2%80%8C%D9%87%D8%A7-%D8%A8%D9%87-%D8%A8%D8%A7%D8%B2%DB%8C-call-of-duty-mobile">ورود زامبی‌ها به بازی Call of Duty Mobile</a>
      </h1>
      <h2>براساس اخبار منتشر شده از سوی برخی منابع آگاه، بروزرسانی آینده بازی Call of Duty Mobile، بخش زامبی مود را به این بازی اضافه خواهد کرد.</h2>
      <address><time datetime="2019-11-14T22:46:00+00:00">14 Nov 2019, 22:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بازی Call of Duty Mobile در حال حاضر پرطرفدارترین عنوان موجود برای تلفن‌های همراه است که در عرض چند روز توانست به چند میلیون دانلود دست پیدا کند. این بازی که توسط شرکت اکتیویژن طراحی شده است، چند روز پس از عرضه بازی Call of Duty: Modern Warfare وارد فروشگاه‌های تلفن همراه شد و می‌توان گفت در حال حاضر این عنوان یکی از مهم‌ترین بازی‌های شرکت اکتیویژن به شمار می‌آید.</p>
      <p>این بازی دارای دو بخش چند نفره و بتل رویال است که بخش چند نفره این بازی دارای چندین نقشه بوده و گیمرهای بسیار زیادی این بخش از بازی را اجرا می‌کنند. بخش بتل رویال این بازی هم مانند عناوین PUBG و Fortnite بوده و گیمرها در این بخش پس از ورود به بازی باید به دنبال اسلحه و زره بگردند. به طور کلی این بازی اصلی‌ترین رقیب دو عنوان PUBG و Fortnite بوده و با توجه به گرافیک و سرعت اجرای مناسب، می‌تواند جانشین این دو بازی باشد.</p>
      <p>اما این عنوان بر خلاف سایر عناوین آنلاین موجود در بازار که دارای بخش زامبی مود هستند و در آن گیمرها باید به کمک یکدیگر به مبارزه با زامبی‌ها مشغول شوند، فاقد این بخش بوده و می‌توان گفت نقطه ضعف این بازی در حال حاضر صرفا محدود به همین بخش می‌شود. اما به تازگی برخی از منابع آگاه اعلام کردند که بخش زامبی مود در ماه جاری وارد بازی Call of Duty Mobile خواهد شد و گیمرها می‌توانند این بخش را اجرا کنند.</p>
      <p>هنوز مشخص نیست که این بخش از بازی به صورت موقت در دسترس گیمرها قرار می‌گیرد و به عنوان رویدادی به بازی اضافه خواهد شد یا به صورت دائمی و در کنار سایر بخش‌های بازی برای همیشه به بازی اضافه خواهد شد؛ از طرفی هم در منوی بازی بخشی وجود دارد که غیر فعال است و انتظار می‌رود این بخش همان حالت حالت زامبی مود در بازی باشد.</p>
    </article>
  </body>
</html>