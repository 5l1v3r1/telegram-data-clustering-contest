<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2036669/kontra-gia-tin-anakataskevi-tis-panagias-ton-parision.html"/>
    <meta property="og:site_name" content="News.gr"/>
    <meta property="article:published_time" content="2019-11-14T22:01:22+00:00"/>
    <meta property="og:title" content="«Κόντρα» για την ανακατασκευή της Παναγίας των Παρισίων"/>
    <meta property="og:description" content="Δίλημμα αν το νέο καμπαναριό θα είναι «σύγχρονο ή μεσαιωνικό»"/>
  </head>
  <body>
    <article>
      <h1>«Κόντρα» για την ανακατασκευή της Παναγίας των Παρισίων</h1>
      <address>
        <time datetime="2019-11-14T22:01:22+00:00">14 Nov 2019, 22:01</time>
      </address>
      <h3>Δίλημμα αν το νέο καμπαναριό θα είναι «σύγχρονο ή μεσαιωνικό»</h3>
      <p>Διαμάχη έχει ξεσπάσει στο Παρίσι σχετικά με την αποκατάσταση των ζημιών της <a href="https://www.news.gr/tag/panagia-ton-parision"><b>Παναγίας των Παρισίων</b></a>, μετά την καταστροφική πυρκαγιά του περασμένου Απριλίου που προκάλεσε τεράστιες ζημιές στον ιστορικό Καθεδρικό ναό της <a href="https://www.news.gr/tag/gallia"><b>γαλλικής</b></a> πρωτεύουσας.</p>
      <p>Σύμφωνα με το BBC, η κόντρα εξελίσσεται μεταξύ του στρατηγού Jean-Louis Georgelin και του αρχιτέκτονα Philippe Villeneuve, οι οποίοι διαφωνούν για το αν το νέο κωδωνοστάσιο της «Νοτρ Νταμ» πρέπει να δείχνει μοντέρνο ή μεσαιωνικό.</p>
      <p>Ο Γάλλος πρόεδρος Εμανουέλ Μακρόν έχει θέσει διορία πέντε ετών, προκειμένου να ολοκληρωθεί το μεγάλο αυτό εγχείρημα αποκατάστασης των ζημιών. Ειδικοί προειδοποιούν ότι ίσως αυτός ο στόχος να είναι πολύ φιλόδοξος με τον αρχιτέκτονα Villeneuve να επισημαίνει ότι κάτι τέτοιο μπορεί να γίνει εφικτό, μόνο εφόσον το κωδωνοστάσιο είναι μία ρέπλικα (πιστό αντίγραφο) εκείνου που κάηκε.</p>
      <p>Ωστόσο τόσο ο Μακρόν όσο και ο στρατηγός Georgelin, είναι της «τάσης» που υποστηρίζει μία πιο σύγχρονη κατασκευή.</p>
      <p>Σύμφωνα δε με το γαλλικό πρακτορείο ειδήσεων AFP, ο Georgelin επιτέθηκε στον αρχιτέκτονα λέγοντας τη χαρακτηριστική φράση: «Θα ήταν καλύτερα να βουλώσει το στόμα του», συμπληρώνοντας στη συνέχεια: «Θα πρέπει όλοι οι εμπλεκόμενοι να κινηθούμε με σοφία ώστε να κάνουμε την καλύτερη δυνατή επιλογή για την Παναγία των Παρισίων, το Παρίσι και ολόκληρο τον κόσμο».</p>
      <p>Η τελική απόφαση για το καμπαναριό του Καθεδρικού, θα ληφθεί το 2021. Μετά την εφιαλτική πυρκαγιά της 15ης Απριλίου, εκατοντάδεις χιλιάδες ευρώ έχουν ήδη συγκεντρωθεί για τα έργα αποκατάστασης των ζημιών.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2010482/ekdikisi-gia-tin-panagia-ton-parision-i-epithesi-se-temenos-sti-gallia.html"/>
        <a href="https://www.news.gr/kosmos/article/1858895/apilite-xana-i-panagia-ton-parision-o-kafsonas-sti-gallia-ferni-konta-ton-kindino-katarrefsis-tou-troulou.html"/>
        <a href="https://www.news.gr/kosmos/article/1807156/nea-dedomena-apo-tis-arches-gia-tin-pirkagia-stin-panagia-ton-parision.html"/>
      </related>
    </article>
  </body>
</html>