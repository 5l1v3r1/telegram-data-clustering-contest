<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/sastavat-na-novata-evrokomisija-prodalzhava-da-e-nejasen.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T22:02:00+00:00"/>
    <meta property="og:title" content="Съставът на новата Еврокомисия продължава да е неясен"/>
    <meta property="og:description" content="Европейския парламент изслушаха трима нови кандидат-комисари, но одобри двама"/>
  </head>
  <body>
    <article>
      <h1>Съставът на новата Еврокомисия продължава да е неясен</h1>
      <h2>Европейския парламент изслушаха трима нови кандидат-комисари, но одобри двама</h2>
      <address>
        <time datetime="2019-11-14T22:02:00+00:00">14 Nov 2019, 22:02</time>
      </address>
      <figure>
        <video src="https://vid.btv.bg/btvnews/2019/11/14/novata_EK_1573767017-1.mp4"/>
      </figure>
      <p>Продължава да е неясен съставът на новата Еврокомисия. Комисиите в Европейския парламент изслушаха трима нови кандидат-комисари, но одобрение получиха само французинът Тиери Бретон и румънката Адина Йоана Вълян. Представителят на Унгария ще трябва да дава допълнителни писмени разяснения.</p>
      <p>До допълнителните изслушвания се стигна, след като евродепутатите отхвърлиха предишните кандидатури на трите страни. Новото предложение на Будапеща Оливер Вархели срещна съпротива заради компетенциите му в ресора Разширяване, за който той ще трябва да отговаря.</p>
      <p>Първоначално съмнения имаше и за френския кандидат Тиери Бретон. Видният френски икономист трябваше да разпродаде участията си във всички свои инвестиции, за да изпълни критериите за член на Европейската комисия.</p>
      <p>В състава на комисията на Урсула фон ден Лайен трябва да има и представител на Великобритания. Тъй като правителството на Борис Джонсън не посочи свой кандидат, Брюксел ще предприеме наказателна процедура срещу Лондон.</p>
    </article>
  </body>
</html>