<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_vyatrovicha-zareyestruvali-narodnim-deputatom/938269"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T22:21:00+00:00"/>
    <meta property="og:title" content="В'ятровича зареєстрували народним депутатом"/>
    <meta property="og:description" content="Екс-директора Інституту національної пам'яті Володимира В'ятровича зареєстрували народним депутатом від &quot;Європейської солідарності&quot;. Відповідні рішення прийняли на засіданні ЦВК у четвер увечері, повідомляє Укрінформ. Спочатку ЦВК прийняв рішення про виключення з виборчого списку ..."/>
  </head>
  <body>
    <article>
      <h1>В'ятровича зареєстрували народним депутатом</h1>
      <address><time datetime="2019-11-14T22:21:00+00:00">14 Nov 2019, 22:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938269_w_300.jpg?v=0"/>
        <figcaption>В'ятрович увійшов до Верховної Ради. Фото: hronika.info</figcaption>
      </figure>
      <p>Екс-директора Інституту національної пам'яті <b>Володимира В'ятровича</b> зареєстрували народним депутатом від "Європейської солідарності".</p>
      <p>Відповідні рішення прийняли на засіданні ЦВК у четвер увечері, повідомляє <a href="https://www.ukrinform.ua/rubric-polytics/2818478-cvk-zareestruvala-vatrovica-narodnim-deputatom.html">Укрінформ</a>.</p>
      <p>Спочатку ЦВК прийняв рішення про виключення з виборчого списку "Європейської Солідарності" <b>Наталії Бойко</b> в зв'язку з поданою заявою. Потім визнав обраним та зареєстрував народним депутатом В'ятровича, обраного в загальнодержавному виборчому окрузі під час позачергових парламентських виборів 21 липня від партії "Європейська солідарність".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_vyatrovich-stane-narodnim-deputatom/937856"/>
      </related>
      <p>В'ятрович став нардепом замість <b>Ірини Луценко</b>. Вона подала відповідну заяву 4 листопада, пояснивши відставку станом здоров'я.</p>
      <blockquote>Збираюсь <a href="https://gazeta.ua/articles/politics/_vyatrovich-rozpoviv-chomu-jde-v-radu/937913">будувати український світ і зупиняти "русский мир"</a>. Написав історик, колишній директор Інституту національної пам'яті Володимир В'ятрович, який стане народним депутатом замість Ірини Луценко, у Facebook.</blockquote>
    </article>
  </body>
</html>