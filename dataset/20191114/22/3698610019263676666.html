<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/vlada-ozvuchila-dva-scenariyi-schodo-kursu-na-2020-rik-329703_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T22:04:00+00:00"/>
    <meta property="og:title" content="Влада озвучила два сценарії щодо курсу на 2020 рік"/>
    <meta property="og:description" content="В залежності від кількості інвестицій курс гривні у 2020 році може змінюватися."/>
  </head>
  <body>
    <article>
      <h1>Влада озвучила два сценарії щодо курсу на 2020 рік</h1>
      <h2>В залежності від кількості інвестицій курс гривні у 2020 році може змінюватися.</h2>
      <address>
        <time datetime="2019-11-14T22:04:00+00:00">14 Nov 2019, 22:04</time>
      </address>
      <p>У Міністерстві економіки, торгівлі і сільського господарства спрогнозували два сценарії на 2020 рік <b><a href="https://dt.ua/ECONOMICS/kurs-nacbanku-grivnya-prodovzhuye-zmicnyuvatisya-329606_.html">за курсом гривні</a></b>. Про це повідомив глава міністерства Тимофій Милованов.</p>
      <p>За його словами, уряд очікує середньорічний обмінний курс долара близько 27 гривень, при цьому при оптимістичному сценарії курс може скласти 24 грн/долар.</p>
      <p>"Курс долара не закладається в бюджет, закладається в бюджет надходження від імпорту тощо. Курс долара використовується в розрахунках і прогнозах для того, щоб розрахувати такі надходження. У нас є два сценарії, в одному з них курс 27 грн за долар, а в іншому сценарії, який більш оптимістичний і виходить з розрахунку великих інвестицій, курс закладається в розмірі близько 24 грн", - сказав Милованов.</p>
      <p>За його словами, курс долара залежить від того, який обсяг інвестицій буде заходити в Україну.</p>
      <p>"Буде довіра до України - як внутрішні, так і зовнішні інвестиції", - сказав Милованов і додав, що за песимістичним сценарієм в наступному році очікуються інвестиції в розмірі 3 млрд дол., а за оптимістичним - 6 млрд дол.</p>
      <p>Раніше повідомлялося про те, що <b><a href="https://dt.ua/ECONOMICS/biznes-prognozuye-na-nastupniy-rik-kurs-28-grn-1-324316_.html">бізнес прогнозує на наступний рік курс</a></b> 28 грн/долар.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>