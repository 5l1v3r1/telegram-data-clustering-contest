<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903799/ek-kwalificatie-ronaldo-de-grote-man-voor-portugal-engeland-zeker-van-ek.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T22:53:00+00:00"/>
    <meta property="og:title" content="EK-kwalificatie: Ronaldo de grote man voor Portugal, Engeland zeker van EK"/>
    <meta property="og:description" content="Portugal heeft donderdag een grote stap gezet richting het EK 2020. Engeland kan de koffers reeds pakken na een zevenklapper tegen Montenegro. Cristiano Ronaldo en Harry Kane waren goud waard voor hun landen en maakten elk een hattrick."/>
  </head>
  <body>
    <article>
      <h1>EK-kwalificatie: Ronaldo de grote man voor Portugal, Engeland zeker van EK</h1>
      <address>
        <time datetime="2019-11-14T22:53:00+00:00">14 Nov 2019, 22:53</time>
      </address>
      <p>
        <b>Portugal heeft donderdag een grote stap gezet richting het EK 2020. Engeland kan de koffers reeds pakken na een zevenklapper tegen Montenegro. Cristiano Ronaldo en Harry Kane waren goud waard voor hun landen en maakten elk een hattrick.</b>
      </p>
      <p><b>Portugal - Litouwen 6-0</b><br/>Portugal moest na de verrassende nederlaag tegen groepswinnaar Oekraïne (2-1) in poule B nog aan de bak, maar Ronaldo nam zijn land bij de hand tegen Litouwen. De superster rekende af met de vraagtekens over zijn fitheid. Na een overtreding op de 34-jarige aanvaller ging de bal op de stip en dat buitenkansje benutte hij zelf. Ronaldo schoot op schitterende wijze de 2-0 binnen, waarmee het verzet van de bezoekers was gebroken.</p>
      <p>Pizzi, Goncalo Paciencia en Bernardo Silva voerden de score na rust op. Grote man was echter Ronaldo, die na 65 minuten voor de 6-0 tekende. Dat was zijn 98e interlandgoal voor Portugal. PSV'er. Door de zege houdt nummer twee Portugal een punt voorsprong op Servië, dat met 3-2 won van Luxemburg. Aleksander Mitrovic scoorde twee keer,</p>
      <p>Als Portugal zondag wint van Luxemburg is het zeker van het EK. Servië moet winnen van Oekraïne en kan enkel hopen op een misstap van de Portugezen.</p>
      <p><b>Engeland - Montenegro 7-0</b><br/>Engeland verzekerde zich op overtuigende wijze van een EK-ticket. In de duizendste interland in de geschiedenis waren The Three Lions met 7-0 te sterk voor Montenegro.Zonder de geschorste Raheem Sterling trakteerden de Engelsen de fans op een galavoorstelling. Harry Kane was de grote man met drie treffers, maar ook Alex Oxlade-Chamberlain en Marcus Rashford scoorden al voor rust: 5-0. Via Aleksandar Sofranac (eigen doelpunt) en Tammy Abraham werd het uiteindelijk zelfs 7-0.</p>
      <p>In het spoor van Engeland kwalificeerde ook Tsjechië zich voor het EK. De Tsjechen streden in een rechtstreeks duel met Kosovo om de tweede plek in groep A en het thuisland trok aan het langste eind: 2-1.</p>
      <p><b>Frankrijk - Moldavië 2-1</b><br/>Frankrijk was door de remise van Turkije tegen IJsland (0-0) reeds zeker van het EK, maar dat heugelijke nieuws werd nog bijna verstoord. De regerend wereldkampioen kwam tegen Moldavië al snel op achterstand na geschutter van Clement Lenglet. Raphaël Varane tekende voor de 1-1. Pas in de slotfase viel de winnende: Giroud benutte een penalty.</p>
    </article>
  </body>
</html>