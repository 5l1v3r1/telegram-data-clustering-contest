<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/14/charliiz-teron-vdyhnovenie-za-stil.429674"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T22:10:00+00:00"/>
    <meta property="og:title" content="Чарлийз Терон - вдъхновение за стил"/>
    <meta property="og:description" content="Актрисата има вкус за дрехи и аксесоари | Dnes.bg"/>
  </head>
  <body>
    <article>
      <h1>Чарлийз Терон - вдъхновение за стил</h1>
      <h2>Актрисата има вкус за дрехи и аксесоари</h2>
      <address><time datetime="2019-11-14T22:10:00+00:00">14 Nov 2019, 22:10</time> by <a rel="author" href="https://www.dnes.bg/author/266" target="_blank">Криси Табачка</a></address>
      <p>Независимо дали е на червения килим и в ежедневието си, Чарлийз Терон винаги е добър пример за модно вдъхновение.</p>
      <p>Актрисата, която наскоро наложи тенденцията на късите прически, сега навлиза в света на модата с истински пример за дързост в облеклото.</p>
      <p>Папараци уловиха Чарлийз Терон в класически блейзър, комбиниран със сребърни джинси. И двата компонента са част от колекцията на Isabel Marant за Resort 2020 година.</p>
      <p>Ако се чудите как изглежда висшата мода по улиците – това е един от най-добрите възможни примери.</p>
      <p>Наглед класическата комбинация е разчупена с много характер от сребърните джинси, които ясно контрастират с металните си отблясъци.</p>
      <p>Под блейзъра се подава класическа бяла тениска, а цялостната визия е завършена от ниски лачени обувки, част от колекцията на Pierre Hardy. И макар на теория да ви се струва невъзможно да комбинирате метал и лак – ето, че има как да го направим стилно.</p>
      <p>И ако утре се чудите какво да облечете – погледнете какво е носила последно Чарлийз Терон и със сигурност ще ви дойдат много идеи.</p>
      <p>
        <b>Още новини за мода</b>
        <i>
          <b>
            <a href="https://www.tialoto.bg/c/5-moda">четете в Tialoto.bg</a>
          </b>
        </i>
      </p>
      <p> </p>
    </article>
  </body>
</html>