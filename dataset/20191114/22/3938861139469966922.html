<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_poroshenko-pro-prijnyattya-proektu-rezolyuciyi-oon-po-krimu-mizhnarodna-vidpovidalnist-rosiyi-neminucha/938271"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T22:51:00+00:00"/>
    <meta property="og:title" content="Порошенко про прийняття проекту резолюції ООН по Криму: Міжнародна відповідальність Росії неминуча"/>
    <meta property="og:description" content="Прийняття проекту резолюції Третім комітетом Генеральної Асамблеї ООН, згідно з яким засуджується агресія Росії в окупованому Криму, підсилює позиції Києва в міжнародних судах. Про це на своєму каналі в Telegram повідомив п'ятий президент України Петро Порошенко, інформує ДС. &quot;Чудова ..."/>
  </head>
  <body>
    <article>
      <h1>Порошенко про прийняття проекту резолюції ООН по Криму: Міжнародна відповідальність Росії неминуча</h1>
      <address><time datetime="2019-11-14T22:51:00+00:00">14 Nov 2019, 22:51</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938271_w_300.jpg?v=0"/>
        <figcaption>Фото: LIGA.net</figcaption>
      </figure>
      <p>Прийняття проекту резолюції Третім комітетом Генеральної Асамблеї ООН, згідно з яким засуджується агресія Росії в окупованому Криму, підсилює позиції Києва в міжнародних судах.</p>
      <p>Про це на своєму каналі в Telegram повідомив п'ятий президент України Петро Порошенко, інформує <a href="http://www.dsnews.ua/politics/poroshenko-o-prinyatii-proekta-rezolyutsii-oon-po-krymu-mezhdunarodnaya-14112019215900">ДС</a>.</p>
      <p>"Чудова новина з Нью-Йорка, де на рівні третього комітету схвалено проект нової резолюції ГА ООН "Ситуація з правами людини в Автономній Республіці Крим і Севастополі, Україна", - написав він.</p>
      <p>Порошенко додав, що українська влада робила все всі попередні роки, починаючи з резолюції Генеральної Асамблеї в підтримку суверенітету і територіальної цілісності України ще від 2014 року.</p>
      <p>"Вкрай важливо, що така позиція ООН зміцнює як міжнародну єдність і солідарність з нашою державою, так і позиції України в міжнародних судах. Це наша зброя для переговорів з Росією з позиції національних інтересів і з позиції сили права, в рамках мінського і нормандського треків. Треба їм ефективно скористатися для миру в інтересах України і всього вільного світу, а не Росії як агресора", - вказав п'ятий президент України</p>
      <p>За його словами, міжнародна відповідальність Росії за її "грубу агресію, вкрадені території, знищені права людини під окупацією неминуча".</p>
      <p>Порошенко подякував державам-членам ООН за незмінну підтримку України.</p>
      <p>Нагадаємо, сьогодні, 14 листопада, Третій комітет Генасамблеї ООН ухвалив проект резолюції, згідно з яким Росія засуджується за систематичне порушення прав людини в окупованому Криму і її дії на півострові визначені як агресія. Резолюція отримала 67 голосів "за" і 23 - "проти.</p>
    </article>
  </body>
</html>