<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10691--turnaj-mistru-postup-slavi-federer-djokovic-zakonci-sezonu-jako-druhy"/>
    <meta property="og:site_name" content="Tenisový svět"/>
    <meta property="article:published_time" content="2019-11-14T22:35:00+00:00"/>
    <meta property="og:title" content="Turnaj mistrů: Postup slaví Federer. Djokovič zakončí sezónu jako druhý"/>
    <meta property="og:description" content="Velký zápas Turnaje mistrů lépe zvládl Roger Federer. Švýcarský tenista porazil Novaka Djokoviče ve dvou setech a může se těšit na sobotní semifinále. Dominic Thiem, který měl před závěrečnými zápasy jistotu prvního místa ve skupině, nezvládl duel proti Matteo Berrettinimu."/>
  </head>
  <body>
    <article>
      <h1>Turnaj mistrů: Postup slaví Federer. Djokovič zakončí sezónu jako druhý</h1>
      <address>
        <time datetime="2019-11-14T22:35:00+00:00">14 Nov 2019, 22:35</time>
      </address>
      <p>
        <b>Velký zápas Turnaje mistrů lépe zvládl Roger Federer. Švýcarský tenista porazil Novaka Djokoviče ve dvou setech a může se těšit na sobotní semifinále. Dominic Thiem, který měl před závěrečnými zápasy jistotu prvního místa ve skupině, nezvládl duel proti Matteo Berrettinimu.</b>
      </p>
      <p><b>Federer přehrál Djokoviče a vybojoval semifinále</b><br/>Roger Federer (3.) nebude chybět v semifinále Turnaje mistrů. V závěrečném utkání skupiny přehrál Novaka Djokoviče (2.) 6:4, 6:3 a stále tak živí šanci na trofej. Djokovič letošní sezónu zakončí na druhém místě žebříčku, první bude Rafael Nadal.</p>
      <p><b>TM: Berrettini zdolal Thiema, připsal si první výhru</b><br/>Závěrečný zápas na Turnaji mistrů absolvoval ve čtvrtek Ital Matteo Berrettini (8.). V utkání s jistým postupujícím do semifinále, Dominicem Thiemem (5.), uzavřel svou premiérovou účast výhrou 7:6(3), 6:3.</p>
      <p>Ital byl v utkání lepším hráčem, a byť se mu nepovedlo první set doservírovat, v tiebreaku ho už získal hladce 7:3. Ve druhé sadě rozhodl o svém vítězství v šesté hře, kdy prorazil Thiemovi podání a k brejkbolu ho posléze už nepustil.</p>
      <p><b><u>Program</u></b><br/><b>Kubot (POL), Melo (BRA)</b> – R. Ram (USA), Salisbury (GBR) 6:7(5), 6:4, 10:7<br/>Dominic Thiem (AUT) – <b>Matteo Berrettini (ITA)</b> 6:7(3), 3:6<br/>Klaasen (RSA), Venus (NZL) – <b>Dodig (CRO), Polášek (SVK)</b> 6:7(4), 4:6<br/>Novak Djokovič (SRB) – <b>Roger Federer (SUI)</b> 4:6, 4:6</p>
      <footer>Jan Vojkůvka, foto: Twitter: Sport News Today</footer>
    </article>
  </body>
</html>