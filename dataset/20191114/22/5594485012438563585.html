<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/lechkov-khvrlyam-se-vednaga-pod-nyakoya-kola-ako-ste-chuli-da_443206.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-14T22:12:00+00:00"/>
    <meta property="og:title" content="Лечков: Хвърлям се веднага под някоя кола, ако сте чули да..."/>
    <meta property="og:description" content="Като играете карти, показвате ли си картите?"/>
  </head>
  <body>
    <article>
      <h1>Лечков: Хвърлям се веднага под някоя кола, ако сте чули да...</h1>
      <h2>Като играете карти, показвате ли си картите?</h2>
      <address>
        <time datetime="2019-11-14T22:12:00+00:00">14 Nov 2019, 22:12</time>
      </address>
      <figure>
        <img src="https://static.blitz.bg/documents/thumbnails/sport/780/201911/1573762327gettyimages-1174220725.jpg"/>
        <figcaption>снимка: LAP.bg</figcaption>
      </figure>
      <p>Вицепрезидентът на БФС Йордан Лечков говори след загубата на националния тим от Парагвай с 0:1 в контрола и за пореден път категорично отрече да е подавал оставка. Според него футболистите трябва да изнасят тежестта на терена и проблемът не е в треньора. Лечков коментира и спора между него и Михаил Касабов, който наскоро беше вписан за президент на футболната централа. Преди два дни Лечков обяви, че е внесъл жалба в съда срещу настоящия президент на БФС, като според него наследник на Борислав Михайлов трябва да е той, а не Касабов.</p>
      <p>„Няма какво да се изненадваме от представянето. Треньорът имаше право на ротации. Резултатът не е положителен и е лошо, че не успяваме да вкараме гол. Мисля, че се уверихте, че проблемът не е в треньора и това съм го казвал и преди. Футболистите са тези, които трябва да печелят мачове. Темата с българския футбол е дълга. Трябва да се работи много, за да се извадят добри играчи. Например в техния състав Алмирон направи разликата и в двата отбора. Добре е, че има тази Лига на нациите, чакаме вторник, за да видим с кой ще играем евентуално. Това е шанс, трябва да се концентрираме върху него. Колкото и минимален да изглежда, трябва да се концентрираме“, коментира вицепрезидентът след загубата.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p>„Не бих казал, че седмицата е бурна за БФС. Месецът е бурен, необяснимо за мен защо. Футболистите са тези, които играят и двата мача, и в двата загубихме. В момента съм първи вицепрезидент и все още съм такъв. Не съм подавал оставка. Има си устав и всичко, което правя е само и единствено по устав. Конгресът ме е гласувал да съм вицепрезидент и изпълнявам задълженията си. Има си докладчик и там не пише аз да съм подавал оставка. Не нося отговорност за чужди действия. Футболният съюз като ръководство е постигнало не малко за последните 14 години. Аз не съм говорил за Конгрес. Ние в момента караме мандата си. Имаме подадена оставка, която трябва да бъде приета и гласувана на Конгрес. Готов съм да си довърша мандата. От моята уста чули ли сте аз да говоря за конгрес? Имаме една подадена оставка, на Боби Михайлов, която трябва да бъде гласувана на конгрес. Ако от моята уста сте чули "конгрес", се хвърлям веднага под някоя кола. Това, което се случи, все още нямам обяснение. Като играете карти, показвате ли си картите? Уставът е категоричен, ние се избираме на конгрес. Бърза работа нямам", завърши Лечков.</p>
    </article>
  </body>
</html>