<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/cultura/18586448-tabloul-de-claude-monet-care-a-fost-cumparat-pentru-276-milioane-de-dolari"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Tabloul de Claude Monet care a fost cumpărat pentru 27,6 milioane de dolari"/>
    <meta property="og:description" content="Un tablou de Claude Monet a stabilit recordul licitaţiei dedicate impresioniştilor săptămâna aceasta, la New York, de casa Sotheby fiind adjudecat pentru suma de 27,6 milioane de dolari."/>
  </head>
  <body>
    <article>
      <h1>Tabloul de Claude Monet care a fost cumpărat pentru 27,6 milioane de dolari</h1>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author" href="https://www.descopera.ro/autor/razvan-tupa" target="_blank">Razvan Tupa</a></address>
      <figure>
        <img src="https://storage0.dms.mpinteractiv.ro/media/401/321/5106/18586448/1/tabloul-charing-cross-bridge-al-lui-claude-monet.jpg"/>
      </figure>
      <p>Un tablou de Claude Monet a stabilit recordul licitaţiei dedicate impresioniştilor săptămâna aceasta, la New York, de casa Sotheby fiind adjudecat pentru suma de 27,6 milioane de dolari.</p>
      <p>Lucrarea lui Claude Monet a fost articolul care s-a vândut cel mai bine la licitaţia casei Sotheby’s.</p>
      <p>Toate cele patru seri dedicate de Sotheby’s 47 picturii impresioniste au fost dominate de lucrări de Monet. În luna mai, tabloul ”Meules” (1890–91), al artistului francez a stabilit un record fiind vândut cu 110,7 milioane de dolari, potrivit Mediafax.</p>
      <p>Cu toate acestea, şedinţa de marţi a avut încasări totale de numai 209 milioane de dolari, depăşind suma de 191,9 milioane de dolari adunată în şedinţa dedicată luni de cei de la Christie’s artei impresioniste şi moderne. Cifra a fost mult mai modestă decât cea de 315,4 millioane de dolari, la cât s-a ridicat totalul vânzărilor ediţiei de anul trecut a licitaţiei sau decât cea de 349,8 milioane de dolari înregistrată în luna mai. Suma scăzută a fost determinată şi de retragerea a trei loturi de obiecte din vânzare şi eşecul adjudecării pentru alte opt, din cele 53 de loturi anunţate.</p>
      <p>Tabloul lui Monet ”Charing Cross Bridge” (1903) era estimat undeva între 20 şi 30 de milioane de dolari. Până la urmă, preţul la care a fost adjudecat a fost de 24 de milioane de dolari, după adăugarea taxelor şi comisioanelor, ajungând la 27,6 milioane de dolari.</p>
      <p>Alte lucrări adjudecate marţi au fost ”Richard Gallo et son chien Dick, au Petit-Gennevilliers” (1894), de Gustave Caillebotte, vândut la 18 milioane de dolari, urcând până la 19,6 milioane de dolari după adăugarea comisioanelor, ca şi ” La Corne d'Or (Constantinople)” (1907), de Paul Signac, achiziţionat la 16,2 milioane de dolari.</p>
      <p>Cele mai mari surprize ale serii au fost oferite de lucrarea lui Alberto Giacometti, din 1953, ”Buste d’homme (Diego au blouson)”, care a depăşit estimările de 8 milioane de dolari, ajungând până la suma de 14,2 milioane de dolari ca şi de tabloul Tamarei de Lempicka, ”La Tunique rose” (1927), care a fost adjudecat la o sumă ce a ajuns la 13,4 milioane de dolari cu tot cu taxe. Vânzarea a marcat un record pentru lucrările artistei, depăşind suma de 9,1 de milioande de dolari la cât se ridica până acum cel mai mare preţ obţinut pentru un tablou al său, ”La Musicienne” (1929).</p>
      <related>
        <a href="https://www.descopera.ro/cultura/18573010-joker-cel-mai-profitabil-film-realizat-vreodata-dupa-benzi-desenate"/>
      </related>
      <related>
        <a href="https://www.descopera.ro/cultura/18553157-andrei-serban-despre-demisia-de-la-columbia-university-am-plecat-de-buna-voie"/>
      </related>
      <related>
        <a href="https://www.descopera.ro/cultura/18558223-o-noua-descoperire-dezminte-vechile-teorii-despre-insula-pastelui"/>
      </related>
      <related>
        <a href="https://www.descopera.ro/cultura/18529174-concertele-lunii-noiembrie-in-bucuresti-bryan-adams-si-lara-fabian-printre-marile-nume"/>
      </related>
      <related>
        <a href="https://www.descopera.ro/cultura/18523752-skateboarding-in-cehoslovacia-comunista-si-povestea-unui-fals-chelner"/>
      </related>
      <related>
        <h4>Citeşte şi</h4>
        <a href="https://www.descopera.ro/cultura/18573010-joker-cel-mai-profitabil-film-realizat-vreodata-dupa-benzi-desenate"/>
        <a href="https://www.descopera.ro/cultura/18553157-andrei-serban-despre-demisia-de-la-columbia-university-am-plecat-de-buna-voie"/>
        <a href="https://www.descopera.ro/cultura/18544719-bucata-din-zidul-berlinului-dezvelita-si-amplasata-in-parcul-academiei-romane"/>
        <a href="https://www.descopera.ro/cultura/18523752-skateboarding-in-cehoslovacia-comunista-si-povestea-unui-fals-chelner"/>
      </related>
    </article>
  </body>
</html>