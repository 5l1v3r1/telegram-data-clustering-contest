<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/14/roy-jons-otabek-umarovni-ozbekiston-mma-assotsiatsiyasi-rahbari-etib-saylangani-bilan-tabrikladi/"/>
    <meta property="og:site_name" content="Daryo"/>
    <meta property="article:published_time" content="2019-11-14T22:44:00+00:00"/>
    <meta property="og:title" content="Roy Jons Otabek Umarovni O‘zbekiston MMA assotsiatsiyasi rahbari etib saylangani bilan tabrikladi"/>
    <meta property="og:description" content="Otabek Umarov yangi tashkil etilgan O‘zbekiston MMA assotsiatsiyasi rahbari etib saylangan"/>
  </head>
  <body>
    <article>
      <h1>Roy Jons Otabek Umarovni O‘zbekiston MMA assotsiatsiyasi rahbari etib saylangani bilan tabrikladi</h1>
      <address>
        <time datetime="2019-11-14T22:44:00+00:00">14 Nov 2019, 22:44</time>
      </address>
      <p>O‘zbekiston Prezidenti davlat xavfsizlik xizmati raisining birinchi o‘rinbosari va Shavkat Mirziyoyevning kichik kuyovi Otabek Umarov yangi tashkil etilgan O‘zbekiston MMA assotsiatsiyasi rahbari etib saylangani haqida <a href="https://daryo.uz/2019/11/09/otabek-umarov-aralash-jang-sanatlari-assotsiatiyasi-prezidentiga-aylandi/">xabar berilgan edi</a>.</p>
      <figure>
        <img src="https://s.daryo.uz/wp-content/uploads/2019/11/rou_jones__57vsi6i-680x378.jpg"/>
        <figcaption>Foto: Google Images</figcaption>
      </figure>
      <p>Amerikalik bokschi Roy Jons Otabek Umarovni O‘zbekiston MMA assotsiatsiyasi rahbari etib saylangani bilan tabrikladi. Bu haqda u o‘z Instagram sahifasida video <a href="https://www.instagram.com/p/B41WkeKFs4I/">qoldirgan</a>.</p>
      <figure>
        <embed-post data-src="https://www.instagram.com/p/B41WkeKFs4I" data-service="Instagram"/>
      </figure>
      <p>Roy Jons “Otabek, saylanganing bilan tabriklayman va taklif uchun rahmat. Bunday voqeaning bir qismi bo‘lishdan baxtiyor bo‘laman!”, — degan so‘zlarni keltirgan.</p>
      <p>“Do‘stim <a href="https://www.instagram.com/royjonesjrofficial/">@royjonesjrofficial</a> , tabriklar uchun katta rahmat. Yaqin orada, ko‘plab kuchli jangchilar va ularning yorqin g‘alabalariga boy, GFC MMA turniri doirasida uchrashamiz”, — deya unga samimiy tilaklar uchun minnatdorlik bildirgan Otabek Umarov.</p>
      <p>
        <b>Mavzuga doir: </b>
        <a href="https://daryo.uz/2019/11/12/tabriklayman-ukam-stiven-sigal-mirziyoyevning-kenja-kuyoviga-murojaat-yolladi-video/">“Tabriklayman, ukam”. Stiven Sigal Mirziyoyevning kenja kuyoviga murojaat yo‘lladi (video)</a>
      </p>
      <p>Shuningdek, taniqli aktyor va yakkakurash ustasi Stiven Sigal ham o‘z Instagram <a href="https://www.instagram.com/p/B4uPI8EgPcj/?utm_source=ig_embed&amp;utm_campaign=embed_video_watch_again">sahifasida</a> Otabek Umarovni yangi lavozimi bilan tabriklagan.</p>
    </article>
  </body>
</html>