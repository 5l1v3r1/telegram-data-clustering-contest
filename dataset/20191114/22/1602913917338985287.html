<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/zf-30-de-ani-de-business-3-generatii-de-antreprenori-azi-mircea-turdean-farmec-sa-fii-antreprenor-in-romania-nu-este-deloc-o-sarcina-usoara-18586883"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T22:07:00+00:00"/>
    <meta property="og:title" content="ZF 30 de ani de business. 3 generaţii de antreprenori. Azi, Mircea Turdean, Farmec: Să fii antreprenor în România nu este deloc o sarcină uşoară"/>
    <meta property="og:description" content="Ziarul Financiar la 21 de ani"/>
  </head>
  <body>
    <article>
      <h1>ZF 30 de ani de business. 3 generaţii de antreprenori. Azi, Mircea Turdean, Farmec: Să fii antreprenor în România nu este deloc o sarcină uşoară</h1>
      <address><time datetime="2019-11-14T22:07:00+00:00">14 Nov 2019, 22:07</time> by <a rel="author" href="https://www.zf.ro/autor/cristina-rosca" target="_blank">Cristina Rosca</a></address>
      <p>Ziarul Financiar la 21 de ani</p>
      <p>Povestea producătorului de cosmetice Farmec a început în 1889. În 1967, Liviu Turdean, tatăl lui Mircea Turdean, a devenit directorul fabricii şi a pus umărul la ascensiunea brandului Gerovital, cel mai puternic din portofoliul Farmec. Apoi, la cârma businessului i-a urmat fiul său.</p>
      <p>Mircea Turdean a pornit pe acest drum în 1994, prima sa poziţie în cadrul companiei fiind aceea de laborant, după care a de­venit cercetător. De-a lun­gul anilor a ocupat mai multe funcţii în cadrul Farmec, iar după 16 ani de experienţă acumulată în companie a preluat con­du­cerea de la tatăl său, Liviu Turdean, deve­nind şi mem­bru al Con­siliului de Admi­nis­traţie al Farmec.</p>
      <p>În cei aproape 10 ani de când deţine po­zi­ţia de di­rector gene­ral, com­pa­nia Farmec a cu­nos­cut un trend as­cen­dent, conso­li­dân­du-şi poziţia de cel mai ma­re pro­du­cător local de cosmetice.</p>
      <p><b>Mircea Turdean, director general al Farmec:</b> Să fii antreprenor în România nu este deloc o sarcină uşoară, mai ales luând în calcul reglementările guvernamentale din ultima perioadă. Din experienţa proprie, însă, ştiu că ai nevoie de multă perseverenţă, ambiţie şi curaj, justificate, desigur, de o cunoaştere aprofundată a mediului de activitate şi de capacitatea de a anticipa schimbările şi a gestiona evoluţia cu toate implicaţiile ei. Şi, cel mai important este să nu renunţi şi să lupţi să duci mai departe moştenirea lăsată de alte generaţii, care au clădit ceva valoros, în cazul unui business deja existent.</p>
    </article>
  </body>
</html>