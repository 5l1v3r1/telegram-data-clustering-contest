<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18585061-un-rus-pedepsit-dupa-ce-a-urcat-cu-un-motan-supraponderal-in-avion-a-starnit-simpatia-compatriotilor"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Un rus pedepsit după ce a urcat cu un motan supraponderal în avion a stârnit simpatia compatrioţilor"/>
    <meta property="og:description" content="Aeroflot a retras statutul de client fidel unui bărbat care a ţinut să se strecoare în avion cu un motan ce depăşea limita de greutate admisă de compania aeriană, iar cazul a trezit simpatia multor ruşi."/>
  </head>
  <body>
    <article>
      <h1>Un rus pedepsit după ce a urcat cu un motan supraponderal în avion a stârnit simpatia compatrioţilor</h1>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18585061/1/pisica-mikhail-galin-facebook-descopera.jpg"/>
        <figcaption>Facebook Mikhail Galin</figcaption>
      </figure>
      <p>Aeroflot a retras statutul de client fidel unui bărbat care a ţinut să se strecoare în avion cu un motan ce depăşea limita de greutate admisă de compania aeriană, iar cazul a trezit simpatia multor ruşi.</p>
      <p>Compania a decis să îl pedepsească pe Mikhail Galin, după ce aceasta a ”fentat” reprezentanţii aeroportului ca să ajungă în avion însoţit de Viktor, motanul cu care ţine să zboare de la Moscova la Vladivostok, potrivit Mediafax.</p>
      <p>Animalele de companie sunt admise în avion numai dacă au o greutate mai mică de opt kilograme. Animalele mai grele trebuie să fie depuse la cală.</p>
      <p>Viktor avea 10 kilograme, dar Galin a refuzat să îşi trimită motanul cu bagajele.</p>
      <p>"Cu toate că am încercat să le explic faptul că pisica nu are cum să reziste în cală timp de 8 ore, şi că aş fi bântuit de imaginea motanului înconjurat de bagaje pentru tot restul vieţii, compania a răspuns că astea sunt regulile”, a scris Galin pe Facebook.</p>
      <p>Rusul a renunţat la zbor şi a pus la cale un plan. ”Am căutat o pisică asemănătoare care să aibă o greutate mai mică”. Galin a recunoscut pentru CNN că a deschis o pagină de Facebook pe care a căutat un ”Viktor în miniatură”, la Moscova. După ce pisica mai mică a fost cântărită de funcţionarii din aeroport şi a avut în mână biletul tipărit, Galin a înlocuit noua pisică cu propriul său motan şi s-a urcat în avion.</p>
      <p>Cei doi au călătorit fără probleme, dar aventura lor a ajuns în atenţia liniilor aeriene după ce rusul şi-a povestit planul pe reţelele sociale iar imaginile sale în avion împreună cu pisica de 10 kg au devenit virale.</p>
      <p>După o ”investigaţie oficială”, compania aeriană a decis să îl excludă pe Galin din programul său de fidelitate şi să îi anuleze milele gratuite câştigate după ”câteva încălcări voite ale regulamentelor”:</p>
      <p>Mulţi ruşi au sărit în sprijinul prietenului lor publicând pe reţelele sociale meme şi mesaje care s-ar traduce "Je Suis Fat Cat" (Eu sunt pisica grasă).</p>
      <p>Până şi politicianul Vladimir Burmatov a ţinut să se implice în situaţia creată, contactând Aeroflot pentru a-i fi returnate drepturile de călător fidel lui Galin şi pentru revizuirea regulilor de transport pentru animale de companie.</p>
      <p>Aeroflot este una dintre cele mai vechi companii din lume, fiind fondată în 1923, ca proprietate a statului Rus.</p>
      <related>
        <a href="https://www.descopera.ro/stiinta/17856923-parazit-transmis-pisici-legatura-schizofrenie"/>
      </related>
      <related>
        <a href="https://www.descopera.ro/dnews/17834801-pisica-plecat-acasa-gasita-2000-kilometri"/>
      </related>
      <related>
        <a href="https://www.descopera.ro/natura/18411572-pisicile-creaza-legaturi-la-fel-de-puternice-cu-oamenii-precum-cainii"/>
      </related>
      <related>
        <a href="https://www.descopera.ro/stiinta/18095886-pisicile-traiesc-casa-putin-predispuse-infectii-transmisibile-omului"/>
      </related>
      <related>
        <a href="https://www.descopera.ro/stiinta/17949175-pisici-laborator-cercetare-canibali-toxoplasma-gondii"/>
      </related>
      <related>
        <a href="https://www.descopera.ro/stiinta/17784766-produce-iarba-matei-chimicale-pisica"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18584643-cadavrul-descoperit-in-iulie-intr-o-rapa-din-oregon-identificat-ca-fiind-al-actorului-charles-levin"/>
        <a href="https://www.descopera.ro/dnews/18582185-primul-zbor-cu-un-elicopter-smurd-pe-noul-heliport-al-spitalului-universitar-bucuresti"/>
        <a href="https://www.descopera.ro/dnews/18579595-prima-tara-din-lume-care-va-introduce-studiul-schimbarilor-climatice-in-scoli"/>
        <a href="https://www.descopera.ro/dnews/18579222-un-ceainic-de-1000-de-lire-sterline-s-a-vandut-cu-17-milioane-de-euro"/>
      </related>
    </article>
  </body>
</html>