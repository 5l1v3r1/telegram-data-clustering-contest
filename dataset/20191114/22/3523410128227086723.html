<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640046/%D8%AE%D9%88%D8%B1%D8%A7%DA%A9%DB%8C%E2%80%8C%D9%87%D8%A7%DB%8C%DB%8C-%DA%A9%D9%87-%D8%B4%D9%85%D8%A7-%D8%B1%D8%A7-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D9%88%D8%A7%DA%A9%D8%B3%DB%8C%D9%86%D9%87-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T22:36:00+00:00"/>
    <meta property="og:title" content="خوراکی‌هایی که شما را در برابر آلودگی هوا واکسینه می‌کند"/>
    <meta property="og:description" content="خوردن برخی مواد غذایی مفید در هوای آلوده به بهبود سلامت بدن و دفع مواد زائد کمک می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/640046/%D8%AE%D9%88%D8%B1%D8%A7%DA%A9%DB%8C%E2%80%8C%D9%87%D8%A7%DB%8C%DB%8C-%DA%A9%D9%87-%D8%B4%D9%85%D8%A7-%D8%B1%D8%A7-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D9%88%D8%A7%DA%A9%D8%B3%DB%8C%D9%86%D9%87-%D9%85%DB%8C%E2%80%8C%DA%A9%D9%86%D8%AF">خوراکی‌هایی که شما را در برابر آلودگی هوا واکسینه می‌کند</a>
      </h1>
      <h2>خوردن برخی مواد غذایی مفید در هوای آلوده به بهبود سلامت بدن و دفع مواد زائد کمک می‌کند.</h2>
      <address><time datetime="2019-11-14T22:36:00+00:00">14 Nov 2019, 22:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در هوای آلوده باید برخی مواد غذایی را مصرف کرد که خاصیت خنثی کنندگی مواد سمی موجود در هوا را داشته باشند. افراد هنگام رویا رویی با آلودگی باید از مواد غذایی مناسبی استفاده کنند تا دچار بیماری های خطرناکی نشوند، زیرا هوای آلوده می تواند به خودی خود سلامت تمام افراد اعم از پیر، جوان را به خطر بیندازد.</p>
      <p>افراد می توانند صبح ها به صورت ناشتا از شربت عسل همراه هفت عدد سیاه دانه مصرف کنند|، قبل از مصرف مواد غذایی کمی نمک دریایی و شلغم بخورند تا کمی بدنشان ضد عفونی شوند. اگر افراد از دمنوش های خاصی استفاده کنند کمتر در هنگام آلودگی به بیماری های خطرناکی مبتلا می شوند. دمنوش هایی مانند سکنجبین، عرق پونه و شوید یا جوشاندن آب سرکه به مدت ۲۰ دقیقه در فضا منزل، اسپری کردن گلاب در خانه از کارهایی است که باید هنگام ایجاد آلودگی انجام دهند.</p>
      <p>ذرات جامد می‌توانند بر روی دیواره‌های نای، نایژه و نایژک‌ها بنشینند. اغلب این ذرات به صورت زائده‌های کوچک مو مانند هنگام عطسه از بینی خارج می‌شوند. این ذرات ممکن است وارد ریه شوند و چندین هفته، ماه یا سال در آنجا بمانند. ریه یک عضو مسئول جذب اکسیژن هوا و دفع دی اکسید کربن خون است. تخریب ریه در اثر آلودگی هوا موجب بیماری های قلبی- تنفسی می شود.</p>
      <p>هنگام آلودگی به افراد خوردن سبزیجات و میوه ها توصیه می شود. سبزیجاتی مانند خرفه، کاسنی، برگ چغندر که در این شرایط می توانند مفید باشند و مانع بسیاری از بیماری‌ها خواهند شد. مصرف غذا‌هایی که حاوی آنتی اکسیدان‌های سلنیوم و بتاکاروتن هستند هم توصیه می‌شود؛ هنگام آلودگی هوا مقدار زیادی رادیکال آزاد در بدن تولید می‌شود که سبب کاهش توان فرد در انجام کار‌های روزمره زندگی شده و حتی در دراز مدت می‌تواند بیماری‌های مزمن مانند بیماری قلبی عروقی و انواع سرطان را ایجاد کند.</p>
      <p>برای به حداقل رساندن عواقب ناشی از تجمع رادیکال‌های آزاد در بدن مصرف آنتی اکسیدان‌ها را در رژیم غذایی افزایش دهید. سبزیجات و میوه‌هایی مثل طالبی، انبه، کدو تنبل، فلفل، اسفناج، کلم و زردآلو بتاکاروتن دارند. سلنیوم را هم می‌توانید در غذا‌های دریایی، مرغ، نان، آجیل و غلات سبوس دار شناسایی و مصرف کنید.</p>
      <p>سیر، پیاز و تره فرنگی، هر قدر هم که بوی آزاردهنده ای داشته باشند اما حاوی مقدار زیادی گوگرد هستند که افراد می توانند از مخاط دستگاه تنفسی محافظت کنند. نوشیدن زیاد آب به کلیه ها کمک می کند تا املاح اضافی از بدن خارج شود و ذرات آلودگی مدت کمتری در بدن باقی بماند.</p>
    </article>
  </body>
</html>