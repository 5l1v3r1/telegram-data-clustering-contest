<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-more-than-260-influential-people-of-different-sections-write-letter-to-government-of-india-to-restore-oci-card-of-journalist-and-writer-atish-taseer-2850012.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T22:49:15+00:00"/>
    <meta property="og:title" content="आतिश तासीर का ओसीआई कार्ड बहाल करने के लिए 260 हस्तियों ने सरकार को लिखा पत्र"/>
    <meta property="og:description" content="लेखक उरहन पामुक, मारग्रेट आटवुड, सलमान रुश्दी और अमिताभ घोष समेत 260 से अधिक जानीमानी हस्तियों ने पत्रकार आतिश तासीर को कथित तौर पर निशाना बनाए जाने पर गुरुवार को चिंता जताई। लेखकों ने भारत सरकार से..."/>
  </head>
  <body>
    <article>
      <h1>आतिश तासीर का ओसीआई कार्ड बहाल करने के लिए 260 हस्तियों ने सरकार को लिखा पत्र</h1>
      <address><time datetime="2019-11-14T22:49:15+00:00">14 Nov 2019, 22:49</time> by <a rel="author">एजेंसी।,नई दिल्ली।</a></address>
      <p>लेखक उरहन पामुक, मारग्रेट आटवुड, सलमान रुश्दी और अमिताभ घोष समेत 260 से अधिक जानीमानी हस्तियों ने पत्रकार आतिश तासीर को कथित तौर पर निशाना बनाए जाने पर गुरुवार को चिंता जताई। लेखकों ने भारत सरकार से उनका प्रवासी भारतीय नागरिक (ओसीआई) कार्ड बहाल करने की मांग की। लेखकों ने पत्र में लिखा, विदेशी और भारतीय मूल दोनों तरह के लेखकों को देश आने से रोकना सार्वजनिक विमर्श को निरुत्साहित करता है। यह भारत की स्वतंत्र और खुली बहस की परंपराओं तथा विविधतापूर्ण विचारों के प्रति सम्मान के विपरीत है।</p>
      <h3>Read Also: <a href="https://www.livehindustan.com/national/story-home-ministry-revoked-oci-card-of-writer-and-journalist-atish-ali-taseer-for-hiding-important-facts-2838010.html">आतिश तासीर ने छिपाई थी अहम जानकारी, रद्द हुई उनकी भारतीय नागरिकता</a></h3>
      <p>उन्होंने लिखा, 'यह एक पत्रकार के खिलाफ स्पष्ट प्रतिशोधात्मक कार्रवाई है जिसने एक राष्ट्रवादी और सत्तावादी होते प्रधानमंत्री के खिलाफ लिखा है।' इस पत्र पर हस्ताक्षर करने वालों में जॉन कोएटजी, अनिता देसाई, लुइस एर्डरिक, मिया फैरो, झुंपा लाहिड़ी, सुकेतु मेहता, पेरुमल मुरुगन, एडना ओब्रायन, ग्लोरिया स्टीनेम तथा मनिल सूरी आदि शामिल हैं। गृह मंत्रालय ने पिछले सप्ताह 38 वर्षीय ब्रिटिश लेखक के ओसीआई कार्ड को रद्द करते हुए कहा था कि उन्होंने यह तथ्य छिपाया कि उनके पिता पाकिस्तानी थे।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।  </b>  </p>
    </article>
  </body>
</html>