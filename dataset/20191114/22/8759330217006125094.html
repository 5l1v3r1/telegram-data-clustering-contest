<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903795/rode-duivels-gaan-voor-record-tegen-rusland-aan-de-loting-denken-we-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T22:25:00+00:00"/>
    <meta property="og:title" content="Rode Duivels gaan voor record tegen Rusland: &quot;Aan de loting denken we niet&quot;"/>
    <meta property="og:description" content="Nacer Chadli zit momenteel in een goede periode bij RSC Anderlecht. Bij de Rode Duivels zit hij altijd in de selectie, maar niet altijd in de basisploeg. Hij hoopt dat zijn goede vorm in meer speelminuten resulteert bij de nationaleploeg."/>
  </head>
  <body>
    <article>
      <h1>Rode Duivels gaan voor record tegen Rusland: "Aan de loting denken we niet"</h1>
      <address>
        <time datetime="2019-11-14T22:25:00+00:00">14 Nov 2019, 22:25</time>
      </address>
      <p>
        <b>Nacer Chadli zit momenteel in een goede periode bij RSC Anderlecht. Bij de Rode Duivels zit hij altijd in de selectie, maar niet altijd in de basisploeg. Hij hoopt dat zijn goede vorm in meer speelminuten resulteert bij de nationaleploeg.</b>
      </p>
      <p>"Dat klopt. Maar dat geldt voor mij en iedereen. We moeten het de bondscoach altijd zo moeilijk mogelijk maken om zijn basiself op te stellen. Ik hoop mijn vorm alvast door te kunnen trekken bij België", vertelde Chadli donderdag aan <a href="https://sporza.be/nl/2019/11/14/chadli-spreekt-bij-de-rode-duivels-voor-match-in-rusland/?utm_source=doorlink&amp;utm_medium=doorlink&amp;utm_campaign=doorlink"><i>Sporza</i></a>. "Ik denk dat we bij de Rode Duivels altijd over 25 basisspelers en nu zelfs over 29 basisspelers beschikken. Iedereen kan vanaf het begin spelen. Concurrentie is goed. Ik zal er zelf altijd voor gaan."</p>
      <aside>Lees meer<br/><a href="https://www.voetbalprimeur.be/nieuws/903777/chadli-kijkt-zijn-ogen-uit-bij-anderlecht-hij-is-een-ongelooflijk-talent-.html?itm_source=www.voetbalprimeur.be&amp;itm_medium=highlighted-content">Chadli kijkt zijn ogen uit bij Anderlecht: "Hij is een ongelooflijk talent"</a></aside>
      <p>België is al zeker van deelname aan het Europees Kampioenschap, maar gaat vol voor de 30 op 30 in de kwalificaties. "We gaan altijd voor de winst. We moeten zo spelen om problemen te vermijden. We gaan ervan uit dat we zaterdag de wedstrijd moeten winnen om eerste te zijn. Aan de loting denken we niet zozeer, we willen gewoon alles winnen. Als we onze laatste 2 duels winnen, zetten we een record neer. Ik denk dat de groep daar wel mee bezig is. We willen ook beter doen dan de vorige generatie", besloot Chadli.</p>
      <aside>Lees meer<br/><a href="https://www.voetbalprimeur.be/nieuws/903763/chadli-praat-nog-niet-over-verlengd-verblijf-bij-anderlecht-nog-geen-akkoord-.html?itm_source=www.voetbalprimeur.be&amp;itm_medium=highlighted-content">Blijft Chadli dan toch niet bij Anderlecht? "Er is nog geen akkoord"</a></aside>
    </article>
  </body>
</html>