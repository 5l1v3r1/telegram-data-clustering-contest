<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/dramatichni-razkritiya-za-kasapnitsata-kray-los-andzhelis-s-mnogo-raneni_news709363.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T22:36:00+00:00"/>
    <meta property="og:title" content="Драматични разкрития за касапницата край Лос Анджелис с много ранени"/>
    <meta property="og:description" content="Според местни медии нападателят е на 15 години и също е ученик"/>
  </head>
  <body>
    <article>
      <h1>Драматични разкрития за касапницата край Лос Анджелис с много ранени</h1>
      <h2>Според местни медии нападателят е на 15 години и също е ученик</h2>
      <address>
        <time datetime="2019-11-14T22:36:00+00:00">14 Nov 2019, 22:36</time>
      </address>
      <p>https://blitz.bg/svyat/dramatichni-razkritiya-za-kasapnitsata-kray-los-andzhelis-s-mnogo-raneni_news709363.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573762182-1.jpg"/>
      </figure>
      <p>
        <b>Предполагаемият стрелец в гимназия в Санта Кларита, северно от Лос Анджелис, в щата Калифорния, беше арестуван, предадоха световните агенции, като се позоваха на шерифа на Лос Анджелис Алекс Вилануева.</b>
      </p>
      <p><a href="https://blitz.bg/svyat/izvnredno-strelba-v-gimnaziya-kray-los-anzhelis_news709347.html"><b>Извънредно! Стрелба в гимназия край Лос Анжелис</b></a><br/><br/>В стрелбата бяха ранени най-малко четирима души. Вилануева поясни, че на стрелеца също се оказва лечение в местна болница.</p>
      <p>Той не навлезе в подробности нито за обстоятелствата на ареста му, нито за причините за прием на стрелеца в болница.</p>
      <p>Според местни медии нападателят е на 15 години и също е ученик. Първоначално медиите твърдяха, че той се е самоубил след нападението, но после дойде съобщението на властите за ареста му.</p>
      <p>Най-малко шест души са ранени, а двама от тях са в критично състояния след стрелба в гимназия в Южна Калифорния. Младежът е открил огън около 8 часа сутринта по местно време в гимназията "Сауг" в Санта Кларита, град разположен северно от Лос Анджелис. </p>
      <p> </p>
    </article>
  </body>
</html>