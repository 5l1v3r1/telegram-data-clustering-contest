<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_15/indagato-rudolph-giuliani-avvocato-personale-presidente-trump-7a281530-0748-11ea-8c46-e24c6a436654.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-14T22:00:00+00:00"/>
    <meta property="og:title" content="Indagato Rudolph Giuliani, avvocato personale del presidente Trump"/>
    <meta property="og:description" content="Sarebbe finto sotto inchiesta da parte della procura federale di Manhattan per alcune sue operazioni finanziarie: si sospettano violazioni delle regole sui finanziamenti elettorali"/>
  </head>
  <body>
    <article>
      <h1>Indagato Rudolph Giuliani, avvocato personale del presidente Trump</h1>
      <h2>Sarebbe finto sotto inchiesta da parte della procura federale di Manhattan per alcune sue operazioni finanziarie: si sospettano violazioni delle regole sui finanziamenti elettorali</h2>
      <address><time datetime="2019-11-14T22:00:00+00:00">14 Nov 2019, 22:00</time> by <a rel="author">Redazione online</a></address>
      <p>L’avvocato personale del presidente Usa Donald Trump, Rudolph Giuliani, figura centrale nella vicenda dell’Ucrainagate, è indagato dalla giustizia federale nell’ambito di un’inchiesta su alcune sue operazioni finanziarie. Il sospetto è quello di possibili violazioni delle regole sui finanziamenti elettorali e di azioni illegali di lobby all’estero. Lo riporta l’agenzia Bloomberg citando alcuni funzionari dell’amministrazione Usa. Uno di loro ipotizza da parte della procura federale di Manhattan anche le accuse per corruzione di funzionari stranieri e cospirazione.</p>
      <p><b>A indagare su Giuliani è l’ufficio del procuratore federale </b>di Manhattan una volta da lui guidato, prima di diventare sindaco di New York. Le indagini - riporta sempre l’agenzia Bloomberg - si starebbero concentrando proprio sulle sue attività in Ucraina. Attività per le quali erano già finiti nel mirino degli inquirenti due soci di Giuliani arrestati alcune settimane fa, Lev Parnas e Igor Fruman, accusati di aver fatto illegalmente confluire centinaia di migliaia di dollari verso funzionari statunitensi e comitati politici che sostenevano Trump. Se i capi di accusa ipotizzati per Giuliani dovessero materializzarsi rappresenterebbero una vera tegola per il presidente Trump, soprattutto se venisse provato che l’ex sindaco di New York ha agito dietro le direttive del tycoon.</p>
    </article>
  </body>
</html>