<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158401_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-14T19:23:00+00:00"/>
    <meta property="og:title" content="Турция врътна стратегически хикс и си го върна на Исландия"/>
    <meta property="og:description" content="По този начин южната ни съседка продължава да е на първо място в групата, с актив от 20 точки"/>
  </head>
  <body>
    <article>
      <h1>Турция врътна стратегически хикс и си го върна на Исландия</h1>
      <address><time datetime="2019-11-14T19:23:00+00:00">14 Nov 2019, 19:23</time> by <a rel="author">Николай Георгиев</a></address>
      <p>Турция и Исландия завършиха при резултат 0:0 в двубой от 9-тия кръг на група H на квалификациите за Евро 2020. По този начин турците си извоюваха място на форума през следващата година за сметка именно на отбора на Исландия. </p>
      <p> </p>
      <p> <br/>Това беше и своеобразен реванш за Турция, след като през 2016-та година Исландия се класира на европейското първенство първенство във Франция, именно след победа насред Истанбул. <br/> <br/>Първото полувреме на двубоя напълно ни подсказа накъде ще отиде развоя на стрещата. След само 5 шута общо към двете врати и нито един точен двата тима се оттеглиха при 0:0 на почивката. <br/> <br/>През втората част момчетата на Сеньол Гюнеш натиснаха в търсене на победа. В 71-та дойде и най-доброто положение за домакините. Бурак Ялмаз успя да намери пространство на границата на наказателното поле на исландците и стреля, но опасният му удар в долния ляв ъгъл на Ханес Халдорсон беше спасен от стража. <br/> <br/>В 83-та минута зрителите на стадион "Тюрк Телеком Арена" за малко да изпитат нещастието от преди 3 години. След изпълнение на корнер Хьордур Магнусон успя да се извиси най-високо и да отправи удар, който обаче беше блокиран на гол линията. След това Гюлфи Сигурдсон имаше шанс от 6 метра, но някак не уцели вратата на Мерт Гюнок.<br/> <br/>По този начин южната ни съседка продължава да е на първо място в групата, с актив от 20 точки, с една пред Франция преди сблъсъка на "петлите" срещу Молдова по-късно днес. Исландия, от своя страна, остана на 3-та позиция с 16 точки и без никакви реални шансове за класиране на догодишния форум.</p>
    </article>
  </body>
</html>