<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Idva-li-krayat-na-nai-izvestniya-tandem-Rachkov-i-Zueka-913924"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T19:08:00+00:00"/>
    <meta property="og:title" content="Идва ли краят на най-известния тандем Рачков и Зуека?"/>
    <meta property="og:description" content="Един от най-въртените през годините телевизионни тандеми – Димитър Рачков и Васил Василев – Зуека, с..."/>
  </head>
  <body>
    <article>
      <h1>Идва ли краят на най-известния тандем Рачков и Зуека?</h1>
      <address>
        <time datetime="2019-11-14T19:08:00+00:00">14 Nov 2019, 19:08</time>
      </address>
      <p>Един от най-въртените през годините телевизионни тандеми – Димитър Рачков и Васил Василев – Зуека, се оказа и най-дразнещ за зрителите, показва допитване сред родната публика.</p>
      <p>Двамата оглавиха анкетата на Хотнюз, в която се питаше "От кои ТВ персони искате да си отдъхнете?“. 22% от участващите в запитването са посочили именно тях като най-досадни, очевидно заради безкрайното експлоатиране на образите им в ТВ ефира. Постоянно плямпащите Рачков и Зуека са абонирани за всички продукции на Маги Халваджиян – "Господари на ефира“, "Като две капки вода“, а сега и "Маскираният певец“.</p>
      <p>Всяко шоу по Нова ТВ е запазена територия за талантливите, но вече втръснали с изтъркани лафове актьори. За съжаление на свитата на Магърдич Халваджиян, зрителската досада не се изчерпва с тях. На второ място е класирана Гала, която събира 18,51%.</p>
      <p>Проучването показва, че на зрителите им е писнало от баналните лица на Нова ТВ, но и в бТВ има изчерпали се водещи. Сред тях например са опосумите Иван и Андрей, които водят земеделското предаване "Фермата“, на което са и продуценти. Сходен резултат събират и новия телевизионен тандем Даниел Петканов – Александър Кадиев, които водят "България търси талант“.</p>
    </article>
  </body>
</html>