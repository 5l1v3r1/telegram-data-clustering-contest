<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/14/653736/"/>
    <meta property="og:site_name" content="Економічна правда"/>
    <meta property="article:published_time" content="2019-11-14T19:50:00+00:00"/>
    <meta property="og:title" content="В Укрзалізниці назвали розмір середньої зарплати"/>
    <meta property="og:description" content="Розмір середньої зарплати в “Укрзалізниці” станом на вересень 2019 року становив 12 435 гривень."/>
  </head>
  <body>
    <article>
      <h1>В Укрзалізниці назвали розмір середньої зарплати</h1>
      <address>
        <time datetime="2019-11-14T19:50:00+00:00">14 Nov 2019, 19:50</time>
      </address>
      <p>Розмір середньої зарплати в "Укрзалізниці" станом на вересень 2019 року становив 12 435 гривень.</p>
      <p>Про це заявив член правління УЗ Желько Марчек на зустрічі з представниками залізничників, <a href="https://www.uz.gov.ua/press_center/up_to_date_topic/505420/">передає</a> пресслужба компанії.</p>
      <p>В УЗ наголосили, що інформація про скорочення 120 тисяч працівників не відповідає дійсності.</p>
      <p>Під час зустрічі у Офісі президента УЗ досягла домовленості між Офісом, Кабміном та профспілками про створення робочої групи для опрацювання питань чисельності персоналу.</p>
      <p>До неї увійдуть представники профспілок, Укрзалізниці, Міністерства фінансів, Міністерства розвитку економіки, торгівлі та сільського господарства, Міністерства інфраструктури.</p>
      <p>Сторони також обговорили питання виплати так званої 13-ої зарплати за підсумками 2018 року.</p>
      <p>"Проблема в тому, що Укрзалізниця, як юридична особа, за результатами 2018 року не виконала плановий показник із чистого прибутку, який є обов’язковою умовою для виплати річної винагороди.</p>
      <p>Однак з метою підтримки працівників за результатами переговорів фінансовій службі доручено віднайти кошти на виплату річної винагороди вже в грудні. Відповідне рішення правління буде ухвалене найближчим часом",- сказав Марчек.</p>
      <p>За його словами, учасники зустрічі також домовились про спільне напрацювання змін у закон "Про залізничний транспорт".</p>
      <p>Економічна правда</p>
    </article>
  </body>
</html>