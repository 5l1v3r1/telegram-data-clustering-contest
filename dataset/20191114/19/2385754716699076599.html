<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/597384/anorthosiegkrithikan-oi-tropopoiiseis-sto-katastatiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T19:27:00+00:00"/>
    <meta property="og:title" content="Ανόρθωση:Εγκρίθηκαν οι τροποποιήσεις στο καταστατικό"/>
    <meta property="og:description" content="Η Ανόρθωση γνωστοποίησε πως ολοκληρώθηκε η έκτακτη Γενική Συνέλευση της Εταιρείας που έγινε στην Αίθουσα Κυριάκος Θεοχάρους.   Αναλυτικά η..."/>
  </head>
  <body>
    <article>
      <h1>Ανόρθωση:Εγκρίθηκαν οι τροποποιήσεις στο καταστατικό</h1>
      <address><time datetime="2019-11-14T19:27:00+00:00">14 Nov 2019, 19:27</time> by <a rel="author">Sigmalive.Sports</a></address>
      <p>Η Ανόρθωση γνωστοποίησε πως ολοκληρώθηκε η έκτακτη Γενική Συνέλευση της Εταιρείας που έγινε στην Αίθουσα Κυριάκος Θεοχάρους.<br/> <br/>Αναλυτικά η ανακοίνωση:<br/> <br/>Ολοκληρώθηκε πριν από λίγη ώρα η έκτακτη Γενική Συνέλευση της Εταιρείας, η οποία πραγματοποιήθηκε στην Αίθουσα Κυριάκος Θεοχάρους στο Στάδιο Αντώνης Παπαδόπουλος.<br/> <br/>Ο πρόεδρος κ. Ευγένιος Χαμπουλλάς, ενημέρωσε τους μετόχους για την οικονομική κατάσταση της Εταιρείας και στη συνέχεια η νομικός σύμβουλος της Εταιρείας Βικτώρια Χριστοδουλίδου και ο οικονομικός σύμβουλος Θεόδωρος Θεοδούλου παρουσίασαν τις προτεινόμενες τροποποιήσεις στο καταστατικό της Εταιρείας για τη δημιουργία νέων τάξεων μετοχών.<br/> <br/>Όλα τα ψηφίσματα εγκρίθηκαν ομόφωνα και εξουσιοδοτήθηκε το Δ.Σ. όπως προχωρήσει στην έκδοση Ενημερωτικού Δελτίου για τους νέους επενδυτές. Περισσότερα θα γίνουν γνωστά σε δημοσιογραφική διάσκεψη που θα πραγματοποιηθεί την επόμενη εβδομάδα.</p>
    </article>
  </body>
</html>