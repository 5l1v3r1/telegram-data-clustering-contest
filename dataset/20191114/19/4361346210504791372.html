<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/meg-november-felenel-se-jarunk-de-egy-csaladot-mar-fel-is-szolitottak-hogy-szedje-le-a-karacsonyi-dekoraciot/186609"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T19:30:00+00:00"/>
    <meta property="og:title" content="Még november felénél se járunk, de egy családot már fel is szólítottak, hogy szedje le a karácsonyi dekorációt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Még november felénél se járunk, de egy családot már fel is szólítottak, hogy szedje le a karácsonyi dekorációt</mark>
      </h1>
      <address><time datetime="2019-11-14T19:30:00+00:00">14 Nov 2019, 19:30</time> by <a rel="author">Bors</a></address>
      <p>Lassan már meg se lepődünk azon, ha novemberben ellepik az üzleteket a különböző karácsonyi termékek: a szaloncukrok, a műfenyők, a dekorációk, no meg persze a rengeteg - potenciális - ajándék. Aztán ha letudjuk a karácsonyt meg a szilvesztert, lassan érkeznek a boltok polcaira a húsvéti készletek...</p>
      <p>Azt gondolnánk, ilyen körülmények közt már fel se tűnik, ha valaki novemberben elkezdi kidíszíteni a házát. Alighanem így gondolkodott a texasi Nick Simonis és családja is - így alaposan ledöbbentek, amikor kézhez kapták november 4-én a felszólítást, miszerint le kell bontaniuk a korán kitett karácsonyi dekorációt az otthonuk elől.</p>
      <figure>
        <img src="http://media.borsonline.hu/cikk/20/192197/big-lead/650x360/2023323_screen-shot-2019-11-14-at-145128.jpg"/>
        <figcaption>Nick nem érti, miért zavarna bárkit is a november elején felállított karácsonyi dekoráció</figcaption>
      </figure>
      <p>“Dühös voltam, mert indokkal dekoráltunk ilyen korán” - magyarázta a férfi, amikor először a kezébe vette a levelet. Nick felesége, Claudia ugyanis nyolchónapos terhes, így hamarosan már esélyük sem lesz arra, hogy az ünnepi készülődésre koncentráljanak - azonban a karácsony szelleméről nem akartak lemondani. Úgy tűnik azonban, nem mindenki értett egyet velük.</p>
      <p>A felszólításban egyébként az állt, hogy addig ne legyen kint semmi, amíg közelebb nem érnek az ünnepi időszakhoz - azonban dátumszerűen nem konkretizálták, mikortól lehetne legálisan díszíteni - írja a New York Post. Persze a párt minden nem igazán érdekli - elhatározták ugyanis, hogy bármit is követelnek tőlük, ők bizony nem pakolják el a házuk előtt trónoló hóembert és társait.</p>
    </article>
  </body>
</html>