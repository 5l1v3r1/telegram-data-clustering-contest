<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/nuovo-clan-partenio-indagine-aste-giudiziarie.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-14T19:08:00+00:00"/>
    <meta property="og:title" content="Nuovo Clan Partenio, al microscopio ultimi dieci anni di aste giudiziarie"/>
    <meta property="og:description" content="La Dda vuole chiudere il cerchio. Intanto, l'avvocato del boss Galdieri dichiara: &quot;Non è normale che nove indagati finiscano in nove carceri diverse&quot;"/>
  </head>
  <body>
    <article>
      <h1>Nuovo Clan Partenio, al microscopio ultimi dieci anni di aste giudiziarie</h1>
      <h2>La Dda vuole chiudere il cerchio. Intanto, l'avvocato del boss Galdieri dichiara: "Non è normale che nove indagati finiscano in nove carceri diverse"</h2>
      <address><time datetime="2019-11-14T19:08:00+00:00">14 Nov 2019, 19:08</time> by <a rel="author" href="http://www.avellinotoday.it/author/profile/vinicio-marchetti/19852318015826/" target="_blank">Vinicio Marchetti</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/59050305651820/movie_20191114_111447-2.mp4"/>
      </figure>
      <p>La Dda vuole chiudere il cerchio e, adesso, saranno passati al setaccio gli ultimi dieci anni di aste giudiziarie. Nel dettaglio, sono stati acquisiti i documenti concernenti le attività della Sezione fallimentare. Un lavoro che si preannuncia lungo e complesso ma che consentirà al pool di magistrati napoletani di stabilire con la massima precisione tutte le modalità con le quali venivano svolte le singole procedure.</p>
      <p>Ovviamente, neanche a dirlo, l'analisi dei documenti sarà utile anche per i valutare il grado di coinvolgimento eventuale di funzionari e impiegati del settore.</p>
      <h3>I principali indagati trasferiti in nove carceri diverse</h3>
      <p>A Studio Sera, intanto, Gaetano Aufiero, difensore di Pasquale Galdieri, reggente del Nuovo Clan Partenio, ha dichiarato quanto segue:</p>
      <blockquote>“Sono state rese pubbliche solo una parte delle intercettazioni. Non è normale che nove indagati vengano trasferiti in nove carceri diverse. Tutto ciò ci fortifica e spero che la difesa sia forte quanto lo è stata l'accusa fino a questo momento”.</blockquote>
      <p>Nel dettaglio, gli indagati sono stati trasferiti nelle carceri di Tolmezzo, Agrigento, in Sardegna, a Genova, Bologna, Ancona e Ascoli Piceno.</p>
    </article>
  </body>
</html>