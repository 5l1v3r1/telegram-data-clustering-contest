<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-aggiornamento-pc-2/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T19:06:00+00:00"/>
    <meta property="og:title" content="Red Dead Redemption 2: arriva l'aggiornamento su PC | Game Division"/>
    <meta property="og:description" content="Nel corso della giornata di oggi la compagnia di sviluppo Rockstar Games ha annunciato l'arrivo dell'aggiornamento per Red Dead Redemption 2."/>
  </head>
  <body>
    <article>
      <h1>Red Dead Redemption 2: arriva l'aggiornamento su PC | Game Division</h1>
      <address>
        <time datetime="2019-11-14T19:06:00+00:00">14 Nov 2019, 19:06</time>
      </address>
      <p>Dopo mesi e mesi di attesa, finalmente a partire dallo scorso 5 novembre <b>Red Dead Redemption 2</b> è arrivato anche su PC, per la gioia di tutti i giocatori che lo attendevano impazientemente sin dal suo lancio originario, avvenuto lo scorso anno rispettivamente su PlayStation 4 e Xbox One.</p>
      <p>Nel corso della giornata di oggi, in particolare, <b>Rockstar Games</b> ha pubblicato un generoso aggiornamento per Red Dead Redemption 2 (del peso pari a <b>2.91 GB</b> circa) atto a risolvere tutte le problematiche che avevano afflitto la versione PC sin dal suo lancio. Ricordiamo infatti che nei primi giorni dal lancio, molti utenti avevano riscontrato problemi all’avvio del gioco, soprattutto nell’utilizzo del Rockstar Game Launcher.</p>
      <figure>
        <img src="https://www.tomshw.it/images/images/2019/10/red-dead-redemption-2-pc-55643.768x432.jpg"/>
      </figure>
      <p>Recentemente diversi giocatori hanno riscontrato problematiche di <i>struttering</i>, legati in particolare ad alcuni driver delle <b>schede video NVIDIA</b>. L’aggiornamento pubblicato quest’oggi mira infatti a risolvere questi problemi, con la promessa da parte di Rockstar Games di collaborare con la stessa NVIDIA in merito ai conflitti del gioco con le schede video.</p>
      <p>Per tutti i dettagli inerenti l’aggiornamento di Red Dead Redemption 2, vi rimandiamo al sito ufficiale del gioco, raggiungibile a questo <a href="https://www.rockstargames.com/it/newswire/article/61225/Red-Dead-Redemption-2-For-PC-Update">indirizzo</a>. Per scusarsi dell’inconveniente, Rockstar Games ha deciso di regalare il <b>Poncho Prieto</b> a qualunque utente che giocherà Red Dead Redemption 2 nel corso di questa settimana. E voi, state giocando alla versione PC di Red Dead Redemption 2? Avete riscontrato particolari bug nel corso del gioco? Fatecelo sapere qui sotto nei commenti!</p>
      <blockquote>Hai voglia di giocare ad uno dei migliori free-roaming degli ultimi anni? Acquista allora Red Dead Redemption 2 a questo <a href="https://toms.it/67H1v">indirizzo</a>!</blockquote>
    </article>
  </body>
</html>