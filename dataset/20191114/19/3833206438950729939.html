<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Posledni-novini-za-izcheznaloto-momchence-ot-Nikolaevo-osnovnata-versiya-na-policiyata-e-otvlichane-913937"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T19:49:00+00:00"/>
    <meta property="og:title" content="Последни новини за изчезналото момченце от Николаево, основната версия на полицията е отвличане"/>
    <meta property="og:description" content="Отвличане е основната версия, по която работи полицията и прокуратурата за изчезналото момченце на г..."/>
  </head>
  <body>
    <article>
      <h1>Последни новини за изчезналото момченце от Николаево, основната версия на полицията е отвличане</h1>
      <address>
        <time datetime="2019-11-14T19:49:00+00:00">14 Nov 2019, 19:49</time>
      </address>
      <p>Отвличане е основната версия, по която работи полицията и прокуратурата за изчезналото момченце на годинака и половина от село Николаево, община Стражица, съобщава БНР.</p>
      <p>Продължава издирването на детето, което изчезна на 21 октомври вечерта от дома си. От момченцето все още няма следа, съобщиха от полицията във Велико Търново.</p>
      <p> </p>
      <p>Досъдебното производство в Районната прокуратура в Горна Оряховица първоначално беше образувано за неположени достатъчно грижи от страна на родителите, но вече е променено в "отвличане", посочиха близки до разследването.</p>
      <p>За това престъпление законът предвижда лишаване от свобода от 7 до 15 години.</p>
      <p>Родителите на момченцето също продължават с издирването и са обявили парична награда.</p>
      <p>Сигналът за изчезналото дете на година и половина е бил подаден от родителите му на 22 октомври, около 19.00 часа.</p>
    </article>
  </body>
</html>