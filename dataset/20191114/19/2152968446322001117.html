<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/14/strelba-v-uchilishte-v-kaliforniia-ima-raneni.429684"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T19:28:00+00:00"/>
    <meta property="og:title" content="Стрелба в училище в Калифорния, има ранени"/>
    <meta property="og:description" content="Нападателят е мъж от азиатски тип, все още се издирва | Dnes.bg"/>
  </head>
  <body>
    <article>
      <h1>Стрелба в училище в Калифорния, има ранени</h1>
      <h2>Нападателят е мъж от азиатски тип, все още се издирва</h2>
      <address><time datetime="2019-11-14T19:28:00+00:00">14 Nov 2019, 19:28</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Няколко души бяха ранени в стрелба в гимназия в Санта Кларита в района на Лос Анджелис в Калифорния, предадоха световните агенции, цитирани от БТА.<br/><br/>Противоречиви са данните за броя на ранените - според Франс прес те са 7, според Асошиейтед прес, която се позовава на представител на противопожарната служба на Лос Анджелис ранените са 3, а според Ройтерс ранените са 5. <br/><br/>Нападателят е обрисуван от очевидци като мъж от азиатски тип с черни дрехи.<br/><br/>Той продължава да се издирва, се казва в съобщение в Туитър на офиса на шерифа на Санта Кларита.<br/><br/>Заради случилото се учениците в засегната гимназия и в околни училища първо бяха задържани в сградите на учебните заведения. <br/><br/>После учениците от засегнатата гимназия бяха евакуирани от сградата.</p>
    </article>
  </body>
</html>