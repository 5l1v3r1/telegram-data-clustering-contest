<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/460756/%E2%80%98%E0%A6%AC%E0%A6%B8%E0%A7%8D%E0%A6%A4%E0%A7%81%E0%A6%A8%E0%A6%BF%E0%A6%B7%E0%A7%8D%E0%A6%A0-%E0%A6%93-%E0%A6%A4%E0%A6%A5%E0%A7%8D%E0%A6%AF%E0%A6%AD%E0%A6%BF%E0%A6%A4%E0%A7%8D%E0%A6%A4%E0%A6%BF%E0%A6%95%E2%80%99-%E0%A6%B8%E0%A6%82%E0%A6%AC%E0%A6%BE%E0%A6%A6-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-14T19:48:00+00:00"/>
    <meta property="og:title" content="‘বস্তুনিষ্ঠ ও তথ্যভিত্তিক’ সংবাদ প্রকাশের জন্য স্বরাষ্ট্র মন্ত্রণালয়ের গণবিজ্ঞপ্তি"/>
    <meta property="og:description" content="অনলাইন ডেস্ক ॥ গুরুত্বপূর্ণ ব্যক্তি, রাজনীতিক, ব্যবসায়ী ও সরকারি কর্মকর্তাদের নিয়ে ‘বস্তুনিষ্ঠ ও তথ্যভিত্তিক’ সংবাদ প্রকাশের জন্য গণবিজ্ঞপ্তি জারি করেছে স্বরাষ্ট্র মন্ত্রণালয়। বৃহস্পতিবার স্বরাষ্ট্র মন্ত্রণালয় থেকে পাঠানো এই গণবিজ্ঞপ্তিতে বলা হয়, “স্পর্শকাতর বিষয়ে যথাযথভাবে যাচাইপূর্বক বস্তুনিষ্ঠ ও তথ্যভিত্তিক সংবাদ পরিবেশনের জন্য অনুরোধ করা হচ্ছে।” প্রিন্ট, ইলেক্ট্রনিক, অনলাইন ..."/>
  </head>
  <body>
    <article>
      <h1>‘বস্তুনিষ্ঠ ও তথ্যভিত্তিক’ সংবাদ প্রকাশের জন্য স্বরাষ্ট্র মন্ত্রণালয়ের গণবিজ্ঞপ্তি</h1>
      <address>
        <time datetime="2019-11-14T19:48:00+00:00">14 Nov 2019, 19:48</time>
      </address>
      <figure>
        <img src="http://www.dailyjanakantha.com/files/201911/1573764481_60.jpg"/>
      </figure>
      <p>অনলাইন ডেস্ক ॥ গুরুত্বপূর্ণ ব্যক্তি, রাজনীতিক, ব্যবসায়ী ও সরকারি কর্মকর্তাদের নিয়ে ‘বস্তুনিষ্ঠ ও তথ্যভিত্তিক’ সংবাদ প্রকাশের জন্য গণবিজ্ঞপ্তি জারি করেছে স্বরাষ্ট্র মন্ত্রণালয়।</p>
      <p>বৃহস্পতিবার স্বরাষ্ট্র মন্ত্রণালয় থেকে পাঠানো এই গণবিজ্ঞপ্তিতে বলা হয়, “স্পর্শকাতর বিষয়ে যথাযথভাবে যাচাইপূর্বক বস্তুনিষ্ঠ ও তথ্যভিত্তিক সংবাদ পরিবেশনের জন্য অনুরোধ করা হচ্ছে।”</p>
      <p>প্রিন্ট, ইলেক্ট্রনিক, অনলাইন সংবাদপত্রের পাশাপাশি সামাজিক যোগাযোগমাধ্যমে বিভিন্ন গুরুত্বপূর্ণ ও রাজনৈতিক ব্যক্তি, ব্যবসায়ী, সরকারি কর্মকর্তা ও প্রতিষ্ঠানের বিষয়ে বিভিন্ন ‘বিভ্রান্তিমূলক সংবাদ’ দেখে এই গণবিজ্ঞপ্তি এসেছে স্বরাষ্ট্র মন্ত্রণালয়ের।</p>
      <p>এতে বলা হয়, “যার ফলে জনশৃঙ্খলার অবনতি, ব্যক্তিগত সুনাম ক্ষুণ্ন ও সামাজিক অস্থিরতা সৃষ্টিসহ জনমনে বিভ্রান্তি তৈরি হচ্ছে।”</p>
      <p>জনশৃঙ্খলার অবনতি ও সামাজিক অস্থিরতা রোধে গণমাধ্যমের ‘ইতিবাচক ভূমিকার’ প্রতি সরকার যথেষ্ট আস্থাশীল বলেও বিজ্ঞপ্তিতে বলা হয়।</p>
    </article>
  </body>
</html>