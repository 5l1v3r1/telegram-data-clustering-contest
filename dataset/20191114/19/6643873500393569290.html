<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/4qlp76/erdogan-rett-fra-trump-moete-til-em-jubel-paa-hjemmebane"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T19:48:54+00:00"/>
    <meta property="og:title" content="Erdogan rett fra Trump-møte til EM-jubel på hjemmebane"/>
    <meta property="og:description" content="Island prøvde å ødelegge festen for Tyrkia, men en tam forestilling sikret tyrkisk EM-billett."/>
  </head>
  <body>
    <article>
      <h1>Erdogan rett fra Trump-møte til EM-jubel på hjemmebane</h1>
      <h2>Island prøvde å ødelegge festen for Tyrkia, men en tam forestilling sikret tyrkisk EM-billett.</h2>
      <address><time datetime="2019-11-14T19:48:54+00:00">14 Nov 2019, 19:48</time> by <a rel="author">Bernhard Veland</a></address>
      <p>
        <b>TYRKIA-ISLAND 0–0</b>
      </p>
      <p>De tyrkiske landslagsspillerne fått mye kritikk etter at de i høst har <a href="https://www.bt.no/sport/i/70JJk3/tyrkia-spillerne-fikk-massiv-kritikk-mandag-gjentok-de-feiringen">markert tydelig støtte til president Erdogan og landets invasjon i Syria</a>.</p>
      <p>Den omstridte presidenten var til stede på torsdagens kamp mot Island og kunne til slutt juble for tyrkisk EM-plass. Erdogan har denne uken vært i møter med USAs president Donald Trump denne uken og reiste rett fra Washington til fotballkampen i Istanbul.</p>
      <figure>
        <img src="https://images.sacdn.no/v2/images/3111caf4-823f-466d-846e-abde994700bd?fit=crop&amp;h=1183&amp;w=1900&amp;s=176a450fbb340d56947071bb14b2fea96fde74f4"/>
        <figcaption>De tyrkiske spillerne feiret EM-spill.<cite>MURAD SEZER / X90138</cite></figcaption>
      </figure>
      <h3>Island måtte vinne</h3>
      <p>Tyrkia trengte ett poeng for å sikre seg EM-billett, og torsdagens motstander Island måtte vinne for ikke å være ute av kampen om å kvalifisere seg direkte til EM. Det var utgangspunktet før kampen på Ali Sami Yen Spor Kompleksi Turk Telekom Stadium.</p>
      <p>
        <b>De første 45 minuttene ble særdeles kjedelige. Ingen av lagene var særlig angrepsvillige, og det var knapt antydning til målsjanser.</b>
      </p>
      <p>Etter pause var det hjemmelaget som tok grep om kampen og i alle fall prøvde å angripe motstanderen, mens Island, som altså var avhengige av scoring, var passive.</p>
      <figure>
        <img src="https://images.sacdn.no/v2/images/34bce67d-cae4-49c4-bbcd-73c5a0c21ff1?fit=crop&amp;h=1335&amp;w=1900&amp;s=6711b38b77811148472370040f16741b88374b61"/>
        <figcaption>Tyrkia er videre til EM.<cite>AP</cite></figcaption>
      </figure>
      <p>Ikke før det var spilt 80 minutter begynte Island å presse tyrkerne. Og da ble det virkelig farlig: Et angrep endte til slutt med hjørnespark, og på bakerste stolpe fikk innbytter Hordur Magnusson heade på mål. Bare en god klarering fra Merih Demiral hindret bortelaget i å få scoringen de trengte.</p>
      <h3>Målsjanser</h3>
      <p>På overtid tok kampen endelig fyr: Først traff et tyrkisk innlegg tverrliggeren bak Island-keeper Halldor Halldorsson. Så kontret Island, og Victor Pálsson fikk god til å sikte, men skuddet ble blokkert. Nå var det Tyrkias tur til å kontre, men heller ikke det forsøket lyktes, og en tam fotballkamp endte uten mål.</p>
      <figure>
        <img src="https://images.sacdn.no/v2/images/4446df47-e910-4961-b62b-d4335157b9c3?fit=crop&amp;h=1267&amp;w=1900&amp;s=4c61fe8242ad6b93aeb1cd6246fac46efce3dd73"/>
        <figcaption>Et fullt stadion kunne til slutt juble for EM-plass.<cite>UMIT BEKTAS / X90076</cite></figcaption>
      </figure>
      <p>Resultatet gjør at også Frankrike, som er i samme kvalifiseringsgruppe, går til EM.</p>
      <p>Island kan få en ny EM-mulighet gjennom omspill.</p>
      <related>
        <h4>Les også</h4>
        <a href="https://www.bt.no/sport/i/Vbd7or/tyrkias-landslag-anklager-island-for-respektloes-behandling"/>
        <a href="https://www.bt.no/sport/i/GGXQr4/tyrkisk-fotball-brukes-i-militaerpropaganda-fotballen-bidrar-til-aa-p"/>
      </related>
      <related>
        <h4>Mest lest akkurat nå</h4>
        <a href="https://www.bt.no/kultur/i/K3X5o6/oeyulf-hjertenes-slutter-som-sjefredaktoer-i-bergens-tidende"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/3JebXv/maanen-er-en-gul-ost"/>
        <a href="https://www.bt.no/nyheter/lokalt/i/6je7eQ/edel-og-mannen-bor-i-en-hytte-mener-kommunen-hjemmet-deres-gjennom-3"/>
        <a href="https://www.bt.no/btmeninger/debatt/i/K3XmvM/gjenbruk-endrer-holdningene-vaare-til-klaer"/>
        <a href="https://www.bt.no/btmagasinet/i/awe9Aa/haakon-og-harmony-ville-toppe-forelskelsen-med-kjaerlighetsdop"/>
      </related>
      <ol>
        <li>
          <a href="https://www.bt.no/tag/Tyrkias_herrelandslag_fotball">Tyrkias herrelandslag fotball</a>
        </li>
        <li>
          <a href="https://www.bt.no/tag/Islands_herrelandslag_fotball">Islands herrelandslag fotball</a>
        </li>
      </ol>
    </article>
  </body>
</html>