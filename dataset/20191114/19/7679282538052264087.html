<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-dharmendra-pradhan-compliments-kerala-government-for-cooperating-with-center-to-implement-schemes-2849796.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T19:33:34+00:00"/>
    <meta property="og:title" content="केरल की वामपंथी सरकार से जानिए क्यों खुश हुए केंद्रीय मंत्री धर्मेंद्र प्रधान"/>
    <meta property="og:description" content="केन्द्रीय मंत्री धर्मेन्द्र प्रधान ने गुरुवार को केरल की वामपंथी सरकार की प्रशंसा की। उन्होंने कहा कि केरल सरकार केन्द्र की परियोजनाओं को लागू करने के मामले में भाजपा और गैर-भाजपा शासित राज्यों के..."/>
  </head>
  <body>
    <article>
      <h1>केरल की वामपंथी सरकार से जानिए क्यों खुश हुए केंद्रीय मंत्री धर्मेंद्र प्रधान</h1>
      <address><time datetime="2019-11-14T19:33:34+00:00">14 Nov 2019, 19:33</time> by <a rel="author">भाषा।,तिरुवनंतपुरम।</a></address>
      <p>केन्द्रीय मंत्री धर्मेन्द्र प्रधान ने गुरुवार को केरल की वामपंथी सरकार की प्रशंसा की। उन्होंने कहा कि केरल सरकार केन्द्र की परियोजनाओं को लागू करने के मामले में भाजपा और गैर-भाजपा शासित राज्यों के लिए एक मिसाल है। प्रधान ने भारतीय गैस प्राधिकरण लिमिटेड (गेल) की पाइपलाइन योजना को सफलतापूर्वक लागू करने के लिए राज्य सरकार को धन्यवाद दिया। केन्द्रीय पेट्रोलियम, प्राकृतिक गैस एवं इस्पात मंत्री धर्मेंद्र प्रधान ने केरल के मुख्यमंत्री पिनराई विजयन से उनके आवास पर मुलाकात करने के बाद पत्रकारों से यह बात कही।</p>
      <h3>Read Also: <a href="https://www.livehindustan.com/national/story-in-andhra-pradesh-kurnool-a-6-year-old-child-dies-after-falling-in-a-vessel-filled-with-sambar-2849390.html">आंध्रप्रदेश: सांभर से भरे बर्तन में गिरकर 6 साल के बच्चे की मौत</a></h3>
      <p><b>'केंद्र की योजनाएं लागू करने में केरल से सीखें अन्य राज्य'</b><br/>धर्मेंद्र प्रधान ने कहा, 'केन्द्र की परियोजनाएं लागू करने के मामले में भाजपा या अन्य पार्टियों द्वारा शासित राज्यों के लिए केरल एक मिसाल है। हम गेल की पाइपलाइन परियोजना को प्रभावी ढंग से लागू करने के लिए केरल सरकार को धन्यवाद देते हैं।' मुख्यमंत्री कार्यालय ने एक विज्ञप्ति में कहा कि केंद्रीय मंत्री ने 'सिटी गैस प्रोजेक्ट' को गति देने का आश्वासन दिया है जो आवासीय भवनों को प्राकृतिक गैस प्रदान करती है। विज्ञप्ति में यह भी कहा गया है कि परियोजना को पथनमथिट्टा, इडुक्की और कोट्टायम जिलों तक विस्तार दिया जाएगा।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b><br/>     </p>
      <p> </p>
    </article>
  </body>
</html>