<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/14/armiite-na-stranite-grybnakyt-na-evropeiskata-sigurnost.429585"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T19:33:00+00:00"/>
    <meta property="og:title" content="Армиите на страните - гръбнакът на европейската сигурност"/>
    <meta property="og:description" content="За да бъде ЕС глобален играч трябвало да има въоръжени сили | Dnes.bg"/>
  </head>
  <body>
    <article>
      <h1>Армиите на страните - гръбнакът на европейската сигурност</h1>
      <h2>За да бъде ЕС глобален играч трябвало да има въоръжени сили</h2>
      <address><time datetime="2019-11-14T19:33:00+00:00">14 Nov 2019, 19:33</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>ЕС се нуждае преди всичко от споделяне на тежестите и това всяка държава да допринася за реализиране на общите политики. За да бъде съюзът глобален играч, трябва да има въоръжени сили, но те следва да се развиват синхронизирано между ЕС и НАТО,<a href="https://www.bloombergtv.bg/notifikatsii/2019-11-13/grabnakat-na-evropeyskata-sigurnost-shte-badat-otnovo-armiite-na-otdelnite-strani"><b> заяви Йордан Божилов от Софийски форум за сигурност в предаването "Светът е бизнес" по Bloomberg TV Bulgaria.</b></a></p>
      <p>"Европейска отбрана - да, но в рамките на НАТО. Гръбнакът на европейската сигурност и отбрана ще бъдат отново армиите на отделните страни членки", посочи той.</p>
      <p>
        <b>Проект на Сърбия, Албания и Северна Македония</b>
      </p>
      <p>Във връзка с намерението въпросните държави да се опитат да създадат "мини Шенген" на Западните Балкани, гостът отчете важността на свързаността като ключов въпрос - икономическа, политическа, транспортна, комуникационна, на Западните Балкани.</p>
      <p>"От обявяването до изпълнението на инициативата има доста време за разрешаване на двустранни и регионални въпроси. За да минават свободно стоките между Сърбия и Албания, това трябва да стане през Косово - която обаче не е в рамките на тази инициатива", заяви още експертът.</p>
      <p>Желанието на Йордан Божилов е да види свързаност освен между балканските страни и такава между Балканите и Европа - да се отвори пътят на Балканите към европейско членство и към по-тясна евроинтеграция.</p>
      <p>
        <a href="https://www.bloombergtv.bg/notifikatsii/2019-11-13/grabnakat-na-evropeyskata-sigurnost-shte-badat-otnovo-armiite-na-otdelnite-strani">
          <b>Видео с целия разговор вижте тук</b>
        </a>
      </p>
    </article>
  </body>
</html>