<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/timeout/clanek/tragedija-20-letna-uspesna-sportnica-umrla-po-grozljivem-padcu-249272"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T19:10:00+00:00"/>
    <meta property="og:title" content="Tragedija: 20-letna uspešna športnica umrla po grozljivem padcu"/>
    <meta property="og:description" content="Mlada Melanie Coleman, športna telovadka, je umrla nekaj dni po hudi poškodbi hrbtenice, ki jo je utrpela na treningu, ko je med vajo na dvovišinski bradlji zdrsnila in hudo padla.   Študentka (2..."/>
  </head>
  <body>
    <article>
      <h1>Tragedija: 20-letna uspešna športnica umrla po grozljivem padcu</h1>
      <h2>Usodna je bila poškodba hrbtenice.</h2>
      <address><time datetime="2019-11-14T19:10:00+00:00">14 Nov 2019, 19:10</time> by <a rel="author">T. K.</a></address>
      <p>Mlada<b> </b><b>Melanie Coleman</b>, športna telovadka,<b> </b>je umrla nekaj dni po hudi poškodbi hrbtenice, ki jo je utrpela na treningu, ko je med vajo na dvovišinski bradlji zdrsnila in hudo padla.<br/> <br/>Študentka (20) univerze Southern Connecticut State University, ki je bila menda sijajna v telovadnici in študijskih klopeh, je v petek odšla na trening tako kot vsak drugi dan, tam pa si je ob padcu tako hudo poškodovala hrbtenico, da so jo takoj odpeljali v bolnišnico, vendar je tam kljub zdravniški pomoči zaradi posledic padca v nedeljo umrla.<br/> <br/>Mladenka je bila uspešna gimnastičarka, ki je bila po odličnih dosežkih poznana po vsej državi. Svoje znanje pa je že prenašala tudi na mlajše, ki jih je trenirala. </p>
      <figure>
        <embed-post data-src="https://www.instagram.com/p/B4vFbfjlhrl" data-service="Instagram"/>
      </figure>
    </article>
  </body>
</html>