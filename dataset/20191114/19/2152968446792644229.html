<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/14/poskypvaneto-na-vodata-v-sofiiska-oblast-na-syd.429655"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T19:45:00+00:00"/>
    <meta property="og:title" content="Поскъпването на водата в Софийска област - на съд"/>
    <meta property="og:description" content="Областният управител атакува решението на КЕВР | Dnes.bg"/>
  </head>
  <body>
    <article>
      <h1>Поскъпването на водата в Софийска област - на съд</h1>
      <h2>Областният управител атакува решението на КЕВР</h2>
      <address><time datetime="2019-11-14T19:45:00+00:00">14 Nov 2019, 19:45</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Областният управител на Софийска област Илиан Тодоров оспорва пред съда вдигането на цените на водата в Софийска област, съобщават от пресцентъра на областната управа. <br/><br/>В жалбата на Тодоров до Административен съд - София град се оспорва решение на Комисията по енергийно и водно регулиране, с което е одобрен бизнес план за развитието на дейността на "ВиК" ЕООД - гр. София. Изтъква се, че са нарушени основни принципи на административния процес, а именно - бизнес планът не е съгласуван с Асоциация по ВиК в обособена територия на "ВиК" ЕООД - София. <br/><br/>В съобщението на пресцентъра се уточнява, че на закрито заседание КЕВР е приел бизнес план на "ВиК" асоциацията, без да е поканен председателят на "ВиК" асоциацията и областен управител на Софийска област Илиан Тодоров.<br/> </p>
    </article>
  </body>
</html>