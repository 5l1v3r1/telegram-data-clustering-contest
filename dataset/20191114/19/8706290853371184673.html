<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/various/684221/pantremenos-paidiatros-eiche-sexoualiki-epafi-me-15chroni-pou-gno"/>
    <meta property="og:site_name" content="enikos.gr"/>
    <meta property="article:published_time" content="2019-11-14T19:12:00+00:00"/>
    <meta property="og:title" content="Παντρεμένος παιδίατρος είχε σεξουαλική επαφή με 15χρονη που γνώρισε στο Διαδίκτυο - ΦΩΤΟ"/>
    <meta property="og:description" content="Άφησε την έγκυο σύζυγό του για να ταξιδέψει 200 μίλια ώστε να κάνει σεξ με την ανήλικη..."/>
  </head>
  <body>
    <article>
      <h1>Παντρεμένος παιδίατρος είχε σεξουαλική επαφή με 15χρονη που γνώρισε στο Διαδίκτυο - ΦΩΤΟ</h1>
      <address>
        <time datetime="2019-11-14T19:12:00+00:00">14 Nov 2019, 19:12</time>
      </address>
      <p>Παιδίατρος που συνήψε σεξουαλική σχέση με <a href="http://www.enikos.gr/various/683814/katadikastike-efivi-pou-anagkase-12chroni-na-symmetechei-se-trio-">15χρονη μαθήτρια, </a>την οποία γνώρισε μέσω Διαδικτύου, διεγράφη από τα ιατρικά μητρώα καθώς θεωρείται ότι αποτελεί κίνδυνο για<a href="http://www.enikos.gr/society/683165/fygadeftike-o-iereas-pou-katigoreitai-gia-aselgeia-se-aniliki-sti"> άλλες έφηβες </a>στο μέλλον.</p>
      <p>Ο 40χρονος Τζόναθαν Μπέινμπριτζ άφησε την έγκυο σύζυγό του στο σπίτι και ταξίδεψε περίπου 200 μίλια, ώστε να συναντήσει την ανήλικη, αφού αυτός ανέβασε σε διαδικτυακή εφαρμογή μία προκλητική φωτογραφία του αναζητώντας ερωμένη.</p>
      <p>Ο παντρεμένος παιδίατρος και πατέρας δύο παιδιών αγόρασε τσιγάρα για την ανήλικη και μετά έκαναν στοματικό σεξ στο αυτοκίνητό του αφού συναντήθηκαν σε στάση λεωφορείου σύμφωνα με τις καταθέσεις. Συνελήφθη όταν το κορίτσι που διατηρεί την ανωνυμία του ανέφερε το περιστατικό σε κοινωνικούς λειτουργούς.</p>
      <p>Ο Μπέινμπριτζ που κέρδιζε 100.000 λίρες τον χρόνο ως σύμβουλος σε παιδιατρική κλινική στο Καρλεόν, κοντά στο Νιούπορτ της Νότιας Ουαλίας, ενεγράφη για πέντε χρόνια στο μητρώο των καταδικασθέντων για σεξουαλικό έγκλημα και καταδικάστηκε σε 250 ώρες κοινωφελούς εργασίας, αφού παραδέχθηκε ότι είχε στην κατοχή του απρεπείς φωτογραφίες του παιδιού. Υποστήριξε ότι είχε αρκετές διαδικτυακές συνομιλίες σε εφαρμογές από την εποχή του κολεγίου στο Πανεπιστήμιο Μπρίστολ.</p>
      <figure>
        <img src="http://media.enikos.gr/data/photos/684221_c1f4bb2b65-b92718f82e2841c0.jpg"/>
      </figure>
      <p>Αυτήν την εβδομάδα ενώπιον των αρμοδίων στην υπηρεσία του Μάντσεστερ προσπάθησε να σώσει την καριέρα του αλλά τελικά δόθηκε εντολή να διαγραφεί από τα ιατρικά μητρώα αφού ο υπεύθυνος αναστολών του έγραψε αναφορά σύμφωνα με την οποία: "Αποτελεί κίνδυνο συγκεκριμένα για έφηβες που είναι ευάλωτες. Η φύση του κινδύνου είναι σεξουαλική, συναισθηματική και ψυχολογική βλάβη".</p>
      <p>Σύμφωνα με την ακροαματική διαδικασία η 15χρονη ζούσε με τους παππούδες της στη Βόρεια Ουαλία, είχε προβληματικό υπόβαθρο και ήταν υπό τη φροντίδα λειτουργών καθώς κινδύνευε να πέσει θύμα σεξουαλικής εκμετάλλευσης από μεγαλύτερους άνδρες.</p>
      <p>Το περιστατικό συνέβη τον Μάρτιο του 2017 όταν ο γιατρός επικοινώνησε μαζί της μέσω διαδικτυακής εφαρμογής όπου χρησιμοποιούσε ψευδώνυμο ενώ είχε και τηλέφωνο εργασίας. Η κοπέλα του είπε ότι ήταν παρθένα και μαθήτρια και πως βρισκόταν υπό την επιμέλεια της Τοπικής Αρχής Φροντίδας.</p>
      <p>Εκείνος είπε ότι είναι 37 και εκείνη 16 στις συζητήσεις τους. Της έστειλε μία φωτογραφία του όπου φαινόταν το πρόσωπό του και αντάλλαξαν περισσότερα μηνύματα στα οποία της είπε ότι ζει στο Κάρντιφ. Συζήτησαν να βρεθούν στις 26 Μαρτίου. Της ζήτησε να χρησιμοποιήσει την κάμερα της εφαρμογής αλλά αρνήθηκε. Μετά συζήτησαν το ενδεχόμενο να κάνουν σεξ και της ζήτησε γυμνή φωτογραφία της αλλά εκείνη αρνήθηκε. Στις 23 Μαρτίου του έδωσε αριθμό τηλεφώνου ώστε να της στείλει μήνυμα. Στις 24 Μαρτίου της ζήτησε γυμνές φωτογραφίες της αλλά αρνήθηκε πάλι, ωστόσο αντάλλαξαν φωτογραφίες από τα γεννητικά τους όργανα πριν συναντηθούν εκείνο το απόγευμα.</p>
      <figure>
        <img src="https://i.dailymail.co.uk/1s/2019/11/14/09/20994156-7684499-image-a-10_1573723019816.jpg"/>
      </figure>
      <p>Από το υλικό των καμερών ασφαλείας φαίνεται η ανήλικη να περιμένει στη στάση λεωφορείου και λίγο αργότερα την πλησιάζει ο γιατρός και απομακρύνονται. Εικάζεται ότι υπήρξε σεξουαλική συνεύρεση ανάμεσά τους. Το κορίτσι μίλησε στους κοινωνικούς λειτουργούς για το περιστατικό και παρέδωσε το κινητό της για ανάλυση. Έτσι κατάφεραν να ταυτοποιήσουν τον γιατρό και να φθάσουν στα ίχνη του.</p>
      <p>Εκείνος παραδέχτηκε ότι επικοινωνούσε από τις 19 Μαρτίου με το κορίτσι και συμφώνησαν να συναντηθούν στις 26 του μήνα. Παραδέχτηκε, επίσης, ότι έβγαλε απρεπή δική του φωτογραφία, πιθανόν ενώ βρισκόταν στη δουλειά στο νοσοκομείο, και την έστειλε στο κορίτσι. Είπε ότι έβγαζε γυμνές φωτογραφίες του αναζητώντας εξωσυζυγικές σχέσεις στην εφαρμογή.</p>
      <p>Κατά την ανάλυση των μηνυμάτων, οι αστυνομικοί εντόπισαν τις σεξουαλικές συζητήσεις του γιατρού με την ανήλικη καθώς τη ρωτούσε για το μέγεθος του στήθους της, αν της αρέσει το στοματικό σεξ και αν υπάρχει κάτι αξιοπρεπές στην περιοχή της για να μείνει. Όταν του έστειλε μία φωτογραφία της εκείνος της ζήτησε μία πιο προκλητική. Τελικά του έστειλε ένα βίντεο 10 δευτερολέπτων και μία φωτογραφία από το γυμνό στήθος της. Του ζήτησε να μην την πληγώσει. Επίσης, είπε ότι της αγόρασε τσιγάρα πριν από τη σεξουαλική επαφή τους.</p>
      <figure>
        <img src="http://media.enikos.gr/data/photos/684221_0e9c6eeb00-a83c531a48eda86f.jpg"/>
      </figure>
      <p>Το 2018 ο γιατρός καταδικάστηκε σε κοινωνική εργασία για 18 μήνες και επί πέντε χρόνια απαγορεύεται να δουλεύει με παιδιά. Τέθηκε σε διαθεσιμότητα μετά τη σύλληψή του και εκδιώχθηκε από το σπίτι του. Λόγω των κατηγοριών που αντιμετωπίζει δεν μπόρεσε να παρευρεθεί ούτε στη γέννηση του τρίτου παιδιού του.</p>
      <p>Ο ίδιος σε δήλωση μετανοίας του εξέφρασε τη θλίψη του για τη συμπεριφορά του που την αποδίδει σε "καταστροφική έλλειψη κρίσης" που "επηρέασε τις ζωές όλων". "Απέτυχα να αντεπεξέλθω στα στάνταρ που έχει κάποιος για έναν γιατρό και καταχράστηκα τη δημόσια εμπιστοσύνη στο επάγγελμα" έγραψε μεταξύ άλλων.</p>
      <p>Πηγή: Daily Mail</p>
      <related>
        <h4>σχετικά άρθρα</h4>
        <a href="http://www.enikos.gr/various/681149/pantremenos-kathigitis-ekane-sex-me-16chroni-mathitria-mesa-stin-%0A%20%20%20%20%0A"/>
        <a href="http://www.enikos.gr/various/680905/salos-sti-florinta-37chroni-apoplanise-ton-16chrono-gio-tou-syntr%0A%20%20%20%20%0A"/>
        <a href="http://www.enikos.gr/various/684114/friki-sti-vretania-apigage-kai-viase-11-gynaikes-mesa-se-dyo-evdo%0A%20%20%20%20%0A"/>
        <a href="http://www.enikos.gr/various/683814/katadikastike-efivi-pou-anagkase-12chroni-na-symmetechei-se-trio-%0A%20%20%20%20%0A"/>
        <a href="http://www.enikos.gr/various/683621/sok-stin-argentini-dekachroni-thyma-viasmou-apo-ton-aderfo-tis-pe%0A%20%20%20%20%0A"/>
        <a href="http://www.enikos.gr/various/227259/gnorizete-ta-pio-simantika-gegonota-tou-20ou-aiona-kante-to-test%0A%20%20%20%20%0A"/>
        <a href="http://www.enikos.gr/various/683396/friki-sti-vretania-gynaika-aselgouse-se-anilikes-se-apeftheias-me%0A%20%20%20%20%0A"/>
        <a href="http://www.enikos.gr/various/682478/oi-aschimes-tou-ellinikou-kinimatografou-pou-goitefsan-me-to-tale%0A%20%20%20%20%0A"/>
        <a href="http://www.enikos.gr/various/683118/tragodia-me-efivi-apofasise-na-aftoktonisei-stis-grammes-tou-tren%0A%20%20%20%20%0A"/>
      </related>
    </article>
  </body>
</html>