<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/seks-skandal-raztrese-burgaskiya-zatvor-glaven-nadziratel-vrshil-kup-gnusotii-s_news709345.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T19:35:00+00:00"/>
    <meta property="og:title" content="Секс скандал разтресе бургаския затвор! Главен надзирател вършил куп гнусотии с..."/>
    <meta property="og:description" content="Проверяват три жалби срещу развратното и на моменти дори неадекватно поведение на Виктор Новаков"/>
  </head>
  <body>
    <article>
      <h1>Секс скандал разтресе бургаския затвор! Главен надзирател вършил куп гнусотии с...</h1>
      <h2>Проверяват три жалби срещу развратното и на моменти дори неадекватно поведение на Виктор Новаков</h2>
      <address>
        <time datetime="2019-11-14T19:35:00+00:00">14 Nov 2019, 19:35</time>
      </address>
      <p>https://blitz.bg/obshtestvo/regioni/seks-skandal-raztrese-burgaskiya-zatvor-glaven-nadziratel-vrshil-kup-gnusotii-s_news709345.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573752529-1.jpg"/>
      </figure>
      <p><b>Жесток секс скандал тресе Затвора в Бургас. В затворническото общежитие в село Дебелт проверяват три жалби срещу развратното и по думите на вътрешен човек - на моменти дори неадекватно поведение на главния надзирател Виктор Новаков. Това съобщава <a href="https://www.flagman.bg/article/201070">"Флагман"</a>. </b><br/><br/>Сигнал  до медиите с изключително стряскаща информация е изпратил отлично информиран източник, пожелал да остане анонимен заради своята и сигурността на семейството си.</p>
      <p>В продължение на няколко месеца в Затвора в Дебелт, където лежат пандизчиите, осъдени на лек режим, главният надзирател Виктор Новаков всявал смут с необуздания си нагон и неприлично държание спрямо подчинените си колежки. </p>
      <figure>
        <img src="https://static.blitz.bg/documents/thumbnails/520/201911/1573752529-1.jpg"/>
      </figure>
      <p>Поведението на 41-годишния служител под пагон от Силистра минавало всякакви граници, а жените започнали да се стряскат от интимните му предложения, които първоначално били само в sms-и, изпращани по всяко време на денонощието, след което ескалирали дори в нападения.</p>
      <p>Сексуалният тормоз бил непрестанен, въпреки множеството забележки, които двете инспекторки му отправяли и многократно го молели да спре с вманиачената интимност.<br/><br/>Проверка показа, че жалбите подадени срещу Новаков за непристойно сексуално поведение, са от две негови колежки, но имало и трето оплакване - от домакинката на общежитието в Дебелт, според която в пристъп на ярост главният надзирател е опрял нож в гърлото й. </p>
      <p>Трите жалби са изпратени до Министерството на правосъдието, където от Главната дирекция "Изпълнение на наказанията" (ГДИН) назначават незабавна проверка. </p>
      <p>
        <b>ОЧАКВАЙТЕ ПОДРОБНОСТИ В БЛИЦ!</b>
      </p>
    </article>
  </body>
</html>