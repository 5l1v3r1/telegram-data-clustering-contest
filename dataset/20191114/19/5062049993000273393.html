<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10687--milovice-indoor-open-sedmnactilety-paulson-udelil-kanara-postupuje-i-turnajova-dvojka"/>
    <meta property="og:site_name" content="Tenisový svět"/>
    <meta property="article:published_time" content="2019-11-14T19:04:00+00:00"/>
    <meta property="og:title" content="Milovice Indoor Open: Sedmnáctiletý Paulson udělil kanára, postupuje i turnajová dvojka"/>
    <meta property="og:description" content="Turnaj ITF v Milovicích ve čtvrtek nabídl kompletní osmifinálový program dvouhry. V něm se představilo i osm domácích tenistů, z nichž čtyři postoupili do čtvrtfinále. Mezi postupujícími nechybí nasazená dvojka Jan Šátral, Filip Duda a duo mladých nadějí – šestnáctiletý Martin Krumich a o rok starší Andrew Paulson."/>
  </head>
  <body>
    <article>
      <h1>Milovice Indoor Open: Sedmnáctiletý Paulson udělil kanára, postupuje i turnajová dvojka</h1>
      <address>
        <time datetime="2019-11-14T19:04:00+00:00">14 Nov 2019, 19:04</time>
      </address>
      <p>
        <b>Turnaj ITF v Milovicích ve čtvrtek nabídl kompletní osmifinálový program dvouhry. V něm se představilo i osm domácích tenistů, z nichž čtyři postoupili do čtvrtfinále. Mezi postupujícími nechybí nasazená dvojka Jan Šátral, Filip Duda a duo mladých nadějí – šestnáctiletý Martin Krumich a o rok starší Andrew Paulson.</b>
      </p>
      <p><b>Paulson smetl soupeře</b><br/>Drtivým vítězstvím postoupil do čtvrtfinále v Milovicích mladík Andrew Paulson. V souboji s Jakobem Aichhornem z Rakouska ztratil pouze dva gemy a zvítězil jednoznačně 6:0, 6:2.</p>
      <figure>
        <iframe src="https://www.youtube.com/embed/Apw2HQRoYYA" width="640" height="360" data-service="Youtube" scrolling="no"/>
      </figure>
      <p><b>Šátral potvrdil roli favorita</b><br/>Druhý nasazený Jan Šátral v souboji se svým krajanem Petrem Michnevem nezaváhal. Úspěšného kvalifikanta v osmifinále porazil 7:6(4) a 6:2, díky čemuž postoupil mezi nejlepší osmičku turnaje.</p>
      <figure>
        <iframe src="https://www.youtube.com/embed/lzonx5ilb_E" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/_5_Spjb5Gls" width="640" height="360" data-service="Youtube" scrolling="no"/>
      </figure>
      <p><b>Duda udolal Běloborodka</b><br/>Třísetový duel odehrál český tenista Filip Duda, který úspěšně prošel do čtvrtfinále před Ukrajince Ilju Běloborodka. Soupeře udolal po 154 minutách po obratu 4:6, 6:3, 6:3.</p>
      <figure>
        <iframe src="https://www.youtube.com/embed/OO_Gf3gubW8" width="640" height="360" data-service="Youtube" scrolling="no"/>
      </figure>
      <p><b>Hájek skrečoval Krumichovi</b><br/>Český souboj mezi Martinem Krumichem a Petrej Hájkem nedopadl vůbec dobře pro druhého jmenovaného. Hájek za stavu 7:6(4), 0:6 a 1:3 musel zápas kvůli zdravotním problémům vzdát. Šestnáctiletý Krumich se tak podívá poprvé v kariéře na okruhu ITF do čtvrtfinále.</p>
      <figure>
        <iframe src="https://www.youtube.com/embed/B9qed_z2oy8" width="640" height="360" data-service="Youtube" scrolling="no"/>
      </figure>
      <p><b>Barnát nestačil na nasazenou šestku</b><br/>Jiří Barnát, který se do hlavní soutěže v Milovicích dostal jako šťastný poražený z kvalifikace, se do čtvrtfinále nepodívá. V souboji s šestým nasazeným Markem Whitehousem prohrál 4:6, 3:6.</p>
      <p><b>Staněk osmifinále nedohrál</b><br/>Kvůli zranění musel předčasně ukončit osmifinálový zápas Robin Staněk. Pátý nasazený prohrál úvodní set s Ukrajincem Oleksijem Krutychem 1:6 a do druhého dějství už nenastoupil.</p>
      <figure>
        <iframe src="https://www.youtube.com/embed/GmgsoOP3t4w" width="640" height="360" data-service="Youtube" scrolling="no"/>
      </figure>
      <p><u>Osmifinále dvouhry</u><br/>Jakob Aichhorn (AUT, 946.) – <b>ANDREW PAULSON (855.)</b> 0:6, 2:6<br/><b>FILIP DUDA (966.)</b> – Ilja Běloborodko (UKR, 1533.) 4:6, 6:3, 6:3<br/>PETR MICHNEV (898.) – <b>JAN ŠÁTRAL (474.)</b> 6:7(4), 2:6<br/><b>MARTIN KRUMICH (1700.)</b> – PETR HÁJEK (985.) 6:7(4), 6:0, 3:1 skreč Hájek<br/>ROBIN STANĚK (621.) – <b>Oleksij Krutych (UKR, 720.)</b> 1:6 skreč Staněk<br/><b>Mark Whitehouse (GBR, 670.)</b> – JIŘÍ BARNÁT (1538.) 6:4, 6:3<br/>Piotr Grynkowski (POL, 1177.) – <b>Vadym Ursu (UKR, 942.)</b> 2:6, 1:6<br/>Domagoj Biljesko (CRO, 1418.) – <b>Riccardo Balzerani (ITA, 495.)</b> 5:7, 3:6</p>
      <p><u>Čtvrtfinále čtyřhry</u><br/>Bertola (SUI), Uryson (ARG) – <b>LANGMAJER, LUSTIG</b> 1:6, 4:6<br/><b>MICHNEV, PAULSON</b> – DUDA, HÁJEK bez boje<br/><b>D. PÁTÝ, VRBA</b> – KRSTEV, STANĚK bez boje</p>
      <h3>Milovice Indoor Open den po dni:</h3>
      <p>13.11.<br/><a href="https://www.tenisovysvet.cz/article/detail/../detail/10681--milovice-indoor-open-satral-a-michnev-postoupili-divoka-karta-vyradila-nasazenou-ctyrku">Milovice Indoor Open: Šátral a Michnev postoupili. Divoká karta vyřadila nasazenou čtyřku</a></p>
      <p>12.11.<br/><a href="https://www.tenisovysvet.cz/article/detail/../detail/10674--milovice-indoor-open-siniakov-i-svrcina-konci-v-prvnim-kole-michnev-zvladl-finalove-kolo-kvalifikace">Milovice Indoor Open: Siniakov i Svrčina končí v prvním kole. Michnev zvládl finálové kolo kvalifikace</a></p>
      <p>11.11.<br/><a href="https://www.tenisovysvet.cz/article/detail/../detail/10668--milovice-indoor-open-michnev-zahajil-kvalifikaci-uspesne-doplnili-ho-dalsi-cesi?showUnvisible=1">Milovice Indoor Open: Michnev zahájil kvalifikaci úspěšně. Doplnili ho další Češi</a></p>
      <footer>Jan Vojkůvka</footer>
    </article>
  </body>
</html>