<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/14/653734/"/>
    <meta property="og:site_name" content="Економічна правда"/>
    <meta property="article:published_time" content="2019-11-14T19:13:00+00:00"/>
    <meta property="og:title" content="Нацкомісія з тарифів знову оштрафувала &quot;Укренерго&quot; на 1,7 мільйона"/>
    <meta property="og:description" content="Національна комісія, що здійснює регулювання у сфері енергетики та компослуг, оштрафувала “Укренерго” на 1,7 мільйона гривень за порушення термінів ведення у промислову експлуатацію програмного продукту, необхідного для функціонування ринку електроенергії."/>
  </head>
  <body>
    <article>
      <h1>Нацкомісія з тарифів знову оштрафувала "Укренерго" на 1,7 мільйона</h1>
      <address>
        <time datetime="2019-11-14T19:13:00+00:00">14 Nov 2019, 19:13</time>
      </address>
      <p>Національна комісія, що здійснює регулювання у сфері енергетики та компослуг, оштрафувала "Укренерго" на 1,7 мільйона гривень за порушення термінів ведення у промислову експлуатацію програмного продукту, необхідного для функціонування ринку електроенергії.</p>
      <p>Таке рішення регулятор ухвалив на засіданні 14 листопада.</p>
      <p>У комісії зазначаили, що "Укренерго" мало до 15 липня подати належним чином завірену копію акта введення у промислову експлуатацію версії 1.0 інформаційної системи Market management system (ММS), але зробила це тільки 30 вересня.</p>
      <p>За словами члена правління "Укренерго" Масима Юркова, присутнього на засіданні, компанія з претензіями регулятора не згодна, оскільки за три дні до початку роботи ринку були внесені істотні зміни у вимоги по роботі системи.</p>
      <p>"26 червня, за три дні до введення ринку, комісією було внесено зміни в правила ринку, якими були зроблені численні зміни до вимог роботи системи.</p>
      <p>Відповідні зміни НКРЕКП опублікувала на сайті 17 липня, а повідомлення в компанію прийшло 27 липня. При цьому термін подачі акта було встановлено до 15 липня, тобто це фізично було неможливо", - заявив Юрков.</p>
      <p>Вінт також підкреслив, що система була введена в експлуатацію вже в кінці червня, а законодавство не містить чітких вимог, якою саме має бути експлуатація.</p>
      <p>
        <b>Нагадаємо:</b>
      </p>
      <p>У липні НКРЕКП <a href="https://www.epravda.com.ua/news/2019/07/15/649669/">оштрафувала</a> НЕК "Укренерго" на 1,7 мільйона гривень за порушення умов та правил здійснення діяльності з передачі електроенергії магістральними та міждержавними електричними мережами.</p>
      <p>Економічна правда</p>
    </article>
  </body>
</html>