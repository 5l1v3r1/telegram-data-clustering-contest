<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/video-putin-zayaviv-shcho-vin-i-zelenskiy-ne-zustrinutsya-do-normandskogo-formatu-novini-svitu-50053627.html?utm_medium=desktop&amp;utm_referrer=https%3A%2F%2Fyandex.fr%2Fnews&amp;utm_source=yxnews"/>
    <meta property="og:site_name" content="НВ"/>
    <meta property="article:published_time" content="2019-11-14T19:58:00+00:00"/>
    <meta property="og:title" content="«Повний контакт». Путін прокоментував можливість зустрічі з Зеленським до нормандського формату — відео"/>
    <meta property="og:description" content="Президент Росії Володимир Путін заявив, що про зустріч з президентом України Володимиром Зеленським до нормандського формату «мова не йде», але вони зараз «у контакті»."/>
  </head>
  <body>
    <article>
      <h1>«Повний контакт». Путін прокоментував можливість зустрічі з Зеленським до нормандського формату — відео</h1>
      <h2>Президент Росії Володимир Путін заявив, що про зустріч з президентом України Володимиром Зеленським до нормандського формату «мова не йде», але вони зараз «у контакті».</h2>
      <address>
        <time datetime="2019-11-14T19:58:00+00:00">14 Nov 2019, 19:58</time>
      </address>
      <p>Про це він сказав на саміті БРІКС.</p>
      <p>«Зараз про зустріч з Зеленським до нормандського формату мова не йде, оскільки ми домовилися про те, що будемо зустрічатися в нормандському форматі», — сказав він.</p>
      <p>За словами Путіна, якщо вони з Зеленським будуть зустрічатися, «то чого вже метушитися і бігати на непідготовлені зустрічі».</p>
      <p>«Я думаю, в цьому ніхто не зацікавлений: ні я, ні президент Зеленський. Ми ж повинні вийти з якимось результатом», — сказав він.</p>
      <figure>
        <embed-post data-src="https://t.me/skabeeva/2142" data-service="Telegram"/>
      </figure>
      <p>За словами Путіна, у нього з Зеленським нібито є «повний контакт».</p>
      <p>«Так-то ми з ним в контакті. Ми ж розмовляємо по телефону з ним. Повний контакт, насправді, є. Але нам треба підійти до якихось рішень», — сказав він.</p>
      <p>Путін також назвав нормандський формат і зустріч у нормандському форматі «можливими».</p>
      <p>«Взагалі, крім нормандського формату інших механізмів немає», — сказав він.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/667/original/6b6583467263ecdd7620c5bd0d128e1e.png?stamp=1&amp;q=85&amp;w=115"/>
      </figure>
      <p>Богдан Нагайло<br/>Гірка правда для Києва</p>
      <p>Нагадаємо, що українська сторона заявила, що на засіданні Тристоронньої контактної групи 12 листопада <a href="https://nv.ua/ukr/ukraine/politics/pereshkod-dlya-zustrichi-normandskoji-chetvirki-nemaye-darka-olifer-novini-ukrajini-50053100.html">були зняті всі перешкоди</a> на шляху до зустрічі в нормандської форматі.</p>
      <p>РФ назвала умовою проведення нормандської зустрічі розведення сил й засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петрівському.</p>
    </article>
  </body>
</html>