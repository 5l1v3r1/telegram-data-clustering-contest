<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/polityka/pravo-vladu-pravo-zemlyu-ta-komu-vona-distanetsya"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T19:40:02+00:00"/>
    <meta property="og:title" content="«Право на владу»: право на землю та кому вона дістанеться"/>
    <meta property="og:description" content="Сьогодні о 22.30 на каналі 1+1 в програмі Право на владу ведучі та експерти говоритимуть про запровадження ринку землі в Україні."/>
  </head>
  <body>
    <article>
      <h1>«Право на владу»: право на землю та кому вона дістанеться</h1>
      <address>
        <time datetime="2019-11-14T19:40:02+00:00">14 Nov 2019, 19:40</time>
      </address>
      <p>
        <b>Тема сьогоднішнього <a href="https://www.facebook.com/pravonavladu/">ток-шоу «Право на владу»</a> – право на землю. <a href="https://www.slovoidilo.ua/2019/11/13/infografika/polityka/rada-poperedno-sxvalyla-zaprovadzhennya-rynku-zemli-yak-holosuvaly-nardepy">Верховна рада підтримала законопроект про ринок землі у першому читанні.</a> Чи значить це, що кожен з нас невдовзі матиме право на шмат землі? Ми збагатіємо чи збідніємо? Хто зможе купувати і продавати сільськогосподарську землю? Чи не опиниться вона в руках ненажерних транскорпорацій? І чи не змусить реформа українців поневірятися світом у пошуку кращої долі? Кому дістанеться українська земля? Як уникнути її розкрадання та не допустити злодійських схем? Чи допоможе реформа запобігти аграрному рейдерству?</b>
      </p>
      <p>Суспільний діалог у ток-шоу «Право на владу» з Наталією Мосейчук.</p>
      <p>До студії запрошені: голова Верховної ради України Дмитро Разумков, голова фракції партії ВО «Батьківщина» Юлія Тимошенко, співголова депутатської фракції партії «Опозиційна платформа – за життя» Юрий Бойко, народний депутат від фракції партії «Слуга народу» Микита Потураєв, співголова фракції партії «Європейська солідарність» Артур Герасимов.</p>
      <p>Також у студії очікуються голова комітету Верховної ради України з питань аграрної та земельної політики Микола Сольський, народний депутат від фракції партії «Голос» Юлія Клименко, парламентар від депутатської групи «За майбутнє» Ігор Палиця, уповноважений президента України із земельних питань, власник агрофірми «Агродар» Роман Лещенко, боєць-доброволець, засновник фермерського господарства «Файна Беррі» Микола Стецьків.</p>
      <p>Сьогодні о 22:30 на <a href="https://www.facebook.com/pravonavladu/">каналі 1+1.</a></p>
      <p>Традиційно в режимі онлайн «Слово і Діло» допомагатиме команді «Право на владу» здійснювати фактчекінг слів гостей ефіру: перевіряти, чи правдиві їхні висловлювання.</p>
      <p>Нагадаємо, дискусія може бути перервана, якщо слова політика розходяться з його діями або із загальновідомими фактами.</p>
      <p>Нагадаємо, ми детально дослідили, <a href="https://www.slovoidilo.ua/2019/11/14/infografika/suspilstvo/rynok-zemli-komu-mozhna-bude-kupuvaty-zemlyu-ta-yakyx-umov">кому можна буде купувати землю та за яких умов, виходячи із законопроекту, ухваленого Радою.</a></p>
      <p>Також «Слово і Діло» подивилось, <a href="https://www.slovoidilo.ua/2019/11/13/infografika/ekonomika/rynok-zemli-vartist-hektara-krayinax-yevropy-ta-pivnichnoyi-ameryky">яка вартість гектара землі в країнах Європи та Північної Америки.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/11/pogljad/polityka/referendum-shhodo-prodazhu-zemli-inozemcyam-realnyj-vyxid-chy-sposib-vlady-pidihraty-ukrayincyam"/>
        <a href="https://www.slovoidilo.ua/2019/11/13/pogljad/polityka/pirrova-peremoha-pokazalo-holosuvannya-rynok-zemli-choho-chekaty-dali"/>
      </related>
    </article>
  </body>
</html>