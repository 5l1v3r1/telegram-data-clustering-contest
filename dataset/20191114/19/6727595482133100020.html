<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/court-stay-warrant-against-shashi-tharoor-for-scorpion-on-shivling-remark258.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T19:11:00+00:00"/>
    <meta property="og:title" content="ശശി തരൂരിന് ആശ്വാസം; മോദി ശിവലിംഗത്തിലെ തേള്‍ എന്ന പരാമര്‍ശത്തിനെതിരായ കേസിലെ വാറന്റിന് സ്റ്റേ"/>
    <meta property="og:description" content="National News Sasi Tharoor India ന്യൂദല്‍ഹി: പ്രധാനമന്ത്രി നരേന്ദ്രമോദിയെ അപകീര്‍ത്തിപ്പെടുത്തിയെന്ന കേസില്‍ ഹാജരാവാതിരുന്ന കോണ്‍ഗ്രസ് എംപി ശശി തരൂരിനെതിരെ പുറപ്പെടുവിച്ച"/>
  </head>
  <body>
    <article>
      <h1>ശശി തരൂരിന് ആശ്വാസം; മോദി ശിവലിംഗത്തിലെ തേള്‍ എന്ന പരാമര്‍ശത്തിനെതിരായ കേസിലെ വാറന്റിന് സ്റ്റേ</h1>
      <address><time datetime="2019-11-14T19:11:00+00:00">14 Nov 2019, 19:11</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: പ്രധാനമന്ത്രി നരേന്ദ്രമോദിയെ അപകീര്‍ത്തിപ്പെടുത്തിയെന്ന കേസില്‍ ഹാജരാവാതിരുന്ന കോണ്‍ഗ്രസ് എംപി ശശി തരൂരിനെതിരെ പുറപ്പെടുവിച്ച വാറന്റിന് ദല്‍ഹി കോടതിയുടെ സ്റ്റേ.</p>
      <p>മോദി ശിവലിംഗത്തിലിരിക്കുന്ന തേളിനെ പോലെയാണെന്ന പരാമര്‍ശവുമായി ബന്ധപ്പെട്ട് കോടതിയില്‍ ഹാജരാവാതിരുന്നതിനെ തുടര്‍ന്നാണ് ഈ മാസം 27ന് കോടതിയില്‍ ഹാജരാവണം എന്ന് കാണിച്ച് ജാമ്യം ലഭിക്കാവുന്ന വാറന്റ് കോടതി പുറപ്പെടുവിച്ചത്.</p>
      <related>
        <a href="https://www.doolnews.com/case-registered-against-bhu-official-for-removing-rss-flag-from-campus5676.html?utm_source=doolnews&amp;utm_medium=related"/>
      </related>
      <p>ഈ വാറന്റാണ് ദല്‍ഹി കോടതി സ്റ്റേ ചെയ്തത്. കോടതിയില്‍ ഹാജരാവുന്നതിന് ഒപ്പം 5000 രൂപ കെട്ടിവയ്ക്കാനും കോടതി നിര്‍ദ്ദേശിച്ചിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കഴിഞ്ഞ ഒക്ടോബറിലാണ് ശശി തരൂര്‍ എം.പി നടത്തിയ പരാമര്‍ശത്തിനെതിരെ ബി.ജെ.പി നേതാവ് രാജീവ് ബബ്ബര്‍ പരാതി നല്‍കിയത്. തന്റെ മതവികാരം വ്രണപ്പെട്ടു എന്നാണ് ബബ്ബാര്‍ പരാതിയില്‍ പറയുന്നത്.</p>
      <related>
        <a href="https://www.doolnews.com/amit-shah-againsty-rahul-gandhi-and-congress-on-rafale-verdict-by-supreme-court876.html?utm_source=doolnews&amp;utm_medium=related"/>
      </related>
      <p>ഇന്ത്യന്‍ ശിക്ഷാ നിയമത്തിലെ 499, 500 വകുപ്പുകള്‍ പ്രകാരമാണ് കേസ് നല്‍കിയത്. മോദി ”ശിവലിംഗത്തിലിരിക്കുന്ന തേള്‍” ആണെന്ന് ഒരു മാധ്യമപ്രവര്‍ത്തകനോട് ആര്‍.എസ്.എസുകാരന്‍ പറഞ്ഞതായി ശശി തരൂര്‍ അഭിപ്രായപ്പെട്ടിരുന്നു. ശിവലിംഗത്തിലിരിക്കുന്ന തേളിനെ കൈകൊണ്ട് എടുക്കാനും ചെരിപ്പുകൊണ്ട് അടിക്കാനും വയ്യാത്ത സ്ഥിതിയാണെന്നും അദ്ദേഹം പരിഹസിച്ചിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/VagkJ0Tc7f8" width="553" height="380" data-service="Youtube" scrolling="no"/>
      </figure>
    </article>
  </body>
</html>