<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/google-porta-messaggi-rcs-tutti-solo-negli-usa-foto-681967/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T19:48:55+00:00"/>
    <meta property="og:title" content="Google porta i messaggi RCS a tutti, ma solo negli USA (foto)"/>
    <meta property="og:description" content="RCS è una sigla che sta per “Rich Communication Services” e rappresenta le speranza di Google di rilanciarsi nel campo..."/>
  </head>
  <body>
    <article>
      <h1>Google porta i messaggi RCS a tutti, ma solo negli USA (foto)</h1>
      <address><time datetime="2019-11-14T19:48:55+00:00">14 Nov 2019, 19:48</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p><b>RCS</b> è una sigla che sta per “Rich Communication Services” e rappresenta le speranza di <a href="https://www.androidworld.it/tag/google/">Google</a> di rilanciarsi nel campo della messaggistica istantanea. Abbandonata qualsiasi velleità con la <a href="https://www.smartworld.it/internet/chiusura-allo-inbox-goo-gl-google-plus-2-aprile.html">chiusura di Allo</a> e lo spostamento di <a href="https://www.smartworld.it/internet/hangouts-chat-disponibile-g-suite.html">Hangout verso le imprese</a>, tutte le speranze sono puntate su <a href="https://www.androidworld.it/tag/messaggi-android/">Messaggi</a>. L’app, nata per gestire gli SMS, grazie all’introduzione del protocollo RCS si <a href="https://www.androidworld.it/2018/09/12/samsung-google-insieme-offrire-unesperienza-messaggistica-rcs-mai-vista-cosa-consiste-580796/">arricchisce infatti di nuove funzioni</a> che in buona sostanza <b>colmano la distanza che la separa dalle altre app di messaggistica istantanea</b>.</p>
      <p>Già negli ultimi mesi Google ha implementato in Messaggi <a href="https://www.androidworld.it/tag/google-assistant/">Google Assistant</a>, strumenti di ricerca e un web client per desktop, ora sembra finalmente arrivato il momento di <b>abilitare la funzionalità a tutti</b>, almeno negli Stati Uniti. Già da qualche tempo infatti i messaggi RCS sono disponibili per chi si trova in <a href="https://www.androidworld.it/2019/07/28/google-porta-ufficialmente-messaggi-rcs-francia-gran-bretagna-italia-foto-648674/">Regno Unito, Francia o Messico</a>. <b>E l’Italia? Al momento non ci sono certezze</b>. Ad ogni modo l’annuncio sul blog ufficiale di Google si chiude con una dichiarazione di intenti: “ci impegniamo a lavorare con partner, gestori telefonici e produttori di smartphone per realizzare un’esperienza uniforme per tutti gli utenti Android”.</p>
      <p>
        <a href="https://play.google.com/store/apps/details?id=com.google.android.apps.messaging">Disponibile su Google Play</a>
      </p>
      <figure>
        <img src="https://www.androidworld.it/wp-content/uploads/2019/11/Chat_features_in_Messages-379x800.gif"/>
      </figure>
      <p>Fonte: <a href="https://www.blog.google/products/rcs/upgrading-messaging-android-us-rcs/">Google</a></p>
    </article>
  </body>
</html>