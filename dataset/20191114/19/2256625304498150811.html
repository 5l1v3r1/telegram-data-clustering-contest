<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158398_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T19:07:00+00:00"/>
    <meta property="og:title" content="Дерменджиев: Има напрежение във футболистите"/>
    <meta property="og:description" content="&quot;Имахме желание, опитвахме се, стараехме се, но бяхме припрени, което доведе до грешки&quot;"/>
  </head>
  <body>
    <article>
      <h1>Дерменджиев: Има напрежение във футболистите</h1>
      <address>
        <time datetime="2019-11-14T19:07:00+00:00">14 Nov 2019, 19:07</time>
      </address>
      <p>Старши треньорът на националния отбор Георги Дерменджиев даде своя коментар след загубата с 0:1 от Парагвай в контролна среща. Специалистът призна, че националните състезатели играят с напрежение и си пожела една победа.<br/><br/>"Сравнително добро ниво на двубоя, защото Парагвай има много висока класа. Мисля, че у играчите има много напрежение, това постоянно го коментирам. Искам това напрежение да спадне"<br/><br/>"От 90-те минути имаме и добри такива, можехме и гол да отбележим. В крайна сметка пак негативен резултат, сигурно и футболистите ще го приемат като загубата, то си е загуба."<br/><br/>"Искам да говоря за това, което може да се види като положителност. Имахме желание, опитвахме се, стараехме се, но бяхме припрени, оттам дойдоха и грешки. Аз и моят екип ще се постараем да вдъхнем вяра на футболистите и да играем по-спокойно. Гледам много сериозно и на този мач, и на следващия с Чехия."<br/><br/>"Мисля, че има някаква доза промяна в желанието за игра и победа на играчите. Трябва да знаете, че те също искат да се представят добре. Вярно е, много е труден моментът, трябва с много интелект да се опитаме да постигнем нещо. Чехия е съвсем различен противник от Парагвай, така че са възможни промени. Пожелавам си националният отбор да има една победа", каза Дерменджиев.</p>
    </article>
  </body>
</html>