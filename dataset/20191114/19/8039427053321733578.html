<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954874"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T19:24:21+00:00"/>
    <meta property="og:title" content="దీపిక కట్టుకున్న చీర వైరల్.. ప్రత్యేకత ఏమిటంటే?"/>
    <meta property="og:description" content="ADVT"/>
  </head>
  <body>
    <article>
      <h1>దీపిక కట్టుకున్న చీర వైరల్.. ప్రత్యేకత ఏమిటంటే?</h1>
      <address>
        <time datetime="2019-11-14T19:24:21+00:00">14 Nov 2019, 19:24</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>తిరుపతి</b>: బాలీవుడ్ పవర్ కపుల్ దీపిక పదుకొనె-రణ్‌వీర్ సింగ్ జంట గురువారం ఉదయం తిరుమల శ్రీవారిని దర్శించుకుంది. తొలి వివాహ వార్షికోత్సవం సందర్భంగా దంపతులిద్దరూ స్వామి వారి సేవలో తరించారు. ఈ సందర్భంగా వారిద్దరూ సంప్రదాయ దుస్తుల్లో మెరిసిపోయారు. అయితే, దీపిక కట్టుకున్న చీర సోషల్ మీడియాను విపరీతంగా ఆకర్షించింది.</p>
      <p> </p>
      <p>తిరుమలలో దీపిక అందమైన బనారస్ చీరలో తళుక్కుమనగా, రణ్‌వీర్ ఆమె చీర రంగుకు మ్యాచ్ అయ్యేలా కుర్తా చుడీదార్, నెహ్రూ జాకెట్ ధరించాడు. డిజైనర్ సబ్యసాచి వీటిని తీర్చిదిద్దాడు. దీపిక కట్టుకున్న ఆ చీరకు ఓ ప్రత్యేకత ఉంది. అది ఆమెకు వివాహ సమయంలో గిఫ్ట్‌గా వచ్చినది. దీపిక వివాహం సందర్భంగా తీసిన ఫొటో ఒకటి సోషల్ మీడియాలో ఇప్పుడు చక్కర్లు కొడుతోంది. ఆ ఫొటోలో దీపిక చేతిలో ఉన్నది ఇప్పుడు కట్టుకున్న చీరే కావడం గమనార్హం. మనసుకు హత్తుకున్న ఈ చీరను దీపిక ఇన్నాళ్లపాటు జాగ్రత్తగా దాచిపెట్టుకుని ఇప్పుడు కట్టుకుంది.</p>
      <p> </p>
      <p>కాగా, స్వామి వారి దర్శనానంతరం దీపిక తన ఇన్‌స్టాలో రణ‌్‌వీర్‌తో ఉన్న ఫొటోను పోస్టు చేసింది. వివాహ వార్షికోత్సవం సందర్భంగా తమకు శుభాకాంక్షలు చెప్పిన, దీవించిన అందరికీ కృతజ్ఞతలు తెలిపింది.</p>
    </article>
  </body>
</html>