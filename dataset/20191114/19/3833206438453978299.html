<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Novite-suvetnici-si-razpredeliha-komisiite-913874"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T19:56:00+00:00"/>
    <meta property="og:title" content="Новите съветници си разпределиха комисиите"/>
    <meta property="og:description" content="Първо събиране на новоизбраните общински съветници е проведено този следобед, научи Plovdiv24.bg. Вс..."/>
  </head>
  <body>
    <article>
      <h1>Новите съветници си разпределиха комисиите</h1>
      <address>
        <time datetime="2019-11-14T19:56:00+00:00">14 Nov 2019, 19:56</time>
      </address>
      <p>Първо събиране на новоизбраните общински съветници е проведено този следобед, научи <b>Plovdiv24.bg</b>. Всяка политическа сила в ОбС е направила своето предложение за разпределение на съветниците. В пловдивския парламент има 11 постоянни комисии, като всяка от тях е от 9 членове. Съгласно сега действащия правилник, всеки съветник може да членува в до три от комисиите.</p>
      <p>На първата редовна сесия на 21 ноември съставът на постоянните комисии ще бъде гласуван анблок. Тогава групата на "Демократична България" ще направи предложение заседанията на комисиите да бъдат публични за гражданите, за да се гарантира прозрачност в работата на съветниците - коментира за <b>Plovdiv24.bg</b> адв. Веселина Александрова.</p>
      <p>Съгласно ЗМСМА заседанията на комисиите и на самия общински съвет са открити, но в правилника за работа е записано, че гражданите могат да присъстват само, когато въпросът ги касае. "Ще внесем предложение за изменение на уредбата. Още повече, че има обща настройка за това" - каза адв. Александрова.</p>
    </article>
  </body>
</html>