<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/milionite-ot-dezifekcijata-ima-li-pravo-darzhavata-da-otstapi-tazi-dejnost-na-chastna-firma.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T19:26:00+00:00"/>
    <meta property="og:title" content="Милионите от дезинфекцията: Има ли право държавата да отстъпи дейността на частна фирма?"/>
    <meta property="og:description" content="6 300 огнища на опасни заразни болести има в южната ни съседка за пет години"/>
  </head>
  <body>
    <article>
      <h1>Милионите от дезинфекцията: Има ли право държавата да отстъпи дейността на частна фирма?</h1>
      <h2>6 300 огнища на опасни заразни болести има в южната ни съседка за пет години</h2>
      <address><time datetime="2019-11-14T19:26:00+00:00">14 Nov 2019, 19:26</time> by <a rel="author" href="https://btvnovinite.bg/author/?author=2003434" target="_blank">Мария Георгиева</a></address>
      <figure>
        <video src="https://vid.btv.bg/btvnews/2019/11/14/hranite_1573752167-1.mp4"/>
      </figure>
      <p>Фондация "Антикорупционен фонд" сезира прокуратурата за таксите за задължителната дезинфекция на колите по границата с Турция. Услугата вече шеста година е поверена на частна фирма от Агенцията по безопасност на храните. </p>
      <p>Според сигнала на Антикорупционния фонд до прокуратурата, през тези години фирмата е спечелила 27 милиона лева, но държавната агенция няма право да отстъпва тази регулирана от закона задължителна дейност на частна фирма.</p>
      <figure>
        <img src="https://img.bg.sof.cmestatic.com/media/images/640x/Nov2019/2112023481.jpg"/>
        <figcaption>Снимка: btvnovinite.bg</figcaption>
      </figure>
      <p>От Агенцията по безопасност на храните обаче отговарят, че няма законова пречка това да се прави от външна фирма, а от сключването на договора до сега, в държавния бюджет са постъпили почти 53 милиона лева. <br/><br/>На входа на България, между европейското и българското знаме от една страна  и турския флаг  от другата страна , всяко превозно средство, влизащо у нас, задължително минава през система за дезинфекция.</p>
      <figure>
        <img src="https://img.bg.sof.cmestatic.com/media/images/640x/Nov2019/2112023480.jpg"/>
        <figcaption>Снимка: btvnovinite.bg</figcaption>
      </figure>
      <p>Услугата се заплаща. 5 лева на кола и 30 лева на камион. Без пари минават само превозните средства, регистрирани на хора с увреждания.<br/><br/>Парите се събират от частна фирма, с която държавата сключи договор през 2013 г., последван от скандал и оставка на тогавашния шеф на агенцията по храните. Със сделката се зае прокуратурата, но разследването не откри  нередности. И през 2015-та година, фирмата заработи отново, с благословията на държавата.</p>
      <p>Необходимостта от дезинфекция по границата, българските власти аргументират с множеството болести по животните, които върлуват на територията на Турция.<br/><br/>6 300 огнища на опасни заразни болести има в южната ни съседка за пет години.</p>
      <figure>
        <img src="https://img.bg.sof.cmestatic.com/media/images/640x/Nov2019/2112023483.jpg"/>
        <figcaption>Снимка: btvnovinite.bg</figcaption>
      </figure>
      <p>За фермера Петър Вангелов проникването дори само на една зараза, като шап например, би ликвидирало стопанството му. Според него дезинфекцията е задължителна.</p>
      <p>В писмо до bTV от Агенцията по храните  обясняват, че  срещу цената, която се заплаща, частникът извършва цялостна дезинфекция, поддържа съоръжения, софтуер, плаща заплати и купува препарати. </p>
    </article>
  </body>
</html>