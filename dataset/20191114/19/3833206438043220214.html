<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Uchenik-pomete-semeistvo-v-centura-na-Kyustendil-913930"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T19:20:00+00:00"/>
    <meta property="og:title" content="Ученик помете семейство в центъра на Кюстендил"/>
    <meta property="og:description" content="18-годишен ученик помете семейство на главната улица &quot;Цар Освободител“, само на метри от сградата на..."/>
  </head>
  <body>
    <article>
      <h1>Ученик помете семейство в центъра на Кюстендил</h1>
      <address>
        <time datetime="2019-11-14T19:20:00+00:00">14 Nov 2019, 19:20</time>
      </address>
      <p>18-годишен ученик помете семейство на главната улица "Цар Освободител“, само на метри от сградата на полицията в Кюстендил.</p>
      <p>Трагедията се разиграва в сряда малко след 21 часа, когато момчето, шофиращо "Алфа Ромео“, не спира на знак "Стоп“ и се забива във Рено, управлявано от 42-годишна жена. Вследствие на тежкия удар двете коли са смачкани до неузнаваемост. 42-годишната кюстендилка е настанена с опасност за живота в Кюстендилската болница. С нея в автомобила е пътувал и съпругът й, който също е в тежко състояние – с разкъсни наранявания в областта на главата и цялото тяло.</p>
      <p>"Явно това дете тъкмо е взело книжка. Беше жестока катастрофа. Да не говорим, че движението беше спряно за поне час, правеха се множество огледи. Дано поне да успеят да спасят живота на двойката“, коментираха свидетели на катастрофата, пише Монитор.</p>
      <p>По случая е започнато досъдебно производство в РУ Кюстендил, уведомен е дежурен прокурор.</p>
    </article>
  </body>
</html>