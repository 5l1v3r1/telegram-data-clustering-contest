<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152194-amerykanskyj-hlopchyk-otrymav-vidpovid-na-lyst-iakyj-kynuv-v-okean"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T01:18:00+00:00"/>
    <meta property="og:title" content="Американський хлопчик отримав відповідь на лист, який кинув в океан"/>
    <meta property="og:description" content="Десятирічний житель міста Рокпорт 2010 року кинув послання в океан, а дев’ять років потому йому надіслали відповідь. "/>
  </head>
  <body>
    <article>
      <h1>Американський хлопчик отримав відповідь на лист, який кинув в океан</h1>
      <address>
        <time datetime="2019-11-14T01:18:00+00:00">14 Nov 2019, 01:18</time>
      </address>
      <p>Десятирічний житель міста Рокпорт 2010 року кинув послання в океан, а дев’ять років потому йому надіслали відповідь. <br/><br/>Про це пише <a href="https://tsn.ua/tsikavinki/desyatirichniy-amerikanec-kinuv-poslannya-v-okean-i-za-dev-yat-rokiv-otrimav-vidpovid-z-franciyi-1442343.html">ТСН</a> посилаючись на CNN.<br/><br/>Максу Вреденбургу було десять, коли він вирішив написати послання у пляшці. Разом з батьком на пляжі він кинув його в Атлантичний океан.<br/><br/>"Я люблю яблука. Мені подобається пляж. Мій улюблений колір - синій. Я люблю тварин, машини і космос", - йшлося у листі.<br/><br/>Також хлопчик вказав свою адресу, щоб той, хто знайде послання, міг відповісти. Дев’ять років потому листа знайшла людина на ім'я Г. Дюбуа. Вона вирішила написати відповідь і надіслати за адресою.<br/><br/>Вже повнолітній Макс отримав такого листа: "Посланню треба було дев'ять років, щоб подолати шість тисяч кілометрів, які розділяють нас. Ти сильно виріс за цей час: з 10 до 19 років", - йдеться в листі. <br/><br/>Вреденбург, який тепер вчиться в коледжі, вже забув, що в дитинстві відправляв послання. Фотографію листа і отриманої відповіді йому надіслав батько. Вреденбург збирається зв'язатися з Дюбуа та подякувати йому.</p>
    </article>
  </body>
</html>