<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ertugrulgazi-caddesinde-yarim-kalan-asfaltlama-calismasi-ne-zaman-biter-15579yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T01:00:00+00:00"/>
    <meta property="og:title" content="Ertuğrulgazi Caddesi’nde yarım kalan asfaltlama çalışması ne zaman biter?"/>
    <meta property="og:description" content="Yıldırım ilçesinde Mimar Sinan Mahallesi’nden Siteler Mahallesi’ne doğru olan caddenin bir bölümü Büyükşehir Belediyesi tarafından..."/>
  </head>
  <body>
    <article>
      <h1>Ertuğrulgazi Caddesi’nde yarım kalan asfaltlama çalışması ne zaman biter?</h1>
      <address><time datetime="2019-11-14T01:00:00+00:00">14 Nov 2019, 01:00</time> by <a rel="author">Söz Sizde</a></address>
      <p><b>Y</b>ıldırım ilçesinde <b>Mimar Sinan Mahallesi</b>’nden <b>Siteler Mahallesi</b>’ne doğru olan caddenin bir bölümü <b>Büyükşehir Belediyesi</b> tarafından asfaltlandı.</p>
      <p>Bu anlamda yıllardır gerçekten bozuk olan bu yolların yapımına başlanmasına çok sevindik ve teşekkür ediyoruz.</p>
      <p>Diğer yandan Kaplıkaya’ya doğru devam eden çalışma ile Ertuğrulgazi Caddesi’nde asfaltlama çalışmasına başlanıldı.</p>
      <figure>
        <img src="https://www.olay.com.tr/d/other/ertug.jpg"/>
      </figure>
      <p>Başladı diyorum çünkü, Ertuğrulgazi Caddesi’nde cadde kazıldı ancak her nedense 1 aydır kazılmış vaziyette bekliyor.</p>
      <p>Otobüsler bu güzergâhı kullanamıyor. Öğrencisi, işçisi, yaşlısı mağdur oldu.</p>
      <p>1 aydır asfaltlanmayı bekleyen Ertuğrulgazi Caddesi’nde sona ne zaman gelinecek acaba semt sakinleri olarak merak ediyoruz.</p>
      <p>Büyükşehir Belediyesi’nden bir an evvel bu asfaltlama işinin bitirilmesini rica ediyoruz.</p>
      <p>
        <b>Kadir Subaşı</b>
      </p>
      <p> </p>
      <p>
        <b>Çekirge Mahallesi sakinleri dertli</b>
      </p>
      <p><b>B</b>izler Çekirge semtinde Çelikpalas arkasındaki Çevik, Çelik, Gül, Eren, Çarık, Çavdar, Çeyiz, Çinko, Çimeno, Çinici, Esen, Şahin, Temuz, Mercan ve Çilek sokak sakinleriyiz.</p>
      <p>Toplam 1000 nüfusa sahibiz.</p>
      <p>Osmangazi’nin birçok köyünden hatta mahallesinden kalabalığız.</p>
      <p>Şehre uzaklığı 30-35 km. uzaklıktaki 40-50 kişinin yaşadığı köylere birçok park, bahçe, spor tesisi yapıldığı halde bizim bölgemize nedense tek bir hizmet gelmiyor, bank bile konulmuyor.</p>
      <p>Bizler 60-70 yıldır burada yaşıyoruz. Bu bölgede hırsızlık olayları artmış durumda.</p>
      <p>Gül ve Eren sokak yarış pisti gibi kullanılıyor. Can kaybı olacak diye korkuyoruz. Buraya hız kesici gerekli. Yetkililer, sadece okul önlerine hız kesici yapılabileceğini söylüyorlar. Ancak bu sokaklarda da çocuklar var.</p>
      <p>Çocuklarımızın oyun oynayacağı yer yok. Çocuk parkı, nefes alabileceğimiz bir parkımız dahi yok.</p>
      <p>Söz Sizde köşesi aracılığıyla sorunlarımızı Büyükşehir Belediyemiz ve Osmangazi Belediyemizin değerli yetkililerine sunuyor, mahallemizle ilgilenilmesini rica ediyoruz.</p>
      <p>Saygılarımızla.</p>
      <p>
        <b>Mahalle sakinleri</b>
      </p>
      <p> </p>
      <p>
        <b>Yazık değil mi bu çocuklara!</b>
      </p>
      <figure>
        <img src="https://www.olay.com.tr/d/other/dilenci1.jpg"/>
      </figure>
      <p>
        <b>F</b>
      </p>
      <p>evzi Çakmak Caddesi üzerinden bir fotoğraf. Kaldırımın ortasında küçücük çocuk mendil satıyor. Bu sadece bu cadde ve Şehreküstü üzerindeki çocuklardan bir tanesi.</p>
      <p>Yetkililerin bu duruma duyarlı olmasını ve gereğini yapmalarını rica ediyoru.</p>
      <p>
        <b>Sevgi Yoga</b>
      </p>
    </article>
  </body>
</html>