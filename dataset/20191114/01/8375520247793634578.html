<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nabu-zavershilo-rozsliduvannya-shchodo-eksglavi-nazk-korchak-639801.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T01:27:05+00:00"/>
    <meta property="og:title" content="НАБУ завершило розслідування щодо ексглави НАЗК Корчак"/>
    <meta property="og:description" content="Корчак та її захисникам відкрито матеріали кримінального провадження для ознайомлення перед складанням обвинувального акта"/>
  </head>
  <body>
    <article>
      <h1>НАБУ завершило розслідування щодо ексглави НАЗК Корчак</h1>
      <address>
        <time datetime="2019-11-14T01:27:05+00:00">14 Nov 2019, 01:27</time>
      </address>
      <h4>Корчак та її захисникам відкрито матеріали кримінального провадження для ознайомлення перед складанням обвинувального акта</h4>
      <p>Детективи НАБУ повідомили колишню главу Національного агентства з питань запобігання корупції про завершення досудового розслідування <a href="https://glavcom.ua/news/eksglava-nazk-korchak-prokomentuvala-vruchennya-jiy-pidozri-635969.html">за фактом недекларування нею майна на понад 544 тис. грн.</a></p>
      <p>Про це у середу поінформувала пресслужба <a href="https://nabu.gov.ua/novyny/rozsliduvannya-nedeklaruvannya-statkiv-eksposadovyceyu-nazk-zaversheno">НАБУ.</a></p>
      <p>«12 листопада 2019 року підозрюваній та її захисникам відкрито матеріали кримінального провадження для ознайомлення перед складанням обвинувального акта і його скерування до суду», – йдеться в повідомленні.</p>
      <p>У відомстві зазначили, що у 2016 році це авто придбала мати чоловіка чиновниці за 544,39 тис. грн, проте станом на 31 грудня 2016 року це майно було в постійному користуванні Корчак та її чоловіка. За законом вона мала відобразити цей факт у декларації.</p>
      <p>У НАБУ стверджують, що розслідування вказаних фактів розпочали в жовтні 2017 року.</p>
      <p>Нагадаємо, у жовтні колишній главі Національного агентства з питань запобігання корупції (НАЗК) <a href="https://glavcom.ua/news/eksglavi-nazk-korchak-povidomili-pro-pidozru--635847.html">Наталії Корчак повідомлено про підозру в недекларуванні статків</a> на суму понад 544 тис. грн. </p>
      <p>У травні 2017 року журналісти програми «Наші гроші» повідомляли, що виявили на паркомісці Корчак у столичній новобудові нову машину Skoda Octavia A7, яку вона не вказала в декларації.</p>
      <p>Директор НАБУ Артем Ситник стверджував, що у справі ще в лютому 2018 року було зібрано всі докази, однак глава САП Назар Холодницький заблокував погодження підозри.</p>
      <p>Корчак говорила, що 6 грудня 2018 року у квартирі її свекрухи провели «слідчі дії під виглядом пограбування».</p>
      <related>
        <a href="https://glavcom.ua/economics/finances/glava-mitnici-nefodov-ozvuchiv-svoyu-zarplatu-za-zhovten-639544.html"/>
        <a href="https://glavcom.ua/news/deklaraciya-anastasiji-krasnosilskoji-kit-v-objektah-mayna-vartist-bezcinna-639502.html"/>
        <a href="https://glavcom.ua/news/nabu-povidomilo-eksgendirektoru-ukroboronpromu-bukinu-pro-pidozru-639375.html"/>
      </related>
    </article>
  </body>
</html>