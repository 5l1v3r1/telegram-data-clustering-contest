<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yeni-celikpalasa-satisicin-dev-imar-15577yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T01:00:00+00:00"/>
    <meta property="og:title" content="Yeni Çelikpalas’a satış için dev imar"/>
    <meta property="og:description" content="Bursa’nın sürüncemeye karmış devlet yapılarından Yeni Çelikpalas Otel’in dev inşaatı bitmeden çürüğe çıktı.Senelerce Emekli..."/>
  </head>
  <body>
    <article>
      <h1>Yeni Çelikpalas’a satış için dev imar</h1>
      <address><time datetime="2019-11-14T01:00:00+00:00">14 Nov 2019, 01:00</time> by <a rel="author">İhsan Aydın</a></address>
      <p><b>Bursa</b>’nın sürüncemeye karmış devlet yapılarından <b>Yeni Çelikpalas Otel</b>’in dev inşaatı bitmeden çürüğe çıktı.</p>
      <p>Senelerce<b> Emekli Sand</b><b>ığı</b>’nda kaldıktan sonra en son <b>Sosyal Güvenlik Kurumu</b> mülkiyeti’ne  <b>41 dönüm</b> arazi üzerine kurulu yarım inşaat ve arazisi için <b>Özelle</b><b>ş</b><b>tirme </b><b>İ</b><b>daresi Ba</b><b>ş</b><b>kanl</b><b>ığı</b>’nın <b>Bursa Büyük</b><b>ş</b><b>ehir</b> ve <b>Osmangazi</b> belediyelerini <b>by-pass </b>ederek <b>re’sen </b>yaptığı<b> imar plan</b><b>ı</b> <b>Cumhurba</b><b>ş</b><b>kanl</b><b>ığı</b>’nca onaylanarak yürürlüğe girdi.</p>
      <p>Bunu ilişkin karar da önceki gün resmi gazetede yayınlandı.</p>
      <p>Alanda daha evvel verilmiş buna yakın bir imar hakkı olunca <b>Özelle</b><b>ş</b><b>tirme </b><b>İ</b><b>daresi</b>’nin de var olan hakları kullandığı görülüyor.</p>
      <p>Ancak doğru olan, planların<b> Bursa belediyeleri</b>nce ve meclislerince yapılmasıydı.</p>
      <p>Halen atıl durumda yarım kalmış dev yapı yıkıldıktan sonra<b> 2,35 emsal</b>li ve en az <b>10 kat</b>lı bir beton kütle yeniden yükselecek.</p>
      <p>Kamu çıkarı gözetilerek alınmış gibi gözüken karar, <b>Bursa</b>’nın planlama anlamında <b>Ankara</b>’dan<b> bir kez daha by-pass</b> edildiğinin işareti.</p>
      <p><b>Özelle</b><b>ş</b><b>tirme </b><b>İ</b><b>daresi</b>’nin satış öncesi verdiği imar hakkıyla ihalede rekabeti kızıştırma ve kamuya daha çok gelir sağlamak istediğini düşünüyoruz.</p>
      <p>Aynı anda <b>1/25.000, 1/ 5000 </b>ile <b>1/1000</b> ölçekli <b>naz</b><b>ı</b><b>m</b> ve<b> uygulama imar planlar</b><b>ı</b>nı yapan <b>Özelle</b><b>ş</b><b>tirme </b><b>İ</b><b>daresi</b><b>’</b>nin bu kararı bakalım <b>Bursa</b>’da nasıl kabul görecek?</p>
      <p>Düzenlemenin <b>Bursa</b>’daki <b>Akademik Meslek Odalar</b><b>ı</b>’nca yargıya taşınma olasılığı da yok değil.</p>
      <p><b>Çelikpalas Otel</b>’in çürüyen yeni inşaatının statik hesaplarının bugünkü yönetmeliklere uygun olmadığı dillendiriliyor.</p>
      <p>Bu yüzden binayı satın alacak yeni sahibi burayı yıkıp, verilen imar hakkı doğrultusunda yeni bir proje hazırlatacak.</p>
      <p>Bakalım o ihaleye hangi firmalar ya da otel zincirleri katılacak?</p>
      <p><b>Bursa</b>’nın en prestijli semtinde ve imar rantı yüksek alan için çok sayıda taliplinin çıkması muhtemel.</p>
      <p> </p>
      <p>
        <b>Cep Herkülü teklifi </b>
        <b> </b>
      </p>
      <p> </p>
      <p>Cep herkülü adını dünyaya duyuran milli sporcumuzdu. Kaldırdığı onlarca kiloluk halterlerle dünya spor tarihine geçti.</p>
      <p>Rakipleri onun rekorlarını kırmakta zorlandı.</p>
      <p>Olimpiyatlarda, dünya ve Avrupa şampiyonalarında aldığı altın madalyalarla hepimizin göğsünü kabarttı.</p>
      <p>Yakın geçmişte kaybettiğimiz<b> Dünya, Olimpiyat </b>ve<b> Avrupa </b><b>ş</b><b>ampiyonu </b>milli halterci<b> Naim Süleymano</b><b>ğ</b><b>lu</b>’nun ismi <b>Y</b><b>ı</b><b>ld</b><b>ı</b><b>r</b><b>ı</b><b>m</b>’da <b>Gençlik ve Spor Bakanl</b><b>ığı</b>’nın yaptırdığı spor salonunda ölümsüzleştirildi.</p>
      <p>Ancak isminin <b>Uluda</b><b>ğ</b><b> Üniversitesi</b>’nde de yaşatılması için teklif hazırlandı.</p>
      <p><b>CHP Bursa Milletvekili Prof. Dr. Yüksel Özkan TBMM</b>’ye bir teklif sunarak merhum cep herkülünün adının <b>YÖK Kanunu</b>’nda yapılacak bir değişiklikle <b>Uluda</b><b>ğ</b> <b>Ü</b><b>niversitesi Spor Bilimleri Fakültesi</b>’ne verilmesini istedi.</p>
      <p>Dün görüştüğümüz Vekil Özkan, <b>“Merhum Naim Süleymano</b><b>ğ</b><b>lu</b><b>’</b><b>nun spor kompleksinde isminin ya</b><b>ş</b><b>at</b><b>ı</b><b>lmas</b><b>ı</b><b> memnuniyet verici ancak bir spor e</b><b>ğ</b><b>itim fak</b><b>ü</b><b>ltesine isminin verilmesinin de çok çok önemli oldu</b><b>ğ</b><b>u d</b><b>üşü</b><b>ncesindeyim</b><b>”</b> dedi.</p>
      <p><b>Bursa</b>’nın ve Türklerin gurur duyduğu sporcu için ne yapılsa azdır.</p>
      <p> </p>
      <p>
        <b>İ</b>
        <b>ki </b>
        <b>ş</b>
        <b>ubeye daha atama</b>
      </p>
      <p> </p>
      <p><b>Büyük</b><b>ş</b><b>ehir Belediyesi Zab</b><b>ı</b><b>ta Daire Ba</b><b>ş</b><b>kanl</b><b>ığı</b> bünyesinde oluşturulan <b>Trafik</b> ve <b>Destek Hizmetleri </b>şube müdürlüklerine dün atamalar yapıldı.</p>
      <p><b>Büyük</b><b>ş</b><b>ehir Belediye Ba</b><b>ş</b><b>kan</b><b>ı</b><b> Alinur Akta</b><b>ş</b> tarafından onaylanan atamalarla <b>Trafik </b><b>Ş</b><b>ube M</b><b>ü</b><b>d</b><b>ü</b><b>rl</b><b>üğü</b> görevine<b> Ya</b><b>ş</b><b>ar </b><b>Ö</b><b>zdemir</b>, <b>Destek Hizmetleri </b><b>Ş</b><b>ube M</b><b>ü</b><b>d</b><b>ü</b><b>rl</b><b>üğü</b>’ne de eski daire başkanvekili ve şube müdürü <b>Kadem Kesimo</b><b>ğ</b><b>lu</b> getirildi.</p>
      <p>Kesimoğlu daha evvel <b>Esat Yalman</b>’ın yargı kararıyla Zabıta Dair Başkanlığı’na atanmasıyla şube müdürlüğü görevinden de ayrılmıştı.</p>
      <p>Böylece, Zabıta Daire Başkanlığı bünyesinde <b>İ</b><b>dari</b> ve <b>Denetim</b> şube müdürlüklerinden sonra boş bulunan ve yeni oluşturulan <b>Trafik</b> ve<b> Destek Hizmetleri</b> şube müdürlükleri koltukları da doldurulmuş oldu.</p>
    </article>
  </body>
</html>