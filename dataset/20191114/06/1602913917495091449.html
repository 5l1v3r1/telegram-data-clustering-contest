<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/dacia-lanseaza-noul-logan-stepway-18581463"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T06:42:55+00:00"/>
    <meta property="og:title" content="Dacia lansează noul Logan Stepway"/>
    <meta property="og:description" content="Din luna decembrie, modelul va fi disponibil în reţeaua Dacia din întreaga ţară. Preţurile sunt cuprinse între 10.250 euro (TVA inclus) pentru varianta echipată cu motorul TCe 90, şi 12.150 euro, pentru varianta Blue dCi 95."/>
  </head>
  <body>
    <article>
      <h1>Dacia lansează noul Logan Stepway</h1>
      <address>
        <time datetime="2019-11-14T06:42:55+00:00">14 Nov 2019, 06:42</time>
      </address>
      <p>Din luna decembrie, modelul va fi disponibil în reţeaua Dacia din întreaga ţară. Preţurile sunt cuprinse între 10.250 euro (TVA inclus) pentru varianta echipată cu motorul TCe 90, şi 12.150 euro, pentru varianta Blue dCi 95.</p>
      <p>Noile versiuni oferă elementele de stil inspirate din universul vehiculelor din familia Stepway - protecţiile laterale specifice, de culoare neagră şi ornamentele cu aspect cromat, dispuse în partea inferioară a barelor de protecţie faţă şi spate. .</p>
      <p>Interiorul dispune de o tapiţerie specifică, în două nuanţe de gri. Denumirea Stepway se regăseşte atât pe spătarele scaunelor, cât şi în partea de jos a volanului îmbrăcat în piele. Maşinile vin cu echipamente printre care sistemul de navigaţie MediaNav, cu ecran tactil de 7‘’, oglinzile reglabile electric, cu dejivrare, sistemul cruise control sau asistenţa la parcarea cu spatele. Volumul portbagajului este de 510 litri, cu posibilitatea de a ajunge la 1.257 litri în cazul în care bancheta spate este rabatată.</p>
      <p>Opţional, vehiculul poate fi echipat cu jante de aluminiu, aer condiţionat cu reglare automată şi cameră video pentru asistenţa la parcarea cu spatele.</p>
      <p>Modelul este disponibil în 3 variante de motorizare. Este vorba de motorul pe benzină TCe 90 şi de două motoare diesel : Blue dCi 75 şi Blue dCi 95.</p>
    </article>
  </body>
</html>