<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/showbiz/20191114-disney-prybrav-epizod-simpsoniv-z-uchastyu-majkla-dzheksona/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T06:31:42+00:00"/>
    <meta property="og:title" content="Disney + прибрав епізод Сімпсонів з участю Майкла Джексона"/>
    <meta property="og:description" content="На стрімінговому сервісі Disney + відсутній епізод мультсеріалу Сімпсони Абсолютно божевільний тато."/>
  </head>
  <body>
    <article>
      <h1>Disney + прибрав епізод Сімпсонів з участю Майкла Джексона</h1>
      <address>
        <time datetime="2019-11-14T06:31:42+00:00">14 Nov 2019, 06:31</time>
      </address>
      <p>На стрімінговому сервісі Disney + відсутній епізод мультсеріалу Сімпсони Абсолютно божевільний тато.</p>
      <p>Серія <b>Абсолютно божевільний тато</b> вийшла у 1991 році, відкривши третій сезон Сімпсонів. Запрошеною зіркою тоді був Майкл Джексон.</p>
      <p>Він озвучив Леона Комповскі, з яким Гомер Сімпсон зустрічається у психіатричній лікарні. Епізод довгі роки вважався одним з найулюбленіших серед шанувальників серіалу.</p>
      <p>Представники Disney не прокоментували, чому епізод вилучено зі стрімінгового сервісу і хто вирішив видалити серію.</p>
      <p><b>Читайте:</b> Д<a href="https://fakty.com.ua/ua/proisshestvija/20190317-dochka-majkla-dzheksona-namagalasya-naklasty-na-sebe-ruky-cherez-film-pro-batka/"> очка Майкла Джексона намагалася накласти на себе руки через фільм про батька</a></p>
      <p>У березні 2019 року <b>творці Сімпсонів вирішили вилучити епізод</b> з обігу після виходу фільму HBO Залишаючи Неверленд, в якому двоє чоловіків розповіли, що в дитинстві пережили сексуальні домагання з боку Майкла Джексона.</p>
      <p>Раніше Факти ICTV писали, що 40-річний Джеймс Сейфчак і 36-річний Уейд Робсон дали інтерв’ю, в якому звинуватили поп-співака Майкла Джексона у спробі <a href="https://fakty.com.ua/ua/showbiz/20190301-dvoye-cholovikiv-zvynuvatyly-majkla-dzheksona-u-rozbeshhenni/">згвалтування і розбещенні.</a></p>
    </article>
  </body>
</html>