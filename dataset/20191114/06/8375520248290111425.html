<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/u-sluzi-narodu-nazvali-tri-naybilsh-diskusiynih-zmini-do-zakonu-pro-status-veteraniv-639716.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T06:10:46+00:00"/>
    <meta property="og:title" content="У «Слузі народу» назвали три найбільш дискусійних зміни до Закону про статус ветеранів"/>
    <meta property="og:description" content="«Це важкий законопроєкт, знову буде турборежим», - каже Галина Третьякова"/>
  </head>
  <body>
    <article>
      <h1>У «Слузі народу» назвали три найбільш дискусійних зміни до Закону про статус ветеранів</h1>
      <address>
        <time datetime="2019-11-14T06:10:46+00:00">14 Nov 2019, 06:10</time>
      </address>
      <h4>«Це важкий законопроєкт, знову буде турборежим», - каже Галина Третьякова</h4>
      <p>Голова Комітету Верховної Ради з питань соціальної політики та захисту прав ветеранів Галина Третьякова  <a href="https://glavcom.ua/interviews/v-ukrajini-skasuyut-grupi-invalidnosti-shcho-zadumala-vlada-639425.html">в інтерв’ю «Главкому»</a> назвала три найбільш дискусійні зміни до Закону про статус ветеранів.</p>
      <p>За словами Третьякової, ключові питання, навколо яких розгорнулися дискусії це:</p>
      <p>1) добровольці АТО чи добровольці ООС, адже у нас по факту є добровольці як ті, так і інші;</p>
      <p>2) командир має свідчити про те, що боєць справді служив, чи потрібні три свідки. Якщо командир, то чий безпосередньо командир;</p>
      <p>3) на якому рівні має надаватися перелік документів, який потрібен для занесення людини до реєстру. Чи це має бути встановлено на рівні закону і комісія переглядає цю інформацію, дивиться, аби вона відповідала закону. Або достатньо буде постанови Кабінету міністрів.</p>
      <p>Третьякова вважає, що у парламенті під час обговорення Закону про статус ветеранів непросто.</p>
      <p>«Це важкий законопроєкт, знову буде турборежим. Я голосувала червоною кнопкою (<i>29 жовтня щодо скорочення терміну підготовки до другого читання проєкту закону щодо надання статусу та соціальних гарантій окремим особам із числа учасників антитерористичної операції №2045-1 – «Главком»)</i>. Бо я розуміла, що там проблем багато», - розповіла Третьякова.</p>
      <p>При цьому депутатка нагадала, що «на жаль, парламент не дав можливості подискутувати у Комітеті з приводу статей законопроєкту і процедура була скорочена на вимогу, в тому числі, «Європейської солідарності». Тому будемо намагатися відпрацювати швидко і якісно в тих умовах, у яких перебуваємо», - запевнила голова парламетського комітету.</p>
      <blockquote><b>Більше читайте:<br/></b><br/>   •  <b><a href="https://glavcom.ua/interviews/v-ukrajini-skasuyut-grupi-invalidnosti-shcho-zadumala-vlada-639425.html">В Україні скасують групи інвалідності. Що задумала влада?</a></b></blockquote>
      <related>
        <a href="https://glavcom.ua/economics/finances/pracevlashtuvannya-invalidiv-slugi-narodu-hochut-zminiti-zakonodavstvo-639483.html"/>
        <a href="https://glavcom.ua/country/health/shche-odna-reforma-golova-parlamentskogo-komitetu-poyasnila-do-chogo-gotuvatisya-ukrajincyam-z-invalidnistyu-639480.html"/>
        <a href="https://glavcom.ua/kyiv/news/molodik-shcho-zhorstoko-pobiv-svoyu-matir-i-veterana-ato-planuvav-ubivstvo--639305.html"/>
      </related>
    </article>
  </body>
</html>