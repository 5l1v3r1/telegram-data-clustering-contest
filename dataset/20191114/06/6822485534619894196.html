<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823012.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T06:00:00+00:00"/>
    <meta property="og:title" content="۶ خطری که در کمین پرخواب‌هاست!"/>
    <meta property="og:description" content=" به گزارش باشگاه خبرنگاران جوان، خواب بیش از اندازه با ابتلا به بیماری‌های زیادی مرتبط است و معمولا پیشنهاد می‌شود افراد بزرگسال تا ۹ ساعت در شبانه روز بخوابند. در ادامه به برخی مشکلات ناشی از پرخوابی اشاره می‌شود."/>
  </head>
  <body>
    <article>
      <h1>۶ خطری که در کمین پرخواب‌هاست!</h1>
      <address>
        <time datetime="2019-11-14T06:00:00+00:00">14 Nov 2019, 06:00</time>
      </address>
      <p>خواب کافی برای داشتن پوست زیبا، بدن سالم و آرامش ذهنی لازم است، اما پرخوابی پیامد‌های مضری برای سلامت دارد.</p>
      <p> به گزارش باشگاه خبرنگاران جوان، خواب بیش از اندازه با ابتلا به بیماری‌های زیادی مرتبط است و معمولا پیشنهاد می‌شود افراد بزرگسال تا ۹ ساعت در شبانه روز بخوابند. در ادامه به برخی مشکلات ناشی از پرخوابی اشاره می‌شود.</p>
      <p>
        <b>پرخوابی باعث بروز سردرد می‌شود</b>
      </p>
      <p>خواب بیش از اندازه و پرخوابی که معمولا در تعطیلات اتفاق می‌افتد بر انتقال دهنده‌های عصبی مغز از جمله سروتونین، تاثیر منفی می‌گذارد. به همین ترتیب اگر در طول روز زیاد بخوابید و خواب شب تان دچار اختلال شود احتمالا صبح روز بعد دچار سردرد می‌شوید.</p>
      <p>
        <b>اضافه وزن</b>
      </p>
      <p>همانند کم خوابی، پرخوابی هم موجب اضافه وزن می‌شود. مطالعات نشان می‌دهد افرادی که بیش از ۹ ساعت می‌خوابند تقریبا ۲۱ درصد با اضافه وزن در طول یک دوره ۶ ساله مواجه هستند. محققان معتقدند این اضافه وزن با رژیم غذایی و ورزش مناسب جبران نمی‌شود. پرخوابی بر نحوه ذخیره چربی هم تاثیر می‌گذارد.</p>
      <p>
        <b>کمردرد ناشی از پرخوابی</b>
      </p>
      <p>خوابیدن برای ساعت‌های طولانی و با وضعیت نامناسب می‌تواند موجب کمردرد شود. در نتیجه پرخوابی، عضلات سفت شده و کمردرد ایجاد می‌شود. به منظور کاهش کمردرد، داشتن زندگی پرتحرک و ورزش توصیه می‌شود.</p>
      <p>
        <b>امراض قلبی و دیابت نوع۲</b>
      </p>
      <p>مطالعات نشان داده اند پرخوابی با ریسک ابتلا به امراض قلبی مرتبط هستند. در حقیقت، پرخوابی موجب افزایش ریسک مرگ به دلیل مشکلات قلبی می‌شود. همچنین موجب افزایش قندخون در کنار اضافه وزن می‌شود که ریسک دیابت نوع۲ را افزایش می‌دهد.</p>
      <p>
        <b>اختلال در سلامت روان</b>
      </p>
      <p>همانطوریکه بیخوابی موجب افسردگی می‌شود، پرخوابی هم با کُندشدن روند بهبود از مشکلات سلامت روان مرتبط است. افراد پُرخواب با اختلال در سلامت روان و مشکلاتی نظیر نوسانات اخلاقی روبرو هستند.</p>
    </article>
  </body>
</html>