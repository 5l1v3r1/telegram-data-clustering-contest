<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-vidminyly-ekonomichne-rabstvo-zelenskyj-pro-rynok-zemli/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T06:56:38+00:00"/>
    <meta property="og:title" content="Відмінили економічне рабство: Зеленський про ринок землі"/>
    <meta property="og:description" content="Президент Володимир Зеленський подякував депутам від Слуги народу за те, що вони у першому читанні ухвалили законопроєкт про відкриття ринку землі."/>
  </head>
  <body>
    <article>
      <h1>Відмінили економічне рабство: Зеленський про ринок землі</h1>
      <address>
        <time datetime="2019-11-14T06:56:38+00:00">14 Nov 2019, 06:56</time>
      </address>
      <p>Президент Володимир Зеленський подякував депутам від Слуги народу за те, що вони у першому читанні ухвалили законопроєкт про відкриття ринку землі.</p>
      <p>Верховна Рада ухвалила за основу законопроект Про внесення змін до деяких законодавчих актів України щодо обігу земель сільськогосподарського призначення <a href="http://w1.c1.rada.gov.ua/pls/zweb2/webproc4_2?id=&amp;pf3516=2178-10&amp;skl=10">№2178-10</a>.</p>
      <p>З цього приводу президент звернувся до депутатів з подякою.</p>
      <blockquote>– Хочу подякувати кожному нашому депутату від Слуги народу. Сьогодні була дуже важка робота. Ми зараз ще навіть не усвідомлюємо, що відмінили дійсно економічне рабство, – зазначив Зеленський.</blockquote>
      <p><b>Читайте:</b> <a href="https://fakty.com.ua/ua/ukraine/20191113-arahamiya-obitsyaye-vnesty-pravky-pro-zaboronu-prodazhu-zemli-inozemtsyam/">Арахамія обіцяє внести правки про заборону продажу землі іноземцям</a></p>
      <p>Президент додав, що, на його думку, про відкриття ринку землі обов’язково буде написано у підручниках історії і <b>кожен українець стане власником своєї землі.</b></p>
      <figure>
        <iframe src="https://www.youtube.com/embed/LnMVK36fFuo" width="560" height="315" data-service="Youtube" scrolling="no"/>
      </figure>
      <p>До слова, більше про депутатський <a href="https://fakty.com.ua/ua/ukraine/20191113-zakonoproekt-pro-rynok-zemli-2178-10-shho-hoche-uhvalyty-rada/">законопроект про ринок землі №2178-10</a> і які правки у нього обіцяють внести до другого читання – читайте в матеріалі Фактів ICTV.</p>
    </article>
  </body>
</html>