<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/vil-tilbakebetale-noe-av-bompengene/71804337"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T06:41:39+00:00"/>
    <meta property="og:title" content="Vil tilbakebetale noe av bompengene"/>
    <meta property="og:description" content="Arbeiderpartiet i Oslo foreslår å gjøre Oslo til prøveby for klimabelønning, som går ut på at økte miljøavgifter skal betales direkte tilbake til folket."/>
  </head>
  <body>
    <article>
      <h1>Vil tilbakebetale noe av bompengene</h1>
      <h2>Arbeiderpartiet i Oslo foreslår å gjøre Oslo til prøveby for klimabelønning, som går ut på at økte miljøavgifter skal betales direkte tilbake til folket.</h2>
      <address><time datetime="2019-11-14T06:41:39+00:00">14 Nov 2019, 06:41</time> by <a rel="author">NTB I</a></address>
      <p>Belønningen skal gjøre det enklere for folk flest å svelge økte klimaavgifter, sier miljøpolitisk talsperson Andreas Halse i Oslo Arbeiderparti til Klassekampen.</p>
      <p>
        <b>- Fram til i dag har vi tatt inn bompenger fra bilistene og brukt dem på kollektivtilbud og sykkelveier. Det er aktverdig, men kanskje vi må se på måter som er mindre omstridt, sier han.</b>
      </p>
      <p>Tirsdag åpnet Ap-leder Jonas Gahr Støre for å gjøre klimaavgift til fordeling (KAF) til Ap-politikk. Ordningen som i fjor ble innført i Canada, har støtte hos blant andre Naturvernforbundet, SV, MDG og Rødt.</p>
      <p>Senterpartiet har vært skeptiske til ordningen, som de mener kan slå skeivt ut for folk i distriktene som er avhengige av bil som fremkomstmiddel.</p>
      <p>Halse i Oslo Ap utelukker ikke at debatten om tiltaket kan bli stor også internt i Arbeiderpartiet. Han mener ordningen først bør prøves ut i byene, før den eventuelt kan utvides til hele landet.</p>
    </article>
  </body>
</html>