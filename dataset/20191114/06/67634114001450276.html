<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150477/"/>
    <meta property="og:site_name" content="AgroNews"/>
    <meta property="article:published_time" content="2019-11-14T06:15:00+00:00"/>
    <meta property="og:title" content="В Україні поменшало імпортної свинини"/>
    <meta property="og:description" content="За даними митної статистики ДФСУ імпорт охолодженого та мороженого м’яса свиней до України за 10 місяців цього року склав 20,46 тис. т сукупною вартістю 39 млн дол. США. Це на 12,5% менше за натуральні обсяги імпорту свинини за аналогічний період минулого року та мінус 9,7% у валютному вираженні,..."/>
  </head>
  <body>
    <article>
      <h1>В Україні поменшало імпортної свинини</h1>
      <address><time datetime="2019-11-14T06:15:00+00:00">14 Nov 2019, 06:15</time> by <a rel="author">agronews.uaode/author</a></address>
      <p>
        <b>За даними митної статистики ДФСУ імпорт охолодженого та мороженого м’яса свиней до України за 10 місяців цього року склав 20,46 тис. т сукупною вартістю 39 млн дол. США. Це на 12,5% менше за натуральні обсяги імпорту свинини за аналогічний період минулого року та мінус 9,7% у валютному вираженні, коментують в аналітичному відділі Асоціації «Свинарі України».</b>
      </p>
      <p>Так, аналітики роз’яснюють, що пропозиція імпортної свинини за аналізований період цього року менша ніж минулого майже на 3 тис. т через помірні обсяги імпорту свинини протягом вересня-жовтня: «Протягом двох осінніх місяців до України завезли трохи більше 4 тис. т м’яса свиней, що практично дорівнює обсягам імпорту свинини у вересні 2018-го. Крім цього, зовнішньоторгове сальдо по свинині цьогоріч, хоч і від’ємне, проте майже на 5 млн менше — мінус 35 млн дол. США проти майже 40 у січні-жовтні минулого року. Звичайно, експорт свинини з України важко назвати дуже активним, проте протягом десяти місяців закордон спрямували майже 1,79 тис. т чи на 1,7% більше ніж за весь 2018-й та майже на 16% більше ніж за відповідний період».</p>
      <p>Експерти відзначили деякі зміну в географії зовнішньої торгівлі.</p>
      <p>«До трійки основних постачальників м’яса свиней окрім Польщі та Німеччини, «потіснивши» Данію, приєдналися Нідерланди. Що стосується ринків збуту, то вони й надалі залишаються обмеженими в умовах поширення АЧС в країні. Проте, до звичних Гонконгу та В’єтнаму цьогоріч додалися ОАЕ, куди спрямували майже 31% експортованої свинини. Що стосується Грузії, куди торік спрямували понад п’яту частину зовнішніх поставок свинини, то цьогоріч поставки не такі активні, а тамтешні імпортери «переключилися» на закупівлю живих тварин. Так, за 10 місяців 2019-го до сусідньої країни відправили понад 1 тис. т свинини живою масою, сукупною вартістю 1,58 млн дол. США, що перевищує минулорічні обсяги поставок свиней як в натуральному, так і в грошовому вимірах», — коментують аналітики.</p>
    </article>
  </body>
</html>