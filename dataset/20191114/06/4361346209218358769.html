<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/vasvari-vivien-konnyen-esem-szerelembe/186554"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T06:30:00+00:00"/>
    <meta property="og:title" content="Vasvári Vivien: Könnyen esem szerelembe"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vasvári Vivien: Könnyen esem szerelembe</mark>
      </h1>
      <address><time datetime="2019-11-14T06:30:00+00:00">14 Nov 2019, 06:30</time> by <a rel="author">Fái</a></address>
      <p>
        <b>Az elmúlt hetekben többször láthattuk sírni Vivient, de már egyre erősebb lelkileg, és a jövőre koncentrál. </b>
        <b>Az elmúlt hetekben többször láthattuk sírni Vivient, de már egyre erősebb lelkileg, és a jövőre koncentrál.</b>
      </p>
      <p>Két tévéműsorban is sírni láttuk Vasvári Vivient, ami tőle szokatlan. A felvételek még augusztusban készültek, kíváncsiak voltunk, hogy van most.</p>
      <p><b>– Érzékeny típus vagyok, bármin el tudom magam sírni</b> – mondta a Borsnak Vivien. – A főzőműsor kemény kihívás, olyan lelkiállapotban, amiben én akkor voltam, nehéz. Tudtam, hogy nem vagyok jól, hogy nem magamat fogom látni, ha visszanézem. De ez is én vagyok. A Lakástalkshow-t is augusztus végén vették fel, az is régi sztori.</p>
      <figure>
        <img src="http://media.borsonline.hu/cikk/20/192140/gallery-picture/645w/2022955_konyhafonok-rtl-klub.jpg"/>
        <figcaption>A főzőműsorban nem volt jó lelkiállapotban, el is sírta magát, de bátran vállalja, hogy ez is ő © RTL-Klub</figcaption>
      </figure>
      <p>Azóta több mint két hónap eltelt, már nem vagyok stresszes. Pontosabban van stressz az életemben, de nem a férjem miatt. Sokat dolgozom, az életem ugyanolyan maradt, mint Fecsó mellett volt. Az egzisztenciámat ma­gam teremtettem meg, fent tudom tartani. Nekem nem kell egy férfi sem, hogy megálljak a lába­mon. Már rég visszaköltöztem a saját laká­somba. Mindent ma­gamnak kö­szönhetek, nem va­gyok elveszett nő.</p>
      <p>
        <b>Vivien állítja, már nem sír, nem kenyere az önsajnálat.</b>
      </p>
      <p>– A gyerekeimet sajnálom, az ember nem így tervezi az életét. Egy férfival akartam leélni az életem, nagy családról álmodtam, de be kell látni, ha már nincs mit tenni. Nem maradok olyan kapcsolatban, amiben szenvedek. Szeretnék férfiak terén körülnézni. Szeretnék még gyereket, de hogyan szül­jek, ha már két kapcsolatom így végződött?</p>
      <p>
        <b>Be kell látnia Viviennek, hogy rosszul választ férfit, hiszen azok nem azt az életet akarják, amit ő megálmodott.</b>
      </p>
      <p>– Könnyen esem szerelembe, és a végsőkig harcolok – vonja meg a vállát. – Őszinte leszek, járok pszichológushoz. Sok szenvedés volt az életemben, amit nehéz feldolgozni, ebben segít.</p>
      <p>
        <b>Minden nőben van egy kislány- és egy férfién, Vivien feladata megtartani az egyensúlyt.</b>
      </p>
      <p>– Ha támadnak, előveszem a férfiénem. De az sem jó, ha a kislányénem dominál, és megtörök. A köztes utat kell megtalálni. Erős, határozott nő vagyok, mindenről meg van a véleményem, ezt a férfiak nehezen tűrik. Meg kell hagyni őket férfinak.</p>
      <p>Egy kapcsolatomban sem éreztem magam nőnek, pedig nekem a legfontosabb, hogy nő lehessek egy férfi mellett.</p>
      <p><a href="http://www.borsonline.hu/aktualis/vasvari-vivien-elarulta-mi-volt-a-szakitasuk-valodi-oka/186561?preview-token=371ff51a3405eb46b2e7ea847aedea41">Vasvári Vivien ebben a cikkünkben elárulta, mi volt a szakításuk valódi oka</a>.</p>
    </article>
  </body>
</html>