<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/la-diffusione-delle-polizze-contro-le-calamita-naturali-per-le-abitazioni-in-italia/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-14T06:30:10+00:00"/>
    <meta property="og:title" content="La diffusione delle polizze contro le calamità naturali per le abitazioni"/>
    <meta property="og:description" content="Come evidenziano i recenti accadimenti di Venezia e Matera l’Italia è un paese esposto in modo rilevante alle calamità naturali: secondo stime dell’Ania, il 75% delle abitazioni è esposto a un rischio medio-alto o alto di terremoto o alluvione. Nonostante ciò, il finanziamento pubblico alla ricostruzione del patrimonio immobiliare non è prestabilito per legge, ma deciso ex post mediante stanziamenti non pianificati, con risultati di norma inferiori alle attese, che peraltro, data l’errata convinzione di avere diritto a un ripristino totale a carico dello Stato, scoraggiano la scelta responsabile di assicurarsi con una copertura contro i danni da catastrofi naturali. Ad oggi, nel nostro Paese è vigente, sostanzialmente, un sistema assicurativo di tipo volontario, dal 1° gennaio 2018 incentivato dai benefici fiscali riconosciuti ai premi versati per polizze catastrofali a copertura di abitazioni private. La diffusione delle coperture è tuttavia ancora limitata, pari ad appena il 3,2% delle abitazioni secondo quanto…"/>
  </head>
  <body>
    <article>
      <h1>La diffusione delle polizze contro le calamità naturali per le abitazioni</h1>
      <address><time datetime="2019-11-14T06:30:10+00:00">14 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-9-640x450.jpg"/>
      </figure>
      <p>Come evidenziano i recenti accadimenti di Venezia e Matera l’Italia è un paese esposto in modo rilevante alle calamità naturali: secondo stime dell’Ania, il 75% delle abitazioni è esposto a un rischio medio-alto o alto di terremoto o alluvione.</p>
      <p>Nonostante ciò, <b>il finanziamento pubblico alla ricostruzione del patrimonio immobiliare non è prestabilito per legge</b>, ma deciso ex post mediante stanziamenti non pianificati, con risultati di norma inferiori alle attese, che peraltro, data l’errata convinzione di avere diritto a un ripristino totale a carico dello Stato, scoraggiano la scelta responsabile di assicurarsi con una copertura contro i danni da catastrofi naturali.</p>
      <p>Ad oggi, nel nostro Paese è vigente, sostanzialmente, un sistema assicurativo di tipo volontario, dal 1° gennaio 2018 incentivato dai benefici fiscali riconosciuti ai premi versati per polizze catastrofali a copertura di abitazioni private. <b>La diffusione delle coperture è tuttavia ancora limitata, pari ad appena il 3,2% delle abitazioni secondo quanto rilevato dall’Ania</b>.</p>
    </article>
  </body>
</html>