<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Izvestniyat-v-Hisarsko-fermer-Stoyan-Kochankov-e-otkrit-murtuv-sled-strashno-nelepa-tragediya-913662"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T06:54:00+00:00"/>
    <meta property="og:title" content="Известният в Хисарско фермер Стоян Кочанков е открит мъртъв след страшно нелепа трагедия"/>
    <meta property="og:description" content="Известният в Хисарско фермер Стоян Кочанков е бил намерен мъртъв снощи в двора на имота си в близкот..."/>
  </head>
  <body>
    <article>
      <h1>Известният в Хисарско фермер Стоян Кочанков е открит мъртъв след страшно нелепа трагедия</h1>
      <address>
        <time datetime="2019-11-14T06:54:00+00:00">14 Nov 2019, 06:54</time>
      </address>
      <p>Известният в Хисарско фермер Стоян Кочанков е бил намерен мъртъв снощи в двора на имота си в близкото до курорта село Мътеница. Трупът е бил открит от сина на Кочанков до джипа му "Сузуки“. Разследването е установило, че няма външна намеса, въпреки че е имало такива съмнения и че животновъдът сам се е самопрострелял с незаконната си пушка.  </p>
      <p>Слизайки от возилото, Кочанков се е навел да вземе пушката, неволно е натиснал спусъка и се е самоубил с един изстрел в главата, коментираха разследващи.   Инцидентът е вдигнал на крак цялата хисарска полиция, цяла нощ е работено по случая.</p>
      <p>От много години Кочанков гледа крави в Мътеница. Снощи се е прибрал за малко да вечеря и е имал намерение да се върне обратно, както всяка нощ, защото пази животните от нападения на вълци, пише "Блиц". Всички в Мътеница и съседното село Паничери, откъдето е родом животновъдът, са в потрес.</p>
    </article>
  </body>
</html>