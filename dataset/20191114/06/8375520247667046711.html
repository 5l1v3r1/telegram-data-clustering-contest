<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/prodazh-informaciji-nove-kerivnictvo-gpu-shokovane-povedinkoyu-lucenka-639407.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T06:00:36+00:00"/>
    <meta property="og:title" content="Продаж інформації? Нове керівництво ГПУ шоковане поведінкою Луценка"/>
    <meta property="og:description" content="Новий військовий прокурор: Неправильно, коли прокурор для свого збереження у політиці використовує свої професійні знання"/>
  </head>
  <body>
    <article>
      <h1>Продаж інформації? Нове керівництво ГПУ шоковане поведінкою Луценка</h1>
      <address>
        <time datetime="2019-11-14T06:00:36+00:00">14 Nov 2019, 06:00</time>
      </address>
      <h4>Новий військовий прокурор: Неправильно, коли прокурор для свого збереження у політиці використовує свої професійні знання</h4>
      <p>Заступник генерального прокурора Віктор Чумак прокоментував, так звану, справу «Бурісми», що стала причиною міжнародного скандалу за участю президентів Зеленського та Трампа. Чумак у зв’язку з цим здивований поведінкою колишнього генпрокурора Юрія Луценка. Про це він <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html">сказав в інтерв’ю «Главкому»</a>.</p>
      <p>За словами Чумака, теперішній генпрокурор «Руслан Рябошапка сказав, що немає окремої справи «Бурісми». «Взагалі немає такої справи. Є просто декілька справ, де згадується компанія у різних контекстах. Ця справа існує лише в уяві однієї людини, яка може щось про це видумувати», - зазначив військовий прокурор.</p>
      <p>Чумак вважає, що колишній генпрокурор Юрій Луценко не повинен плутати свої політичні питання з професійною діяльністю. «Неправильно, коли прокурор свої політичні питання плутає з професійною діяльністю. Своє збереження в політичному середовищі пов’язує з продажем своїх професійних знань. Адже це є професійні знання, які були у генпрокурора Луценка. Але використовувались вони тільки для того, щоб зберегти свої політичні впливи. Це абсолютно неправильно», - впевнений Чумак.</p>
      <p>На думку військового прокурора, «навіть з точки зору загальнолюдського і політичного контексту, це неправильна історія.</p>
      <p>Чумак вважає, що така поведінка колишнього генпрокурора завдала багато шкоди.</p>
      <p>«Це спроба впливати на внутрішню політику іншої держави, використовуючи свої знання у конкретних кримінальних кейсах у своїй власній країні. Це абсолютно неправильна історія», - вважає заступник генерального прокурора.</p>
      <p>Як повідомлялося, зараз тривають <a href="https://glavcom.ua/country/politics/volker-prosiv-ukrajinsku-vladu-ne-vtruchatis-u-vnutrishnyu-politiku-ssha-cnn-630022.html">слухання у Конгресі США щодо стосунків Трампа з Україною</a>. В них часто фігурує ім’я ексгенпрокурора Луценка. Зокрема і у зв’язку з фірмою «Бурісма», в якій членом ради директорів був син колишнього віце-президента США Джозефа Байдена. Саме Джнзефа Байдена Трамп вважав потенційним конкурентом на наступних виборах президента США у 2020 році.</p>
      <blockquote><b>Читайте більше: <br/></b><br/>   •  <a href="https://glavcom.ua/country/politics/viktor-chumak-pislya-matiosa-nam-distalas-prokuratura-silna-seryozna-z-nadutimi-shchokami-639148.html"><b>Віктор Чумак: Після Матіоса нам дісталась прокуратура «сильна», «серйозна» – з надутими щоками<br/></b></a>   •  <b><a href="https://glavcom.ua/interviews/skandalni-chistki-u-genprokuraturi-zvilneniy-sergiy-gorbatyuk-vikrivaje-nove-kerivnictvo-635711.html">Скандальні чистки у Генпрокуратурі. Звільнений Сергій Горбатюк викриває нове керівництво<br/></a></b>    •  <a href="https://glavcom.ua/publications/operaciya-atestaciya-hto-vizhive-pislya-prokurorskoji-chistki-631240.html"><b>Операція «Атестація». Хто виживе після прокурорської «чистки»<br/></b></a>   •  <b><a href="https://glavcom.ua/publications/stado-baraniv-proti-ryaboshapki-u-genprokuraturi-zrije-bunt-dokument-631109.html">«Стадо баранів» проти Рябошапки. Бунт у Генпрокуратурі (Документ)<br/></a></b>    •  <a href="https://glavcom.ua/publications/reforma-ryaboshapki-sim-zaperechen-prokurora-gorbatyuka-dokumenti-634968.html"><b>Реформа Рябошапки. Сім «заперечень» прокурора Горбатюка (Документи)</b></a></blockquote>
      <related>
        <a href="https://glavcom.ua/country/society/i-opzzh-i-slugi-narodu-chumak-rozkazav-rjeshali-z-yakih-partiy-krutyatsya-navkolo-genprokuraturi-639241.html"/>
        <a href="https://glavcom.ua/country/society/prokurorami-voni-ne-zalishatsya-chumak-rozkazav-yak-idut-chistki-u-gpu-639237.html"/>
        <a href="https://glavcom.ua/news/chumak-zapevniv-shcho-rozsliduvannya-sprav-maydanu-ne-zupinitsya-635030.html"/>
      </related>
    </article>
  </body>
</html>