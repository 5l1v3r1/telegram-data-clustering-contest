<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/medvind-for-ventilationsbolaget-6978403"/>
    <meta property="og:site_name" content="Affärsvärlden"/>
    <meta property="article:published_time" content="2019-11-14T06:00:00+00:00"/>
    <meta property="og:title" content="Medvind för ventilationsbolaget"/>
    <meta property="og:description" content="ANALYS Systemair levererar god tillväxt samtidigt som fortsatta lönsamhetslyft lär stå för dörren. Affärsvärlden upprepar köprådet."/>
  </head>
  <body>
    <article>
      <h1>Medvind för ventilationsbolaget</h1>
      <address>
        <time datetime="2019-11-14T06:00:00+00:00">14 Nov 2019, 06:00</time>
      </address>
      <p>
        <b>ANALYS Systemair levererar god tillväxt samtidigt som fortsatta lönsamhetslyft lär stå för dörren. Affärsvärlden upprepar köprådet.</b>
      </p>
      <p>KÖP "Affärsvärldens perspektiv på Systemair är att aktien från nuvarande nivåer erbjuder uppsida på alla fronter", lät det när den Skinnskattebergsbaserade ventilationsfirman köpstämplades i början av april i nr 14/2019. Drygt sju månader senare har aktien stigit med över 40 procent.</p>
      <p>I början av juni summerades räkenskapsåret 2018/2019 med över 9 procents organisk tillväxt under det fjärde kvartalet samtidigt som rörelseresultatet justerat för engångsposter mer än fördubblades.</p>
      <p>Den positiva trenden höll i sig under första kvartalet i räkenskapsåret 2019/2020 som redovisades i slutet av augusti. Organiskt ökade omsättningen med drygt 4 procent under kvartalet och rörelseresultatet steg med över 19 procent.</p>
      <p>På Affärsvärldens uppdaterade prognoser handlas aktien till p/e-tal på 15 respektive 13 för innevarande respektive nästa räkenskapsår. Det är sannerligen inga höga multiplar på ett kvalitetsbolag som är på väg att komma tillbaka på banan igen. Köprådet upprepas.</p>
      <p>
        <i>Detta är en kortversion av För tidigt säkra vinsten. Prenumeranter kan logga in och läsa hela artikeln <a href="https://www.affarsvarlden.se/premium-nyheter/for-tidigt-sakra-vinsten-6978248">här</a>.</i>
      </p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fmedvind-for-ventilationsbolaget-6978403&amp;title=K%C3%B6pv%C3%A4rt%20ventilationsbolag&amp;description=ANALYS%20Ventilationsfirman%20levererar%20god%20tillv%C3%A4xt%20samtidigt%20som%20fortsatta%20l%C3%B6nsamhetslyft%20l%C3%A4r%20st%C3%A5%20f%C3%B6r%20d%C3%B6rren.%20Aff%C3%A4rsv%C3%A4rlden%20upprepar%20k%C3%B6pr%C3%A5det.">Facebook</a>
        </li>
        <li>
          <a href="http://twitter.com/share?text=K%C3%B6pv%C3%A4rt%20ventilationsbolag&amp;url=https%3A%2F%2Fwww.affarsvarlden.se%2Fbors-ekonominyheter%2Fmedvind-for-ventilationsbolaget-6978403">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fmedvind-for-ventilationsbolaget-6978403&amp;title=K%C3%B6pv%C3%A4rt%20ventilationsbolag">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fmedvind-for-ventilationsbolaget-6978403&amp;title=K%C3%B6pv%C3%A4rt%20ventilationsbolag">Reddit</a>
        </li>
        <li>Mail</li>
      </ul>
    </article>
  </body>
</html>