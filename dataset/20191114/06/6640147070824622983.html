<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/stadia-funzioni-extra/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T06:41:00+00:00"/>
    <meta property="og:title" content="Stadia: ecco le funzioni extra che arriveranno dopo il lancio"/>
    <meta property="og:description" content="Google Stadia sta per arrivare e la società di Mountain View ci illustra le novità in arrivo nel corso delle settimane e dei mesi. Ecco i dettagli."/>
  </head>
  <body>
    <article>
      <h1>Stadia: ecco le funzioni extra che arriveranno dopo il lancio</h1>
      <address><time datetime="2019-11-14T06:41:00+00:00">14 Nov 2019, 06:41</time> by <a rel="author">Nicola Armondi</a></address>
      <p>Mancano pochi giorni all’arrivo di <a href="http://www.tomshw.it/videogioco/google-stadia/">Google Stadia</a>, la nuova piattaforma di game streaming del colosso di Mountain View. Il lancio di questo nuovo servizio non sembra in realtà poi così interessante, a causa della line-up iniziale di giochi non propriamente massiccia e alla mancanza di tutta una serie di funzioni che la società aveva pubblicizzato nei mesi scorsi. Fortunatamente, ora arrivano <b>nuove informazioni sulle feature che la compagnia ha intenzione di implementare nel corso delle settimane</b> successive al lancio.</p>
      <p>Tramite Reddit, infatti, la divisione di Google Stadia ha tenuto una sessione di Domande e Risposte nel quale ha spiegato che l’intenzione è di rilasciare nuovi contenuti e update ogni settimana, dopo il 19 novembre. Come ricorderete, la piattaforma proporrà funzioni uniche come <b>Share State e Crowd Play, ma inizialmente non potremo in alcun modo sfruttarle</b> perché non ci saranno giochi che le supportano. Tali titoli arriveranno nell’arco del 2020.</p>
      <figure>
        <img src="https://www.tomshw.it/images/images/2019/04/ps5-29283.jpg"/>
        <figcaption>Riuscirà PS5 a contrastare Google Stadia?</figcaption>
      </figure>
      <p>Perlomeno, funzioni aggiuntive e nuove caratteristiche dell’interfaccia saranno rilasciate fin da novembre. Pare infatti che Google voglia approcciarsi a Stadia esattamente come alle sue altre piattaforme seguendo l’esempio del reparti di Ricerca di YouTube, con <b>una serie di miglioramenti graduali basati anche sul feedback dell’utenza</b>.</p>
      <p>Si è poi discusso degli <b>Obbiettivi/Trofei/Achievements</b> (a seconda di come preferite chiamarli). Pare che questi saranno sbloccabili giocando già dal 19 novembre, ma non potremo visualizzarsi e consultarli fino a un update aggiuntivo. Nuovi aggiornamenti permetteranno di visualizzare notifiche aggiuntive sui risultati raggiunti, oltre a permetterci di controllare le statistiche di gioco dettagliate. Tante novità introdotte in modo regolare: Google Stadia non deve chiaramente essere immaginata come una console, ovvero come un pacchetto completo che riceviamo e usiamo, ma più come un servizio che muterà nel corso del tempo; speriamo in meglio. <b>Diteci, voi cosa ne pensate?</b></p>
      <blockquote>Nella line-up di Stadia è presente anche Red Dead Redemption 2, ma potete acquistarlo anche su console, a un <a href="https://toms.it/aIKpO">prezzo molto interessante</a>.</blockquote>
    </article>
  </body>
</html>