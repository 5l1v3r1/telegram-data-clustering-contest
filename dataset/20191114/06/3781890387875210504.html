<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/741577"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T06:55:00+00:00"/>
    <meta property="og:title" content="'คูมัน' รับสนโยกคุม 'บาร์ซา' หลังจบยูโร"/>
    <meta property="og:description" content="โรนัลด์ คูมัน นายใหญ่ทีมชาติเนเธอร์แลนด์ เผยสนโยกคุม “บาร์ซา” แต่ต้องเป็นหลังจบยูโร 2020 แต่หลังจากนี้อาจไม่พูดเรื่องนี้อีก เพราะยังนั่งกุนซือ “อัศวินสีส้ม” อยู่"/>
  </head>
  <body>
    <article>
      <h1>'คูมัน' รับสนโยกคุม 'บาร์ซา' หลังจบยูโร</h1>
      <address>
        <time datetime="2019-11-14T06:55:00+00:00">14 Nov 2019, 06:55</time>
      </address>
      <p>
        <b>โรนัลด์ คูมัน นายใหญ่ทีมชาติเนเธอร์แลนด์ เผยสนโยกคุม “บาร์ซา” แต่ต้องเป็นหลังจบยูโร 2020 แต่หลังจากนี้อาจไม่พูดเรื่องนี้อีก เพราะยังนั่งกุนซือ “อัศวินสีส้ม” อยู่</b>
      </p>
      <p>โรนัลด์ คูมัน กุนซือทีมชาติเนเธอร์แลนด์ ออกมายอมรับว่ามีความเป็นไปได้ที่เขาจำอำลาเก้าอี้นายใหญ่ทัพ “อัศวินสีส้ม” เพื่อย้ายไปคุมทีม บาร์เซโลนา มหาอำนาจลูกหนังแห่งศึก ลา ลีกา สเปน แต่ต้องเป็นหลังจบศึก ยูโร 2020 เท่านั้น หลังจากก่อนหน้านี้ นิโก-แยน ฮูกมา ผู้อำนวยการของสมาคมฟุตบอลเนเธอร์แลนด์ เพิ่งออกมาเผยว่ากุนซือวัย 56 ปี มีเงื่อนไขในสัญญาที่สามารถย้ายไปคุมทีมในถิ่น คัมป์ นู ได้ หลังจบศึกชิงแชมป์ยุโรปในช่วงซัมเมอร์<br/>    <br/>คูมัน ซึ่งเคยค้าแข้งกับ “บาร์ซา” 6 ฤดูกาล ลงเล่นไป 264 นัด และคว้าถ้วยแชมป์รายการเมเจอร์กับทีมได้ถึง 10 ใบนั้น กล่าวว่า ”มันมีความเป็นไปได้ที่ผมจะย้ายไปคุมทีมบาร์เซโลนา แต่ต้องเป็นหลังจบศึกยูโร 2020 แต่ว่าจากนี้ไปผมเองก็ไม่รู้ว่าผมจะยังพูดถึงเรื่องการเข้ารับตำแหน่งกุนซือบาร์เซโลนาอีกหรือเปล่า เพราะมันฟังดูแปลก ๆ ที่ผมจะพูดเรื่องความเป็นไปได้การย้ายไปคุมทีมในระดับสโมสร ในขณะที่คุณยังเป็นโค้ชทีมชาติเนเธอร์แลนด์” <br/><br/>เครดิตภาพ : Getty Images </p>
    </article>
  </body>
</html>