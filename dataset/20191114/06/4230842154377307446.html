<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191114-yake-svyato-sogodni-14-lystopada-2019/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T06:30:13+00:00"/>
    <meta property="og:title" content="Яке свято сьогодні, 14 листопада 2019"/>
    <meta property="og:description" content="14 листопада відзначають Міжнародний день логопеда, День боротьби проти діабету, а православні християни вшановують пам’ять святих чудотворців Кузьми та Дем’яна. Які ще свята у цей день – читайте в матеріалі Фактів ICTV."/>
  </head>
  <body>
    <article>
      <h1>Яке свято сьогодні, 14 листопада 2019</h1>
      <address>
        <time datetime="2019-11-14T06:30:13+00:00">14 Nov 2019, 06:30</time>
      </address>
      <p>14 листопада відзначають Міжнародний день логопеда, День боротьби проти діабету, а православні християни вшановують пам’ять святих чудотворців Кузьми та Дем’яна. Які ще свята у цей день – читайте в матеріалі Фактів ICTV.</p>
      <p>На 14 листопада припадає <b>Міжнародний день логопеда</b>, який відзначається з 2004 року. Його поява свідчить про те, що кількість мовних розладів зростає з року в рік, а проблеми корекції мовних порушень у дітей вже мають глобальний характер.</p>
      <p>А ще сьогодні – <b>День боротьби проти діабету</b>. За даними ВООЗ, на Землі проживає близько 200 млн діабетиків. Ця дата відзначається щорічно з 1991 року в день народження канадського фізіолога Фредеріка Бантінга, який спільно з професором Джоном Маклеодом відкрив гормон інсулін.</p>
      <p>Окрім того, в другий четвер листопада відзначають <b>Всесвітній день якості</b>, встановлений у 1989 році.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191112-misyachnyj-kalendar-na-lystopad-2019-spryyatlyvi-dni-i-zaborony/">Місячний календар на листопад 2019 – сприятливі дні і заборони</a>
      </p>
      <p>Сьогодні свої іменини святкують Єлизавета, Адріан, Олександр, Давид, Денис, Дмитро, Іван, Сергій, Федір, Юліанія та Яків, але найбільше вшановують пам’ять <b>святих чудотворців Кузьми й Дем’яна</b>.</p>
      <p>Брати-близнюки з Малої Азії були лікарями, їх вважають покровителями аптекарів, фармацевтів, хірургів, стоматологів та навіть перукарів. Вони мали дар зцілювали душевні та тілесні рани за допомогою молитов.</p>
      <p>У народі цей день називають <b>дівочим</b> або <b>курячим святом</b>. Молодь збиралася на вечорниці, на гуляння дівчата приносили страви з курячого м’яса, а хлопці жартома визначали – “чия курятина смачніша”. Щоб водилася птиця, треба їсти страви з неї.</p>
      <p>Дівчатам та жінкам з цього дня дозволяється в’язати теплі речі.</p>
      <p>Також 14 листопада завершуються будь-які польові роботи, бо починаються морози.</p>
      <h3>Прикмети на 14 листопада</h3>
      <ul>
        <li>Теплий день – зима не прийде на початку грудня і буде теплою.</li>
        <li>Якщо мороз слабкий – зима настане нескоро.</li>
        <li>На річках утворився лід – мороз буде триматися до весни.</li>
        <li>Якщо наймолодший чоловік у сім’ї з’їсть куряче серце – буде увесь рік здоровим.</li>
        <li>Нявкає кішка – до невезіння.</li>
      </ul>
      <h3>Що не можна робити 14 листопада</h3>
      <ul>
        <li>Подаючи милостиню жебракові, не можна дивитися йому в очі – це до біди.</li>
        <li>Не виливайте на вулицю воду після купання немовляти, бо дитина страждатиме від безсоння.</li>
      </ul>
      <p>Факти ICTV також публікували<a href="https://fakty.com.ua/ua/lifestyle/20191111-tserkovni-svyata-kalendar-na-2019-rik/"> календар церковних свят</a> на 2019 рік.</p>
    </article>
  </body>
</html>