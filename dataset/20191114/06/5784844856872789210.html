<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nam-bo-youtube-blokiral-racun-zaradi-uporabe-programa-adblock.html?RSS6df295e6bb4fc77242061afe272942da"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T06:32:00+00:00"/>
    <meta property="og:title" content="Nam bo YouTube blokiral račun zaradi uporabe programa AdBlock?"/>
    <meta property="og:description" content="Reklamni oglasi zagotavljajo brezplačen dostop do spletnih vsebin in so v določenih primerih celo uporabni, vendar le, če do uporabnikov niso preveč vsiljivi."/>
  </head>
  <body>
    <article>
      <h1>Nam bo YouTube blokiral račun zaradi uporabe programa AdBlock?</h1>
      <address>
        <time datetime="2019-11-14T06:32:00+00:00">14 Nov 2019, 06:32</time>
      </address>
      <p>Reklamni oglasi zagotavljajo brezplačen dostop do spletnih vsebin in so v določenih primerih celo uporabni, vendar le, če do uporabnikov niso preveč vsiljivi. Ker pa ni vedno tako, uporabniki vse množičneje posegajo po programskem dodatku AdBlock, ki učinkovito preprečuje prikaz oglasov pri predvajanju videovsebin na številnih portalih. Zaradi tega ne preseneča, da se tovrstnemu programskemu orodju poskuša zoperstaviti vse več ponudnikov spletnih storitev, vključno s podjetjem Google. Vse več uporabnikov njegovega spletnega portala YouTube namreč posegajo po programskem dodatku AdBlock za blokiranje prikazovanja spletnih oglasov.</p>
      <p>Podjetje Google je prvi korak v boju proti programskemu dodatku AdBlock naredilo s spremembo pogojev uporabe spletnega portala YouTube. V njih je namreč zapisano, da bi lahko v primeru uporabe tovrstnih programskih dodatkov ostali brez uporabniškega računa. To v praksi dejansko pomeni, da nam bi lahko podjetje Google ukinilo uporabniški račun za dostop do YouTuba. Nova pravila uporabe spletnega portala bodo stopila v veljavo 10. decembra letos.</p>
      <p>Trenutno še ni povsem znano, ali bo podjetje Google dejansko izvedlo grožnjo blokiranja uporabniških računov v primeru uporabe programov za blokiranje oglasov. Več o tem pa bo seveda znanega v prvih tednih meseca decembra, ko bodo pravila dejansko vstopila v veljavo.</p>
      <figure>
        <iframe src="https://www.youtube.com/embed/yUMPj5gRvxY" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.youtube.com/">YouTube</a></footer>
    </article>
  </body>
</html>