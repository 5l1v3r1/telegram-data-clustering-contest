<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/novita-vista-commenti-youtube-linterfaccia-test-foto-681592/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T06:51:56+00:00"/>
    <meta property="og:title" content="Novità in vista per i commenti su YouTube: ecco l’interfaccia in test (foto)"/>
    <meta property="og:description" content="Sembra proprio che Google abbia in mente di rivoluzionare l’interfaccia di presentazione dei commenti ai video ospitati su YouTube, questo..."/>
  </head>
  <body>
    <article>
      <h1>Novità in vista per i commenti su YouTube: ecco l’interfaccia in test (foto)</h1>
      <address><time datetime="2019-11-14T06:51:56+00:00">14 Nov 2019, 06:51</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Sembra proprio che <b>Google</b> abbia in mente di rivoluzionare l’interfaccia di presentazione dei <b>commenti</b> ai video ospitati su <b>YouTube</b>, questo è quanto traspare dall’ultimo <b>test</b> che BigG starebbe conducendo.</p>
      <p>Su <a href="https://www.reddit.com/r/Android/comments/dvocc6/new_youtube_ui_for_videos_comments/"><i>Reddit</i></a> sono emerse alcune segnalazioni di utenti che hanno <b>ricevuto la novità</b> sulla propria versione di YouTube <b>per Android</b>: come vedete dagli esempi riportati nella <b>galleria a fine articolo</b>, la novità consisterebbe nella presentazione di <b>un’anteprima dei commenti</b> immediatamente sotto la descrizione di un video. Sotto la descrizione del video troviamo anche il <b>numero totale di commenti</b> e la possibilità di <b>scorrere</b> oltre ai primi tre presentati in anteprima.</p>
      <p>La novità implica anche il <b>messaggio di avviso</b>, quello che vedete nella <b>seconda immagine</b> in galleria, relativo allo spostamento dei commenti. La novità sarebbe attualmente in fase di test, alcuni utenti che l’hanno ricevuta hanno segnalato di avere la <b>versione 14.45.52</b> di YouTube per Android. Fateci sapere se è arrivata anche a voi.</p>
      <p>Via: <a href="https://9to5google.com/2019/11/13/youtube-comments-redesign-android/">9to5Google</a></p>
    </article>
  </body>
</html>