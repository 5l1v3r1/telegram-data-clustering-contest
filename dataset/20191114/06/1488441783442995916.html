<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/14/wear-os-riceve-un-play-store-piu-funzionale-arrivato-anche-foto-681586/"/>
    <meta property="og:site_name" content="AndroidWorld"/>
    <meta property="article:published_time" content="2019-11-14T06:28:32+00:00"/>
    <meta property="og:title" content="Wear OS riceve un Play Store più funzionale: è arrivato anche a voi? (foto)"/>
    <meta property="og:description" content="Google fornisce il Play Store, la sua piattaforma contenente le tantissime app sviluppate per piattaforma Android, anche su Wear OS...."/>
  </head>
  <body>
    <article>
      <h1>Wear OS riceve un Play Store più funzionale: è arrivato anche a voi? (foto)</h1>
      <address><time datetime="2019-11-14T06:28:32+00:00">14 Nov 2019, 06:28</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google</b> fornisce il <b>Play Store</b>, la sua piattaforma contenente le tantissime app sviluppate per piattaforma Android, anche su <a href="https://www.androidworld.it/tag/wear-os/">Wear OS</a>. Chiaramente si tratta di una versione adattata per indossabili e che, nelle ultime ore, <b>è stata rinnovata</b>.</p>
      <p>Potete osservare la <b>nuova interfaccia grafica</b> del Play Store per Wear OS attraverso l’immagine riportata nella <b>galleria in basso</b>: le novità consistono esclusivamente nel rinnovamento <b>grafico</b> e nella <b>disposizione</b> dei vari elementi, con la <b>rimozione del menù</b> a discesa nascosto che conteneva icone dal significato poco chiaro. Con l’attuale versione tutte le voci hanno <b>una chiara descrizione</b> nel menù principale.</p>
      <p>Presumiamo che la nuova versione del Play Store per Wear OS sia <b>in fase di distribuzione</b> via server. Fateci sapere se anche a voi è già arrivata.</p>
      <p>Via: <a href="https://www.droid-life.com/2019/11/13/wear-os-gets-a-redesigned-google-play-store/">Droid Life</a></p>
      <p>Fonte: <a href="https://old.reddit.com/r/WearOS/comments/dvvuhu/new_play_store_layout_for_wear_os/">Reddit</a></p>
    </article>
  </body>
</html>