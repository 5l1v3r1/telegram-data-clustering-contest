<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621432/%D8%A8%D8%A7-%D8%AE%D9%88%D8%A7%D8%B5-%D8%A8%D8%A7%D8%A8%D8%A7-%D8%A2%D8%AF%D9%85-%D8%A2%D8%B4%D9%86%D8%A7-%D8%B4%D9%88%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T06:35:00+00:00"/>
    <meta property="og:title" content="با خواص «بابا آدم» آشنا شوید"/>
    <meta property="og:description" content="گیاه‌های دارویی و غذایی خواص‌های مختلفی دارند که باخبر بودن از آن‌ها کمک می‌کند در برخی بیماری‌ها و شرایط از آن‌ها استفاده کنیم."/>
  </head>
  <body>
    <article>
      <h1>با خواص «بابا آدم» آشنا شوید</h1>
      <address>
        <time datetime="2019-11-14T06:35:00+00:00">14 Nov 2019, 06:35</time>
      </address>
      <p>
        <i>گیاه‌های دارویی و غذایی خواص‌های مختلفی دارند که باخبر بودن از آن‌ها کمک می‌کند در برخی بیماری‌ها و شرایط از آن‌ها استفاده کنیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بابا آدم که باردان، فیلگوش و آراقیطون (Arctium) نیز نامیده می‌شود گیاهی است که به اندازه یک متر و نیم تا دو متر ارتفاع رشد می‌کند و برگ‌های درشت، خشن و سبز رنگ با گل‌های نوپ مانند و به اندازه فندق یا بزرگتر از آن دارد و در باغچه و کنار آبها و یونجه زارها مراتع و مزارع می‌روید.</p>
      <p>این گیاه بهترین تصفیه کننده خون است و خون را تمیز کرده و سموم را از بدن خارج می کند، جوش های صورت و کورک را برطرف می کند، ادرار آور و معرق است، سیستم لنف بدن را تمیز می کند،بیماری های پوستی نظیر اگزما، گل مژه و زخم ها را برطرف می کند، تورم را از بین می برد، جوشانده برگ های بابا آدم را در معالجه سرگیجه و رماتیسم بکار می برند، در معالجه ذات الریه بکار می رود،تب حاصل از بیماری مخملک را برطرف می کند، در معالجه یبوست موثر است، نقرس را برطرف می کند، درد سیاتیک را آرام می کند، در برطرف کردن کمر درد موثر است،آب آوردن بدن را درمان می کند، هضم غذا را تسریع می کند، کهیر را برطرف می کند.</p>
      <figure>
        <img src="https://aftabnews.ir/files/fa/news/1398/8/22/359040_650.jpg"/>
      </figure>
      <p>عصاره بابا آدم، به عنوان جایگزین یک دارو</p>
      <p>بر اساس تحقیقات به عمل آمده، استفاده از پماد تهیه‌شده از گیاه بابا آدم قادر است همانند داروی ضد التهاب ساختگی هیدروکورتیزون، دارای اثرات بهبوددهندگی و تسریع‌کنندگی روند التیام زخم باشد. طب امروزی، گیاه بابا آدم را به عنوان پایین‌آورنده قند خون، ضدسرطان، ضدتب، ضدروماتیسم، ضدنفخ، ضدعفونی‌کننده، مسهل، کاهش‌دهنده کلسترول و چربی خون، محرک ایمنی بدن و دارای خاصیت پروبیوتیک پذیرفته است.</p>
      <p>روش‌های گوناگون مصرف بابا آدم</p>
      <p>جوشانده بابا آدم: ۵۰ گرم از ریشه این گیاه را در یک لیتر آب به مدت ۲۰ دقیقه می‌جوشانید.</p>
      <p>دم کرده بابا آدم: ۸۰ گرم از ریشه بابا آدم را در یک لیتر آب برای مدت ۱۰ دقیقه دم می‌کنید.</p>
      <p>دم کرده شیرین‌بیان و بابا آدم: ۳۰ گرم باباآدم و ۳۰ گرم شیرین‌بیان را در یک لیتر آب به مدت نیم ساعت بریزید و بگذارید تا دم بکشد. از این معجون به منظور تصفیه خون می‌توانید سه فنجان در روز مصرف نمایید.</p>
      <p>کرم بابا آدم: کرم تهیه‌شده از برگ گیاه برای جوش‌ها و تومورها موثر است. همین طور روغن ریشه باباآدم نیز تأثیر زیادی در لطافت و نرمی پوست دارد.</p>
      <figure>
        <img src="https://aftabnews.ir/files/fa/news/1398/8/22/359041_491.jpg"/>
      </figure>
    </article>
  </body>
</html>