<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/secim-malzemesi-yapmis-aksaray-daki-muhtar-otizmli-ogrencileri-uzaklastirma-vaadiyle-oy-istemis-889504"/>
    <meta property="og:site_name" content="Onedio"/>
    <meta property="article:published_time" content="2019-11-14T06:30:03+00:00"/>
    <meta property="og:title" content="Seçim Malzemesi Yapmış: Aksaray’daki Muhtar ‘Otizmli Öğrencileri Uzaklaştırma’ Vaadiyle Oy İstemiş"/>
    <meta property="og:description" content="Aksaray’da otizmli öğrencilerin yuhalandığı Laleli Mahallesi’nde muhtar Şükrü Genç’in seçim döneminde otizmli çocukları okuldan uzaklaştırma vaadiyle ..."/>
  </head>
  <body>
    <article>
      <h1>Seçim Malzemesi Yapmış: Aksaray’daki Muhtar ‘Otizmli Öğrencileri Uzaklaştırma’ Vaadiyle Oy İstemiş</h1>
      <address><time datetime="2019-11-14T06:30:03+00:00">14 Nov 2019, 06:30</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/aksaray/5c0d1746688fdc6b2b0384ce">Aksaray</a>’da otizmli öğrencilerin yuhalandığı Laleli Mahallesi’nde muhtar Şükrü Genç’in seçim döneminde otizmli çocukları okuldan uzaklaştırma vaadiyle oy istediği ortaya çıktı.</h4>
      <figure>
        <img src="https://img-s2.onedio.com/id-5dccebb489c6275f4acd48d7/rev-0/w-500/s-641edfb4a7e0c36d35062628bfe69e796594e797.jpg"/>
      </figure>
      <p><a href="https://onedio.com/etiket/aksaray/5c0d1746688fdc6b2b0384ce">Aksaray</a> Mehmetçik İlkokulu'nda otizmli öğrencilerin veliler tarafından yuhalandığı iddiaları üzerine <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> harekete geçti. Meclis'ten bir heyet ve Milli Eğitim Bakanlığı müfettişleri, Aksaray'daki okulda inceleme yaptı.</p>
      <h3>"Muhtar komisyon üyeleri ile görüşmedi ve kaçtı"</h3>
      <figure>
        <img src="https://img-s2.onedio.com/id-5dccec3c45b8a7057e822b0b/rev-0/w-500/s-84d7b24fc419c2e6916d2f3f7f558ddfe1362413.jpg"/>
        <figcaption><a href="https://www.sozcu.com.tr/2019/gundem/otistik-ogrencileri-atacagim-vaadiyle-oy-isteyen-muhtar-vekillerden-kacti-5449848/">Sözcü'den Başak Kaya'nın haberine göre</a>, iddiaları araştıran heyette bulunan <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> <a href="https://onedio.com/etiket/kayseri/5076bf5b0228f60917601ce9">Kayseri</a> Milletvekili Çetin Arık, “Veliler kendi aralarında onlar ve bizler diye ayrışmış durumda. Otizmli çocukları okuldan uzaklaştırma vaadiyle oy isteyen bir muhtar da var. Muhtar komisyon üyeleri ile görüşmedi ve kaçtı, kendisiyle görüşemedik” dedi.</figcaption>
      </figure>
      <h3>"Veliler aralarında ‘onlar' ve ‘bizler' olarak ayrılmış durumda"</h3>
      <figure>
        <img src="https://img-s1.onedio.com/id-5dccec15894830ff4a0966cc/rev-0/w-500/s-4665a28bc9d762a1b4c27eb9098f7ed54c2e685e.jpg"/>
        <figcaption>Arık, <a href="https://onedio.com/etiket/aksaray/5c0d1746688fdc6b2b0384ce">Aksaray</a> Valisi Ali Mantı ve İl Milli Eğitim Müdürü Hacı Ömer Kartal ile yapılan toplantıda <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Komisyonu Başkanı <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a>'li Kemal Çelik'in talebiyle Laleli Mahallesi Muhtarı Şükrü Genç'in de çağırıldığını ancak muhtarın yanıt vermediğini belirtti. Arık şunları söyledi: “Olayın her iki tarafında yer alan ailelerle görüştük. Veliler aralarında ‘onlar' ve ‘bizler' olarak ayrılmış durumda. Çocukların okula ayrı ayrı girip çıktıkları kapı bile ayrı. Kaynaştırma eğitimi adı altında tamamen ayrışmışlar. Otizmli çocukların aileleri üzerlerinde baskı olduğundan şikayet ediyor ve olayı provoke edenlerin okul idaresi ile muhtar olduğunu söylüyor.</figcaption>
      </figure>
    </article>
  </body>
</html>