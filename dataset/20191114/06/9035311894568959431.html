<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/abd-25-yil-once-bira-caldigi-dukkanin-sahibini-vuran-kisi-idam-edildi"/>
    <meta property="og:site_name" content="euronews"/>
    <meta property="article:published_time" content="2019-11-14T06:34:19+00:00"/>
    <meta property="og:title" content="ABD: 25 yıl önce bira çaldığı dükkanın sahibini vuran kişi idam edildi"/>
    <meta property="og:description" content="ABD: 25 yıl önce bira çaldığı dükkanın sahibini vuran kişi idam edildi"/>
  </head>
  <body>
    <article>
      <h1>ABD: 25 yıl önce bira çaldığı dükkanın sahibini vuran kişi idam edildi</h1>
      <address><time datetime="2019-11-14T06:34:19+00:00">14 Nov 2019, 06:34</time> by <a rel="author">Euronews </a></address>
      <p>Amerika Birleşik Devletleri'nin (ABD) Georgia eyaletinde 25 yıl önce bira çalmak için girdiği dükkanın sahibini vurarak öldüren bir kişi idam edildi. 52 yaşındaki mahkum Jefferson Cromartie'nin dün gece öldüğü doğrulandı.</p>
      <p>Özel bir talebi olmadığını söyleyen mahkum Cromartie zehirli iğne enjekte edilmeden önce dua istedi.</p>
      <p>Jefferson Cromartie, 1994 yılının nisan ayında silahıyla girdiği dükkanın sahibi Richard Slysz'i yüzünden vurarak yaralamıştı. Slysz, daha sonra hayatını kaybetmişti.</p>
      <p>Cromartie'nin idam edilmesi, ABD Yüksek Mahkemesi'nin mahkumun avukatları tarafından yapılan yeniden yargılama başvurusunu reddetmesinden hemen sonra geldi.</p>
      <p>AP haber ajansı mahkumun sedyeye bağlandığı sırada ve iğne enjekte edildiği sırada sakin kaldığını aktardı. İğneden 5 dakika sonra mahkumun hayatını kaybettiği belirtildi.</p>
      <p>Cromartie bu yıl Georgia eyaletinde idam edilen üçüncü kişi oldu.</p>
    </article>
  </body>
</html>