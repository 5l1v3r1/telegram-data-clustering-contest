<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/skiller-sgk5-sharkoon-vuole-farvi-giocare-con-una-tastiera-a-membrana/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T06:00:00+00:00"/>
    <meta property="og:title" content="Skiller SGK5, Sharkoon vuole farvi giocare con una tastiera a membrana | Tom's Hardware"/>
    <meta property="og:description" content="Arriva da Sharkoon la nuova Skiller SGK5, una tastiera a membrana con retroilluminazione RGB pensata per i videogiocatori che non vogliono spendere troppo."/>
  </head>
  <body>
    <article>
      <h1>Skiller SGK5, Sharkoon vuole farvi giocare con una tastiera a membrana | Tom's Hardware</h1>
      <address>
        <time datetime="2019-11-14T06:00:00+00:00">14 Nov 2019, 06:00</time>
      </address>
      <p><b>Sharkoon</b> ha presentato una nuova <b>tastiera a membrana</b> per giocatori, la <b>Skiller</b> <b>SGK5</b>, dal prezzo contenuto e con diverse altre caratteristiche.</p>
      <p>Si sa la durevolezza e la velocità non sono i punti di forza di una <b>tastiera a membrana</b>, ma Sharkoon ha deciso di offrire un prodotto al vertice delle “tastiere tradizionali” (ossia quelle non meccaniche) riducendo la <b>corsa dei tasti a soli 7 mm</b> e adottando una membrana testata per <b>almeno 10 milioni di pressioni</b> a cui eventualmente si può <b>regolare il tempo di risposta</b> tramite software.</p>
      <figure>
        <img src="https://www.tomshw.it/images/images/2019/11/sharkoon-skiller-sgk5-62792.768x432.jpg"/>
      </figure>
      <p>A questo va aggiunto l’<b>N-key Rollover</b>, solitamente a 2 tasti su dispositivi a membrana. L’azienda invece è riuscita a dotare la SGK5 di un N-key Rollover completo <b>a 104 tasti</b>, ciò vuol dire che la tastiera riesce a comunicare al sistema una sequenza di pressioni senza limiti, ed è possibile quindi premere contemporaneamente tutti i tasti senza che le pressioni non vengano registrate.</p>
      <p>Al di là della tecnologia utilizzata, Sharkoon ha dotato la SGK5 di tutto ciò di cui un giocatore ha bisogno. Insieme alla tastiera infatti viene fornito <b>un comodo poggiapolsi</b> <b>con aggancio facilitato tramite magneti</b>. Il layout, oltre ai 104 tasti standard, include <b>tasti dedicati alle funzioni multimediali, di gioco, macro e per l’illuminazione</b>.</p>
      <p>La tastiera è infatti dotata di <b>retroilluminazione RGB</b>. Grazie al software è possibile configurare l’illuminazione, creare macro o rimappare completamente la tastiera inclusi i tasti multimediali ai quali è possibile assegnare una funzione specifica per ogni profilo.</p>
      <p>Infine sarà possibile salvare fino a <b>3 profili</b> direttamente sulla <b>memoria interna della tastiera</b>, in modo da averne sempre accesso anche su altri sistemi, ad esempio in caso di LAN party.</p>
      <figure>
        <img src="https://www.tomshw.it/images/images/2019/11/sharkoon-skiller-sgk5-62791.768x432.jpg"/>
      </figure>
      <p>La Sharkoon Skiller SGK5 sarà disponibile a breve a un prezzo suggerito di <b>39,99 euro</b>.</p>
      <figure>
        <iframe src="https://www.youtube.com/embed/ObowWkxd3Ck" width="500" height="281" data-service="Youtube" scrolling="no"/>
      </figure>
    </article>
  </body>
</html>