<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ezt-latnia-kell-rendesen-kigyurta-magat-vaczi-gergely/186535"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T06:00:00+00:00"/>
    <meta property="og:title" content="Ezt látnia kell: Rendesen kigyúrta magát Váczi Gergely"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ezt látnia kell: Rendesen kigyúrta magát Váczi Gergely</mark>
      </h1>
      <address><time datetime="2019-11-14T06:00:00+00:00">14 Nov 2019, 06:00</time> by <a rel="author">K. K.</a></address>
      <p>
        <b>Utoljára 18 évesen volt ilyen fitt formában a TV2 híradósa. Legalábbis ezt állítja a 42 éves, kétgyermekes édesapa, Váczi Gergely, akinek három hónap alatt sikerült megszabadulnia a nem kívánatos feleslegtől. </b>
        <b>Utoljára 18 évesen volt ilyen fitt formában a TV2 híradósa. Legalábbis ezt állítja a 42 éves, kétgyermekes édesapa, Váczi Gergely, akinek három hónap alatt sikerült megszabadulnia a nem kívánatos feleslegtől.</b>
      </p>
      <p>– Nincsen kapuzárási pánikom, az ősz hajszálaimmal és a ráncaimmal sincs semmi problémám, a hasamon lévő felesleg azonban mindig is zavart – kezdte a Bors érdeklődésére a Tények műsorvezetője, aki hetente háromszor izzad csoportos edzéseken.</p>
      <figure>
        <img src="http://media.borsonline.hu/cikk/20/192120/gallery-picture/645w/2022534_vaczi-gergo-instagram111.jpg"/>
        <figcaption>Rendszeresen túrázik, edzi testét a műsorvezető © Instagram</figcaption>
      </figure>
      <p>– CrossFitre szoktam járni, saját testsúlyos gyakorlatokat végzek, amivel nemcsak esztétikailag, hanem erőnlétben és állóképességben is nagyon nagy változásokat lehet elérni. Három hónap alatt 84 kilóról 76-ra fogytam le, persze ehhez elengedhetetlen volt az egészséges és tudatos táplálkozás is. Figyelek a kalóriabevitelre, arra, hogy mikor, mit és mennyit eszem.</p>
      <p><b>Legutóbb talán 18 évesen voltam ilyen fitt formában. Előjöttek a kockáim is, úgyhogy most abszolút elégedett vagyok magammal </b>– vallotta be mosolyogva Gergő, aki rendszeresen részt vesz gyalogtúrákon is.</p>
      <figure>
        <img src="http://media.borsonline.hu/cikk/20/192120/gallery-picture/645w/2022512_vaczigergo-tv21.jpg"/>
        <figcaption>Elégedett erőnlétével Gergő © TV2</figcaption>
      </figure>
      <p>– Idén a Kinizsi100-at tettem meg. Száz kilométert gyalogoltam huszonhárom óra alatt, jövő januárban pedig a Fertő tavi kerülőt szeretném megtenni, ami 120 kilométeres távot jelent. Szeretem a kihívásokat, valamint a hatá­raimat feszegetni, úgyhogy örömmel vágok neki az ilyen kalandoknak – fűzte hozzá a híradós.</p>
    </article>
  </body>
</html>