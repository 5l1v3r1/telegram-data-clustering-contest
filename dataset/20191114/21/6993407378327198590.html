<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-ukraina-kvalifikatsia-eurobasket-2021/30272357.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-14T21:59:12+00:00"/>
    <meta property="og:title" content="Україна з поразки розпочинає кваліфікацію «Євробаскет-2021»"/>
    <meta property="og:description" content="У бельгійському Шарлеруа завершився перший матч у відборі на «Євробаскет-2021», в якому збірна України грала проти команди Бельгії. Бельгійки нав’язали свою гру з першої хвилини і вирвалися вперед,"/>
  </head>
  <body>
    <article>
      <h1>Україна з поразки розпочинає кваліфікацію «Євробаскет-2021»</h1>
      <address>
        <time datetime="2019-11-14T21:59:12+00:00">14 Nov 2019, 21:59</time>
      </address>
      <p>У бельгійському Шарлеруа завершився перший матч у відборі на «Євробаскет-2021», в якому збірна України грала проти команди Бельгії.</p>
      <p>Бельгійки нав’язали свою гру з першої хвилини і вирвалися вперед, маючи в своєму активі 16 очок. І хоча капітан збірної України Аліна Ягупова змогла оформити три триочкових, цього не вистачило, щоб наздогнати суперниць. Перша чверть завершилася з перевагою бельгійок у 6 очок. Уже у другій «десятихвилинці» збірна Бельгія збільшила цю різницю до 13 очок.</p>
      <p>Після великої перерви тенденція не змінилася: збірна Бельгії продовжувала забивати, українки намагалися відігратися.</p>
      <p>Підопічним Срджана Радуловича вдалося виграти лише останню чверть – 23:26. Але на результат всієї гри це не вплинуло – 83:66 (23:17, 20:13, 17:10, 23:26). Перша поразка українок.</p>
      <p>Найкращою серед українок була капітан команди Аліна Ягупова, яка набрала 32 очки. У бельгійок – Емма Меессеман (22 очки).</p>
      <p>17 листопада у Харкові українки зіграють свій другий матч у відборі на «Євробаскет-2021». Суперницями «синьо-жовтих» стануть португальські баскетболістки.</p>
    </article>
  </body>
</html>