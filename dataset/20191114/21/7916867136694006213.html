<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134644-idealiai-atakavusio-miciciaus-vedama-anadolu-efes-vos-neprisizaide-su-debiutantais.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T21:54:00+00:00"/>
    <meta property="og:title" content="Idealiai atakavusio Micičiaus vedama „Anadolu efes“ vos neprisižaidė su debiutantais"/>
    <meta property="og:description" content="Stambulo „Anadolu efes“ (6-2) ekipa iškovojo sunkią pergalę Eurolygoje. Itin prastai ketvirtąjį kėlinį sužaidę Ergino Atamano auklėtiniai namuose 90:88 (21:14, 21:16, 27:20, 21:38) įveikė Sankt Peterburgo „Zenit“ (2-6) ekipą. „Anadolu efes“ krepšininkai po trijų kėlinių pirmavo 69:50 ir atrodė, jog ketvirtasis bus tik formalumas, tačiau „Zenit“ surengė įspūdingą sugrįžimą į rungtynes. Austinas Hollinas pataikė ..."/>
  </head>
  <body>
    <article>
      <h1>Idealiai atakavusio Micičiaus vedama „Anadolu efes“ vos neprisižaidė su debiutantais</h1>
      <address>
        <time datetime="2019-11-14T21:54:00+00:00">14 Nov 2019, 21:54</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-192445-any1000x1000.jpg">
          <img src="https://www.basketnews.lt/paveikslelis-192445-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Stambulo „Anadolu efes“ (6-2) ekipa iškovojo sunkią pergalę Eurolygoje. Itin prastai ketvirtąjį kėlinį sužaidę Ergino Atamano auklėtiniai namuose <a href="https://www.basketnews.lt/rungtynes/ziureti/84578-stambulo-anadolu-efes-sankt-peterburgo-zenit.html"><b>90:88</b> (21:14, 21:16, 27:20, 21:38)</a> įveikė Sankt Peterburgo „Zenit“ (2-6) ekipą.</p>
      <p>„Anadolu efes“ krepšininkai po trijų kėlinių pirmavo 69:50 ir atrodė, jog ketvirtasis bus tik formalumas, tačiau „Zenit“ surengė įspūdingą sugrįžimą į rungtynes.</p>
      <p>Austinas Hollinas pataikė tritaškį, Antonas Puškovas ir Gustavo Ayonas pataikė po dvitaškį, Antonas Puškovas pelnė dar 6 taškus iš eilės, o Ayono dvitaškis „Zenit“ priartino iki 9 taškų (67:76).</p>
      <p>Nors Stambulo klubas stabilizavo situaciją ir arčiau varžovų neprisileido, Joano Plazos auklėtiniai ketvirtojo kėlinio pabaigoje ėmė dar labiau artėti, kai likus rungtyniauti dvi minutes Hollinsas smeigė tritaškį, Ayonas sumetė baudas, o dar vienas taiklus Hollinso šūvis sumažino atsilikimą iki 83:85.</p>
      <p>Visgi likus rungtyniauti 14 sekundžių Tiboras Pleissas pelnė dvitaškį su pražanga, pataikė baudą, o netrukus pražanga stabdytas Vasilije Micičius nuo baudų metimų linijos taip pat neklydo.</p>
      <p>Antonas Ponkrašovas dar pataikė tritaškį, bet laiko jau nebeliko ir šeimininkai šventė šeštąją pergalę Senojo žemyno pirmenybėse.</p>
      <p>Naudingiausiai šiose rungtynėse žaidė buvęs žalgirietis Vasilije Micičius, kuris per 31 aikštelėje praleistą minutę pelnė 24 taškus (4/4 dvit., 3/3 trit., 7/7 baud.), atkovojo 3 kamuolius, atliko 7 rezultatyvius perdavimus, 5 kartus suklydo ir iš viso surinko 31 naudingumo balą.</p>
      <p>Jam puikiai talkino Shane'as Larkinas, kurio sąskaitoje 22 taškai, 4 atkovoti kamuoliai ir 5 rezultatyvūs perdavimai.</p>
      <p>
        <i>„Anadolu efes“: Vasilije Micičius 24 (7 rez. perd.), Shane'as Larkinas 22 (5 rez. perd.), Sertačas Sanli ir Tiboras Pleissas po 13.</i>
      </p>
      <p>
        <i>„Zenit“: Austinas Hollinsas 26 (7/11 trit.), Gustavo Ayonas 21 (4 rez. perd., 4 kld.), Antonas Puškovas 12, Mateušas Ponitka 6 (6 atk. kam.).</i>
      </p>
      <figure>
        <iframe src="https://www.youtube.com/embed/UAJ6L1ox0l4" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200900-crop100x150.jpg"/>
      </figure>
      <p><a href="https://www.basketnews.lt/zaidejai/14049-vasilije-micic.html">Vasilije Micic</a> Taškai: 24 Naudingumas: 31 Rezultatyvūs perdavimai: 6 Baudų metimai: 100% 7/7</p>
    </article>
  </body>
</html>