<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/u-venetsiyi-ogolosyly-nadzvychajnyj-stan/"/>
    <meta property="og:site_name" content="Рубрика"/>
    <meta property="article:published_time" content="2019-11-14T21:15:29+00:00"/>
    <meta property="og:title" content="У Венеції оголосили надзвичайний стан"/>
    <meta property="og:description" content="Мерія Венеції оголосила режим надзвичайного стану через повінь. Про це сказав мер Венеції Луїджі Бруньяно у соціальній мережі Twitter. “Ми закликаємо уряд допомогти нам, адже витрати (на подолання наслідків природного лиха. – ред.) будуть значними”, – заявив очільник міста. Для подолання природного лиха влада задіяла всі можливі сили й засоби. У туристичній метрополії через небезпечно […]"/>
  </head>
  <body>
    <article>
      <h1>У Венеції оголосили надзвичайний стан</h1>
      <address><time datetime="2019-11-14T21:15:29+00:00">14 Nov 2019, 21:15</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/15-860x580.jpeg"/>
      </figure>
      <p>
        <b>
          <b>Мерія Венеції оголосила режим надзвичайного стану через повінь.</b>
        </b>
      </p>
      <p>Про це сказав мер Венеції Луїджі Бруньяно у соціальній мережі Twitter.</p>
      <p>“Ми закликаємо уряд допомогти нам, адже витрати (на подолання наслідків природного лиха. – ред.) будуть значними”, – заявив очільник міста.</p>
      <p>Для подолання природного лиха влада задіяла всі можливі сили й засоби. У туристичній метрополії через небезпечно високий рівень води не працюють школи та дитсадочки.</p>
      <p>Мер Венеції уточнив, що знаменита базиліка Святого Марка зазнала “серйозної шкоди”. Крипта історичної пам’ятки повністю затопило у вівторок, і є побоювання, що може бути порушена структура колон базиліки.</p>
      <figure>
        <img src="https://rubryka.com/wp-content/uploads/2019/11/13-11.jpg"/>
      </figure>
      <p>Повені у Венеції спричинені поєднанням високих весняних припливів та метеорологічного шторму, викликаного сильним вітром, що дме на північний схід через Адріатичне море.</p>
      <p>Проєкт захисту міста від затоплення триває з 2003 року, але його розкритикували через значні витрати, скандали та затримки. План має на меті побудувати ряд плавучих воріт для захисту міста під час припливу.</p>
      <figure>
        <a href="https://rubryka.com/wp-content/uploads/2019/11/16.jpeg">
          <img src="https://rubryka.com/wp-content/uploads/2019/11/16.jpeg"/>
        </a>
      </figure>
      <p>Уряд планує виділити компенсації постраждалим: приватним особам – 5 тисяч євро, підприємцям і магазинам – 20 тисяч євро. Після оцінки розміру збитків буде ухвалено рішення про подальші відшкодування.</p>
      <related>
        <a href="https://rubryka.com/2019/11/13/venetsiya-povin/"/>
      </related>
      <p>Уряді Італії також планує пришвидшити роботу над проєктом MOSE, призначеним для захисту від повеней Венеції та інших населених пунктів на узбережжі Венеційської лагуни. Це система мобільних шлюзів, що дозволяють ізолювати лагуну від Адріатичного моря, коли приплив перевищує нормальний рівень в 1,1 м і може досягати 3 метрів.</p>
    </article>
  </body>
</html>