<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/14/gallia-stoys-dromous-oi-ergazomenoi-ston-tomea-tis-ygeias"/>
    <meta property="og:site_name" content="euronews"/>
    <meta property="article:published_time" content="2019-11-14T21:49:52+00:00"/>
    <meta property="og:title" content="Γαλλία: Στους δρόμους οι εργαζόμενοι στον τομέα της υγείας"/>
    <meta property="og:description" content="Διαμαρτύρονται για μειώσεις μισθών και προσωπικού στα δημόσια νοσοκομεία, με συνέπεια την πτώση της ποιότητας των προσφερόμενων υπηρεσιών"/>
  </head>
  <body>
    <article>
      <h1>Γαλλία: Στους δρόμους οι εργαζόμενοι στον τομέα της υγείας</h1>
      <address><time datetime="2019-11-14T21:49:52+00:00">14 Nov 2019, 21:49</time> by <a rel="author">Ioannis Giagkinis</a></address>
      <figure>
        <img src="https://static.euronews.com/articles/stories/04/29/92/48/773x435_cmsv2_2e2ec01c-4016-5926-b36f-4e9cf555b252-4299248.jpg"/>
      </figure>
      <p>Χιλιάδες εργαζόμενοι κατέβηκαν την Πέμπτη στους δρόμους του Παρισιού και διαδήλωσαν ενάντια στην πολιτική της κυβέρνησης Μακρόν στον χώρο της υγείας</p>
      <p>Ζήτησαν περισσότερες δαπάνες για να αυξηθούν οι μισθοί του προσωπικού, να προσληφθεί προσωπικό που θα στελεχώσει τα νοσκομεία και να επεκταθεί ο αριθμός των κλινών που διαθέτουν.</p>
      <p>Οκτώ μήνες έχουν συμπληρωθεί από την έναρξη των κινητοποιήσεων. «Ένα πρόσωπο πρέπει να κάνει την δουλειά δυο και τριών ατόμων και αυτό δεν είναι αποδεκτό σήμερα. Είμαστε άνθρωποι, δεν είμαστε ρομπότ», λέει ένας εργαζόμενις.</p>
      <p>Μια νοσοκόμα προσθέτει: «Υποφέρουμε από μειώσεις προϋπολογισμού, σχέδια για εξορθολογισμό των δαπανών που σημαίνει μείωση των θέσεων εργασίας. Και όταν απολύεις κόσμο στα νοσοκομεία αυτό όχι μόνο υποσκάπτει τις συνθήκες εργασίας αλλά και την ποιότητα της φροντίδας των ασθενών».</p>
      <p>«Υπάρχουν ασθενείς που περιμένουν 72 ώρες σε φορεία στην αίθουσα έκτακτης ανάγκης. Γιατί; Γιατί δεν έχουμε πλέον γιατρούς, παραϊατρικό προσωπικό και έτσι οι θάλαμοι με τα χειρουργικά κρεβάτια είναι κλειστοί», λέει μια συνδικαλίστρια.</p>
      <p>Τον Σεπτέμβριο η υπουργός Υγείας Ανιές Μπουζιν ανακοίνωσε ότι η γαλλική κυβέρνηση θα διαθέσει σε βάθος τριετίας 750 εκατ. ευρώ για την ενίσχυση των υπηρεσιών υγείας της χώρας. Ωστόσο το ποσό αυτό κρίνεται μικρό.</p>
      <p>Η διαδήλωση της Πέμπτης πραγματοποιήθηκε λίγες μέρες πριν την επέτειο ενός έτους από την έναρξη του κινήματος των κίτρινων γιλέκων.</p>
    </article>
  </body>
</html>