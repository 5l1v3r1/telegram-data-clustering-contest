<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/14/sabarimala-verdict-explainer-video.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-14T21:09:00+00:00"/>
    <meta property="og:title" content="ഏഴംഗ ബെഞ്ച് കണ്ടത്തേണ്ടത് 7 സുപ്രധാന ചോദ്യങ്ങളുടെ ഉത്തരം: വിധി എന്ത്?"/>
    <meta property="og:description" content="ശബരിമലയിൽ യുവതീ പ്രവേശം അനുവദിച്ച വിധിക്കെതിരായ പുനഃപരിശോധന ഹർജികൾ സുപ്രീംകോടതി ഏഴംഗ ബെഞ്ചിന് വിട്ടു. നിരവധി ചോദ്യങ്ങൾ സഹിതമാണ് വിഷയം ഏഴംഗ ബഞ്ചിന്.Sabarimala News. Sabarimala Latest News. Sabarimala News Live. Sabarimala Live News. Sabarimala. Latest Sabarimala News. Sabarimala News Malayalam. Sabarimala News Today. Sabarimala Women Entry. SC Sabarimala Verdict. Manorama News. Malayalam News. Malayala Manorama. Manorama Online. Latest News. Sabarimala Updates. Supreme Court. Sabarimala Verdict. ശബരിമല. സുപ്രീംകോടതി. ശബരിമല സ്ത്രീ പ്രവേശനം. ശബരിമല യുവതീ പ്രവേശം.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഏഴംഗ ബെഞ്ച് കണ്ടത്തേണ്ടത് 7 സുപ്രധാന ചോദ്യങ്ങളുടെ ഉത്തരം: വിധി എന്ത്?</h1>
      <address><time datetime="2019-11-14T21:09:00+00:00">14 Nov 2019, 21:09</time> by <a rel="author">മനോരമ ലേഖകൻ</a></address>
      <p>ന്യൂഡൽഹി∙ ശബരിമല യുവതീപ്രവേശ വിധി പുനഃപരിശോധിക്കണമെന്ന് ആവശ്യപ്പെട്ടു സമർപ്പിച്ച ഹർജികൾ, ഏഴു ജഡ്ജിമാർ ഉൾപ്പെട്ട വിശാലബെ‍ഞ്ചിൽനിന്ന് ഉത്തരങ്ങൾ കിട്ടുന്നതുവരെ മാറ്റിവയ്ക്കാൻ സുപ്രീംകോടതിയുടെ ഭൂരിപക്ഷ വിധി. നിരവധി ചോദ്യങ്ങൾ സഹിതമാണ് വിഷയം ഏഴംഗ ബെഞ്ചിന് വിട്ടത്. </p>
      <p>
        <b>ഏഴംഗബഞ്ച് തീരുമാനിക്കേണ്ടത്: </b>
      </p>
      <p>1. ഒഴിച്ചുകൂടാനാകാത്ത മതാചാരങ്ങള്‍ ഏതെല്ലാമെന്ന് തീരുമാനിക്കാനുള്ള അധികാരം കോടതിക്കാണോ മതാചാര്യന്മാര്‍ക്കാണോ ?</p>
      <p>2. മതവിശ്വാസത്തിനുള്ള അവകാശവും തുല്യതയ്ക്കുള്ള അവകാശവും എങ്ങനെ പൊരുത്തപ്പെടുത്തണം ?</p>
      <p>3. ഒഴിച്ചുകൂടാനാകാത്തതെന്ന് പറയുന്ന മതാചാരങ്ങള്‍ക്ക് ഭരണഘടനാപരിരക്ഷയുണ്ടോ ?</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmanoramaonline%2Fvideos%2F502346573693737%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>4. മതവിശ്വാസത്തിനുള്ള അവകാശം ക്രമസമാധാനത്തിനും സദാചാരത്തിനും വിധേയമാണ് എന്ന വ്യവസ്ഥയുടെ അര്‍ഥമെന്താണ് ?</p>
      <p>5. സദാചാരം, ഭരണഘടനാസദാചാരം എന്നതിന്റെ കൃത്യമായ നിര്‍വചനം എന്താണ് ?</p>
      <p>6. മതവിശ്വാസത്തിനുള്ള അവകാശം നല്‍കുന്ന അനുച്ഛേദം 25 ല്‍ പറയുന്ന ഹിന്ദുവിഭാഗങ്ങളുടെ അര്‍ഥവ്യാപ്തി എന്താണ് ?</p>
      <p>7. ഒരു മതത്തിന്റെ ആചാരങ്ങള്‍ ചോദ്യം ചെയ്ത് പൊതുതാല്‍പര്യഹര്‍ജി നല്‍കാന്‍ മറ്റുമതസ്ഥര്‍ക്ക് എത്രത്തോളം അവകാശമുണ്ട് ? </p>
      <p>ചീഫ് ജസ്റ്റിസ് രഞ്ജൻ ഗോഗോയ് പുറപ്പെടുവിച്ച ഭൂരിപക്ഷ വിധിയോട് ജസ്റ്റിസുമാരായ ഇന്ദു മൽഹോത്രയും എ.എൻ ഖാൻവിൽക്കറും യോജിച്ചപ്പോൾ ജസ്റ്റിസുമാരയ ആർ.എഫ്‌ നരിമാനും ഡി.വൈ ചന്ദ്രചൂഢും വിയോജിച്ചു. അതേസമയം യുവതീപ്രവേശം അനുവദിച്ചുള്ള വിധി കോടതി സ്റ്റേ ചെയ്തില്ല.</p>
      <p><b>English Summary: </b>Sabarimala Women Entry Supreme Court Verdict</p>
    </article>
  </body>
</html>