<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7232002/"/>
    <meta property="og:site_name" content="Українська правда"/>
    <meta property="article:published_time" content="2019-11-14T21:49:30+00:00"/>
    <meta property="og:title" content="Зустрічі із Зеленським поза &quot;нормандським форматом&quot; не буде – Путін"/>
    <meta property="og:description" content="Президент Росії Володимир Путін відхилив пропозицію експрезидента Казахстану Нурсултана Назарбаєва зустрітися тет-а-тет із президентом Володимиром Зеленським."/>
  </head>
  <body>
    <article>
      <h1>Зустрічі із Зеленським поза "нормандським форматом" не буде – Путін</h1>
      <address>
        <time datetime="2019-11-14T21:49:30+00:00">14 Nov 2019, 21:49</time>
      </address>
      <p>Президент Росії Володимир Путін відхилив пропозицію експрезидента Казахстану Нурсултана Назарбаєва зустрітися тет-а-тет із президентом Володимиром Зеленським.</p>
      <p><b>Джерело:</b> пресконференція Володимира Путіна після саміту BRICS у Бразилії</p>
      <p><b>Пряма мова:</b> "У мене з Назарбаєвим дуже близькі, дружні стосунки. До речі, він довгий час, багато років жив в Україні і добре знає цю країну. Ставиться до неї з великою симпатією. І весь час мені транслює своє ставлення до України...</p>
      <p>Він завжди виходив із того, що Україна має шукати щастя не за морями, не за океаном, а зі своїми сусідами домовлятися. Теж правильний підхід...</p>
      <p>Але про зустріч до "нормандського формату" мови не йде, оскільки ми домовилися, що будемо зустрічатися в "нормандському форматі".</p>
      <p>Якщо вже будемо зустрічатися, так чого ж нам метушитися і бігати тут на непідготовлені зустрічі. Я думаю, в цьому ніхто не зацікавлений. Ні я, ні президент Зеленський. Ми ж маємо вийти з якимось результатом. А так ми з ним на контакті, розмовляємо по телефону. Повний контакт із ним є...</p>
      <p>Окрім нормандського формату, механізму немає, і нічого іншого не передбачається".</p>
      <p>
        <b>Передісторія:</b>
      </p>
      <ul>
        <li>13 листопада колишній президент Казахстану Нурсултан Назарбаєв <a href="https://www.pravda.com.ua/news/2019/11/12/7231689/">запропонував</a> президентам України і Росії провести зустріч тет-а-тет в Казахстані. Зеленський дав згоду.</li>
        <li>Пізніше прессекретар Путіна Дмитро Пєсков <a href="https://www.pravda.com.ua/news/2019/11/12/7231707/">заявив</a>, що президент РФ не проти зустрічі з Зеленським, але без ретельної підготовки це не принесло би великої користі.</li>
        <li>Міністр закордонних справ Вадим Пристайко заявив, що зустріч у Казахстані <a href="https://www.pravda.com.ua/news/2019/11/12/7231761/">малоймовірна</a>.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/14/7232000/"/>
        <a href="https://www.pravda.com.ua/news/2019/11/14/7231998/"/>
        <a href="https://www.pravda.com.ua/news/2019/11/14/7231935/"/>
      </related>
    </article>
  </body>
</html>