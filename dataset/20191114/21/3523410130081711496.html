<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640031/%D8%B3%D8%B1%D9%85%D8%A7%DB%8C%D9%87%E2%80%8C%DA%AF%D8%B0%D8%A7%D8%B1%DB%8C-%D8%AE%D8%A7%D8%B1%D8%AC%DB%8C-%DA%86%DB%8C%D9%86-%DB%B5%DB%B9-%D8%AF%D8%B1%D8%B5%D8%AF-%D8%AC%D9%87%D8%B4-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T21:34:00+00:00"/>
    <meta property="og:title" content="سرمایه‌گذاری خارجی چین ۵.۹ درصد جهش کرد"/>
    <meta property="og:description" content="سرمایه‌گذاری مستقیم غیر رسمی چین (اودی‌آی) در ۱۰ ماه ابتدایی امسال با رشدی پایدار همراه بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/640031/%D8%B3%D8%B1%D9%85%D8%A7%DB%8C%D9%87%E2%80%8C%DA%AF%D8%B0%D8%A7%D8%B1%DB%8C-%D8%AE%D8%A7%D8%B1%D8%AC%DB%8C-%DA%86%DB%8C%D9%86-%DB%B5%DB%B9-%D8%AF%D8%B1%D8%B5%D8%AF-%D8%AC%D9%87%D8%B4-%DA%A9%D8%B1%D8%AF">سرمایه‌گذاری خارجی چین ۵.۹ درصد جهش کرد</a>
      </h1>
      <h2>سرمایه‌گذاری مستقیم غیر رسمی چین (اودی‌آی) در ۱۰ ماه ابتدایی امسال با رشدی پایدار همراه بوده است.</h2>
      <address><time datetime="2019-11-14T21:34:00+00:00">14 Nov 2019, 21:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، داده‌های منتشر شده در روز پنج‌شنبه نشان داد که <b>سرمایه‌گذاری مستقیم</b> غیر رسمی چین (اودی‌آی) در ۱۰ ماه ابتدایی امسال با رشدی پایدار همراه بوده است.</p>
      <p>طبق داده‌های وزارت تجارت چین، در این بازه، سرمایه‌گذاری خارجی چین در ۱۶۴ کشور و منطقه جهان به ۶۲۱.۷۸ میلیارد یوآن (معادل ۹۰.۴۶ میلیارد دلار) رسید که ۵.۹ درصد نسبت به دوره مشابه سال گذشته جهش کرده است.</p>
      <p>این داده‌ها همچنین نشان داد که شتاب این رشد که در ۳ سه ماهه ابتدایی امسال ۳.۸ درصد بوده است، رو به افزایش است.</p>
      <p>تنها در ماه اکتبر، اودی‌آی چین ۲۸ درصد نسبت به سال گذشته جهش کرد و به ۶۶.۹۵ میلیارد یوآن رسید.</p>
      <p>در ۱۰ ماه ابتدایی امسال، شرکت‌های چینی سرمایه‌گذاری خود در کشورهای مشارکت‌کننده در پروژه راه و کمربند (راه ابریشم جدید) را افزایش داده‌اند و تنها در این بخش ۱۱.۴۶ میلیارد دلار سرمایه‌گذاری جدید در ۵۶ کشور جهان انجام شده است. این معادل ۱۲.۷ درصد از کل اودی‌آی چین در این بازه است.</p>
      <p>طبق اعلام وزارتخانه، این سرمایه‌گذاری‌ها بیشتر به بخش‌های لیزینگ، خدمات تجاری، تولید، فروش کلان و خرده‌فروشی تخصیص داده شده‌اند. امسال هیچ سرمایه‌گذاری خارجی جدیدی در املاک، ورزش و سرگرمی انجام نشد.</p>
    </article>
  </body>
</html>