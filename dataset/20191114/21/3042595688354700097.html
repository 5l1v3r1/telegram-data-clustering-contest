<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/kodak-black-ma-i-fengsel/71816710"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T21:52:49+00:00"/>
    <meta property="og:title" content="Kodak Black må i fengsel"/>
    <meta property="og:description" content="Den 22 år gamle rapperen må belage seg på fire år bak murene."/>
  </head>
  <body>
    <article>
      <h1>Kodak Black må i fengsel</h1>
      <h2>Den 22 år gamle rapperen må belage seg på fire år bak murene.</h2>
      <address><time datetime="2019-11-14T21:52:49+00:00">14 Nov 2019, 21:52</time> by <a rel="author">Anniken Aronsen</a></address>
      <p>22 år gamle Dieuson Octave, bedre kjent under artistnavnet Kodak Black, har en dyster framtid i møte. Hundre millioner av streams på låtene sine på Spotify stopper ikke lovens lange arm, og 22-åringen fikk sin dom i retten i Miami onsdag, skriver <a href="https://www.miaminewtimes.com/news/kodak-black-sentenced-to-46-months-in-prison-11315748">Miami New Times</a>.</p>
      <p>Octave ble arrestert i mars og har siden sittet i varetekt.</p>
      <p>
        <b>Han er nemlig også under etterforskning for et annet lovbrudd, for overgrep av en tenåringsjente.</b>
      </p>
      <p>
        <b>Hadde våpenforbud</b>
      </p>
      <p>På grunn av den pågående etterforskningen hadde Octave fått et forbud mot å kjøpe våpen.</p>
      <p>I januar skal han likevel ha gått til innkjøp av flere håndvåpen på to forskjellige tidspunkt og bevisst ha unngått bakgrunnssjekk.</p>
      <p>
        <b>Rapperen har erkjent skyld i å oppgi falsk informasjon under bakgrunnssjekken.</b>
      </p>
      <h3>- Tror han er lettet</h3>
      <p>Påtalemyndigheten hevdet i mai at Octave skal ha forsøkt å bruke en av de ulovlig kjøpte våpnene til å skyte en rivaliserende rapper, men hans advokat sier at 22-åringen skal ha hatt med seg våpenet for å beskytte seg selv.</p>
      <p>
        <b>Octave risikerte opptil ti års fengsel for lovbruddet, men dommeren landet på 48 måneder bak lås og slå.</b>
      </p>
      <figure>
        <img src="https://dbstatic.no/71817162.jpg?imageId=71817162&amp;width=1024&amp;height=615"/>
        <figcaption><b>VÅPENDOM:</b> Kodak Black må sone nesten fire måneder i fengsel etter å ha blitt dømt i våpensak. Foto: NTB Scanpix Vis mer</figcaption>
      </figure>
      <p>- Sammenliknet med hva han risikerte, og det han fikk, tror jeg han er lettet over at dommeren ikke gikk for det påtalemyndigheten ønsket. Dommeren vektla hans veldedighetsdonasjoner tungt, de gode tingene han har gjort for ulike samfunn i South Florida og rundt i landet, sier hans advokat Bradford Cohen til <a href="https://www.rollingstone.com/music/music-news/kodak-black-sentenced-46-months-911708/">Rolling Stone</a>.</p>
      <h3>Flere lovbrudd</h3>
      <p>Octave har tidligere sonet sju måneder i fengsel i Florida etter å ha blitt dømt for marihuana-besittelse, omsorgssvikt, våpentyveri og oppbevaring av våpen av en dømt forbryter, skriver magasinet.</p>
      <p>
        <b>I tillegg til voldtektssaken er han også under etterforskning for andre narkotika- og våpenforbrytelser i andre stater.</b>
      </p>
      <p>Til tross for det rullebladet har rapperen gjort stor suksess med musikken. Albumet «Dying to live», som kom i fjor, debuterte på førsteplass på Billboard-lista. Hitsingelen «Zeze» gikk rett inn på annenplass.</p>
    </article>
  </body>
</html>