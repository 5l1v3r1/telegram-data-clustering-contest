<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/14/paragvai-ni-nadigra-v-debiuta-na-dermendjiev.429687"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T21:02:00+00:00"/>
    <meta property="og:title" content="Парагвай ни надигра в дебюта на Дерменджиев"/>
    <meta property="og:description" content="Родните национали отстъпиха с 0:1 в контрола при домакинството си | Dnes.bg"/>
  </head>
  <body>
    <article>
      <h1>Парагвай ни надигра в дебюта на Дерменджиев</h1>
      <h2>Родните национали отстъпиха с 0:1 в контрола при домакинството си</h2>
      <address><time datetime="2019-11-14T21:02:00+00:00">14 Nov 2019, 21:02</time> by <a rel="author" href="https://www.dnes.bg/author/33" target="_blank">Екип на Dnes.bg</a></address>
      <p>България започна със загуба при дебюта на Георги Дерменджиев начело на представителния ни тим. Родните национали отстъпиха с 0:1 на Парагвай в контрола при домакинството си на Националния стадион „Васил Левски”.</p>
      <p>Дебютантът Георги Георгиев излезе като титуляр под рамката, а Кирил Десподов остана резерва заради леки проблеми, но все пак се появи в игра след почивката.</p>
      <p>В състава на родните национали имаше и още един дебютант в лицето на Виктор Попов от Черно море, който се появи като смяна. Изключително изненадващо другият дебютант в лицето на капитана на Локо (Пловдив) Димитър Илиев не се появи в игра и остана цял мач на пейката.</p>
      <p>Единственото попадение в този мач бе дело на полузащитника на Нюкасъл Мигел Алмирон, който вкара в 60-ата минута.</p>
      <p>Като цяло Парагвай бе осезаемо по-добрият отбор на терена и в големи моменти от мача надигра родните национали. Положителното в нашия национален тим бе единствено силната игра на дебютанта Георгиев под рамката.</p>
      <p>
        <b>Още за мача четете в<a href="https://www.gol.bg/za-rss/2019-11-14/starata-pesen-na-nov-glas-paragvay-ni-nadigra-i-pobedi-v-debyuta-na-dermendzhiev"> Gol.bg</a></b>
      </p>
    </article>
  </body>
</html>