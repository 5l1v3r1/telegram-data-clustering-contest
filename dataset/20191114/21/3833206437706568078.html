<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Seks-skandal-raztrese-Fermata-913936"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T21:15:00+00:00"/>
    <meta property="og:title" content="Секс скандал разтресе &quot;Фермата“"/>
    <meta property="og:description" content="Освен удоволствие и радост, сексът във &quot;Фермата“ предизвика раздразнение и гняв. Недвусмислените зву..."/>
  </head>
  <body>
    <article>
      <h1>Секс скандал разтресе "Фермата“</h1>
      <address>
        <time datetime="2019-11-14T21:15:00+00:00">14 Nov 2019, 21:15</time>
      </address>
      <p>Освен удоволствие и радост, сексът във "Фермата“ предизвика раздразнение и гняв. Недвусмислените звуци, долитащи от леглото на двама от участниците, изнервиха останалите мъже и жени в шоуто, и станаха повод за раздор.</p>
      <p>След като в продължение на месец само се натискаха и целуваха, маникюристката Силвия и треньорът Сами Хоссни най-сетне пристъпиха към действие, а пъшкането им огласи малката стая, която делят с Веселка, Красимира и Митко Калайджиев.</p>
      <p>От страстта им леглото се разскърца нетърпимо и разбуди съквартирантите им. Въпреки че лишиха от сън всички, двамата не се притесниха и на сутринта индиректно признаха какво са правили цяла нощ.</p>
      <p>Сексът между Силвия и Сами обаче вбеси Митко, който беше скапан от работа, но не можа да мигне от скърцането.</p>
      <p>"Събудих се в 2 и не успях да заспя до 5. Държите се като 12-годишни инфантили. Бесен съм! Започва да ми писва!“, разлюти се той.</p>
      <p>За да не слушат любовните стонове, двамата с Красимира се преместиха да си говорят в лятната кухня, докато страстите в спалнята се охладят, пише Монитор.</p>
    </article>
  </body>
</html>