<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Agencia-Gestio-Ajuts-Universitat-Recerca_0_2343965810.html"/>
    <meta property="og:site_name" content="Ara.cat"/>
    <meta property="article:published_time" content="2019-11-14T21:07:43+00:00"/>
    <meta property="og:title" content="Una quarantena de doctorands ocupen la seu de l'Agència de Gestió d'Ajuts d'Universitat i Recerca"/>
    <meta property="og:description" content="Reclamen un interlocutor en la negociació de millores que tingui poder per decidir canvis"/>
  </head>
  <body>
    <article>
      <h1>Una quarantena de doctorands ocupen la seu de l'Agència de Gestió d'Ajuts d'Universitat i Recerca</h1>
      <h2>Reclamen un interlocutor en la negociació de millores que tingui poder per decidir canvis</h2>
      <address>
        <time datetime="2019-11-14T21:07:43+00:00">14 Nov 2019, 21:07</time>
      </address>
      <p>Una quarantena de doctorands i membres del sindicat CGT ocupen des de les set de la tarda l'Agència de Gestió d'Ajuts d'Universitat i Recerca (Agaur) per denunciar el que consideren un incompliment de la legislació vigent en matèria de drets laborals dels treballadors docents i investigadors de les universitats catalanes. Segons indiquen els protagonistes de l'acció reivindicativa, l'ocupació es fa perquè els negociadors de la Generalitat s'han mostrat "intransigents" i el col·lectiu continua cobrant "per sota de la llei". I diuen que aquests negociadors "s'escuden" en el fet que no tenen competències, mentre que les universitats catalanes "passen la pilota" a la Generalitat per no donar finançament.</p>
      <figure>
        <img src="https://www.ara.cat/2019/06/20/societat/Installacions-Universitat-Pompeu-Fabra-Barcelona_2255784476_63647469_117x66.jpg"/>
      </figure>
      <p>
        <a href="https://www.ara.cat/societat/Denuncien-estudiants-practiques-classe-UPF_0_2255774476.html">Denuncien que hi ha estudiants en pràctiques fent classe a la UPF</a>
      </p>
      <p>Per això han decidit ocupar la seu de l'Agaur, vora l'Arc de Triomf, fins que puguin parlar amb algun responsable que sí que pugui decidir millores. En aquest sentit, la portaveu del col·lectiu afirma que aquest divendres s'acaba el contracte de 28 persones a la Universitat de Lleida, i al costat de la resta d'ocupants de la seu reclama un gest de bona voluntat en el marc de les negociacions que passi per evitar aquests acomiadaments.</p>
      <figure>
        <iframe data-src="https://twitter.com/LluitaUb/status/1195062738088857600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/fde_catalunya/status/1195068421756600322?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Doctorands i CGT ha volgut denunciar el paper del conseller d'Economia, Pere Aragonès, "autèntic responsable" de "mantenir la universitat en una absoluta ultraprecarietat".</p>
    </article>
  </body>
</html>