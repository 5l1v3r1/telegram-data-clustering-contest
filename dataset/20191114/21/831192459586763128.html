<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sokaristiko-trochaio-gia-ton-aggelo-anastasiadi-epese-me-to-aytokinito-se-charadra/"/>
    <meta property="og:site_name" content="europost.gr"/>
    <meta property="article:published_time" content="2019-11-14T21:23:05+00:00"/>
    <meta property="og:title" content="Σοκαριστικό τροχαίο για τον Άγγελο Αναστασιάδη! Έπεσε με το αυτοκίνητο σε χαράδρα!"/>
    <meta property="og:description" content="Άγιο είχε ο πρώην προπονητής της Εθνικής ομάδας, Άγγελος Αναστασιάδης, σε τροχαίο ατύχημα στη Χαλκιδική. Το αυτοκίνητό του φέρεται να έπεσε σε χαράδρα τριών μέτρων και να διαλύθηκε ολοσχερώς. Κανείς όμως δεν έχει τραυματιστεί, με"/>
  </head>
  <body>
    <article>
      <h1>Σοκαριστικό τροχαίο για τον Άγγελο Αναστασιάδη! Έπεσε με το αυτοκίνητο σε χαράδρα!</h1>
      <address>
        <time datetime="2019-11-14T21:23:05+00:00">14 Nov 2019, 21:23</time>
      </address>
      <p>Άγιο είχε ο πρώην προπονητής της Εθνικής ομάδας, Άγγελος Αναστασιάδης, σε τροχαίο ατύχημα στη Χαλκιδική. Το αυτοκίνητό του φέρεται να έπεσε σε χαράδρα τριών μέτρων και να διαλύθηκε ολοσχερώς. Κανείς όμως δεν έχει τραυματιστεί, με τον έμπειρο προπονητή να ταξιδεύει μαζί με τον βοηθό του στην Εθνική Ομάδα, Απόστολο Τερζή.</p>
      <p>Απίστευτα τυχερός μέσα στην ατυχία του στάθηκε ο Άγγελος Αναστασιάδης, καθώς γλίτωσε από ένα φοβερό τροχαίο, όταν το αυτοκίνητό του έφυγε από την πορεία του και κατέληξε σε μία μεγάλη χαράδρα βάθους τριών μέτρων.</p>
      <p>Σύμφωνα με τις πρώτες πληροφορίες, ο πρώην προπονητής της Εθνικής Ελλάδας και του ΠΑΟΚ ταξίδευε μαζί με τον Απόστολο Τερζή προς την Αρναία (περιοχή της Χαλκιδικής), αρχικά για να επισκεφθούν κάποιους φίλους τους και στη συνέχεια για να παραστούν σε τραπέζι που ήθελαν να τους παραθέσουν τα μέλη του Σ.Φ. ΠΑΟΚ Αρναίας.</p>
      <p>Κανείς από τους δύο πάντως δεν φαίνεται να έχει πάθει το παραμικρό, παρά το σοβαρό ατύχημα, με το ρεπορτάζ να σημειώνει ότι το όχημά τους διαλύθηκε ολοσχερώς.</p>
      <p>Πηγή Sdna.gr</p>
    </article>
  </body>
</html>