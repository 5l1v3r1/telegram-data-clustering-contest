<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640036/%D8%B1%D8%B4%D8%AF-%D9%82%DB%8C%D9%85%D8%AA-%D8%B7%D9%84%D8%A7-%D9%88-%D9%86%D9%88%D8%B3%D8%A7%D9%86-%D8%B3%D9%87%D8%A7%D9%85-%D8%A2%D8%B3%DB%8C%D8%A7%DB%8C%DB%8C-%D8%A8%D8%A7-%D8%AF%D8%A7%D8%AF%D9%87%E2%80%8C%D9%87%D8%A7%DB%8C-%D8%B6%D8%B9%DB%8C%D9%81-%DA%86%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T21:40:00+00:00"/>
    <meta property="og:title" content="رشد قیمت طلا و نوسان سهام آسیایی با داده‌های ضعیف چین"/>
    <meta property="og:description" content="انتشار داده‌های اقتصادی ضعیف از سوی چین باعث رشد قیمت طلا و نوسان سهام آسیایی شد."/>
  </head>
  <body>
    <article>
      <h1>
        <a href="https://www.bultannews.com/fa/news/640036/%D8%B1%D8%B4%D8%AF-%D9%82%DB%8C%D9%85%D8%AA-%D8%B7%D9%84%D8%A7-%D9%88-%D9%86%D9%88%D8%B3%D8%A7%D9%86-%D8%B3%D9%87%D8%A7%D9%85-%D8%A2%D8%B3%DB%8C%D8%A7%DB%8C%DB%8C-%D8%A8%D8%A7-%D8%AF%D8%A7%D8%AF%D9%87%E2%80%8C%D9%87%D8%A7%DB%8C-%D8%B6%D8%B9%DB%8C%D9%81-%DA%86%DB%8C%D9%86">رشد قیمت طلا و نوسان سهام آسیایی با داده‌های ضعیف چین</a>
      </h1>
      <h2>انتشار داده‌های اقتصادی ضعیف از سوی چین باعث رشد قیمت طلا و نوسان سهام آسیایی شد.</h2>
      <address><time datetime="2019-11-14T21:40:00+00:00">14 Nov 2019, 21:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روز پنج‌شنبه، پس از این که انتشار داده‌های ضعیف اقتصادی از سوی چین باعث شد ریسک‌پذیری در<b> بازارها</b> کاهش یابد و تقاضا برای <b>سرمایه‌های امن</b> تقویت شود، سهام آسیایی دچار نوسان شده و قیمت جهانی طلا بالا رفت.</p>
      <p>داده‌های تولیدات صنعتی چین برای ماه اکتبر نتوانست انتظارات را برآورده کند و نشان داد که این تولیدات تنها ۴.۷ درصد رشد داشته‌اند. این در حالی بود که اقتصاددانان شرکت‌کننده در نظرسنجی رویترز پیش‌بینی می‌کردند رشد تولیدات به ۵.۴ درصد برسد.</p>
      <p>از سوی دیگر گزارشات حاکی از آن است که آمریکا و چین در مذاکرات خود برای نهایی کردن شرایط توافق تجاری خود به بن‌بست رسیده‌اند.</p>
      <p>گسترده‌ترین شاخص آسیا اقیانوسیه ام‌اس‌سی‌آی در خارج از ژاپن ۰.۴۳ درصد افت کرد، در حالی که نیکی ژاپن ۰.۷۶ درصد پایین آمد.</p>
      <p>کامپوزیت شانگهای چین توانست ۰.۱۶ درصد رشد کند اما هانگ‌سنگ در هنگ‌کنگ با سقوط ۰.۹۳ درصدی روبرو شد.</p>
      <p>کوسپی کره‌جنوبی ۰.۷۹ درصد بالا آمد و ای‌اس‌اکس استرالیا ۰.۵۵ درصد رشد کرد.</p>
      <p>در بازار ارز، ین ژاپن توانست در برابر دلار تقویت شود و نرخ برابری خود را از ۱۰۸.۹ واحد به ۱۰۸.۶۸ واحد برساند. شاخص دلار در برابر ارزهای مهم جهان توانست با اندکی رشد به ۹۸.۳۹۹ واحد برسد.</p>
      <p>قیمت خرید نقدی هر اونس طلا، اسپات‌گلد، ۰.۲ درصد رشد کرد و به ۱۴۶۶.۵۱ دلار رسید.</p>
      <p>قیمت پیش‌خرید هر اونس طلای آمریکا ۰.۳ درصد رشد کرد و به ۱۴۶۷.۱۰ دلار رسید.</p>
    </article>
  </body>
</html>