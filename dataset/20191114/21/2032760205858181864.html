<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89681"/>
    <meta property="og:site_name" content="Denník politika"/>
    <meta property="article:published_time" content="2019-11-14T21:35:03+00:00"/>
    <meta property="og:title" content="V najbližších dňoch budú opäť padať hviezdy, činný bude meteorický roj Leonidy"/>
    <meta property="og:description" content="14.11.2019 (Webnoviny.sk) – Počas víkendu bude na oblohe opäť možné pozorovať padajúce hviezdy. Príčinou tohto javu je činnosť meteorického roja Leonidy. Vo svojej tlačovej správe to uviedla Slovenská akadémia vied (SAV). Meteorický roj začne svoju činnosť vo štvrtok a vyvrcholiť by mala v pondelok 18. novembra. Práve počas jeho vrcholu bude možné pozorovať najviac padajúcich hviezd."/>
  </head>
  <body>
    <article>
      <h1>V najbližších dňoch budú opäť padať hviezdy, činný bude meteorický roj Leonidy</h1>
      <address><time datetime="2019-11-14T21:35:03+00:00">14 Nov 2019, 21:35</time> by <a rel="author">Webnoviny</a></address>
      <p>14.11.2019 (Webnoviny.sk) – Počas víkendu bude na oblohe opäť možné pozorovať padajúce hviezdy. Príčinou tohto javu je činnosť meteorického roja Leonidy. Vo svojej tlačovej správe to uviedla Slovenská akadémia vied (SAV). Meteorický roj začne svoju činnosť vo štvrtok a vyvrcholiť by mala v pondelok 18. novembra. Práve počas jeho vrcholu bude možné pozorovať najviac padajúcich hviezd.</p>
      <p>„<i>Roj má husté stredné vlákno, takže 50% meteorov sa objaví v priebehu 24 hodín okolo vrcholu jeho aktivity. Vtedy bude možné pozorovať približne 15 padajúcich meteorov za hodinu</i>,“ vysvetlil Ján Svoreň z Astronomického ústavu SAV. Zvýšený výskyt padajúcich meteorov sa opakuje každých 33 – 34 rokov. Medzi doposiaľ najväčšie patril roj s frekvenciou 35 000 meteorov za hodinu v roku 1833.</p>
      <p>Leonidy budú celkovo aktívne do stredy 20. novembra. Materskou kométou Leoníd je periodická kométa 55P/Tempel-Tuttle. Meteorické roje bývajú pomenované podľa toho, v ktorom súhvezdí sa nachádza ich radiant, teda pomyselný bod, odkiaľ meteor padá. Radiant Leonidov sa nachádza v súhvezdí Leva. Meteory sa budú v skutočnosti pohybovať zhruba štyri milióny kilometrov.</p>
      <p>Viac k témam: <a href="https://www.webnoviny.sk/tag/sav-slovenska-akademia-vied/"><u>SAV Slovenská akadémia vied</u></a><br/>Zdroj: Webnoviny.sk – <a href="https://www.webnoviny.sk/v-najblizsich-dnoch-budu-opat-padat-hviezdy-cinny-bude-meteoricky-roj-leonidy/"><u>V najbližších dňoch budú opäť padať hviezdy, činný bude meteorický roj Leonidy</u></a> © SITA Všetky práva vyhradené.</p>
    </article>
  </body>
</html>