<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/621554/%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%AF%D8%B1-%DB%8C%DA%A9-%D8%AF%D8%A8%DB%8C%D8%B1%D8%B3%D8%AA%D8%A7%D9%86-%D8%A7%DB%8C%D8%A7%D9%84%D8%AA-%DA%A9%D8%A7%D9%84%DB%8C%D9%81%D8%B1%D9%86%DB%8C%D8%A7-%DB%B6-%D8%B2%D8%AE%D9%85%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-14T21:04:00+00:00"/>
    <meta property="og:title" content="تیراندازی در یک دبیرستان ایالت کالیفرنیا/ ۶ زخمی"/>
    <meta property="og:description" content="وقوع تیراندازی در مدرسه‌ای واقع در جنوب کالیفرنیای آمریکا دستکم ۶ زخمی بر جا گذاشت."/>
  </head>
  <body>
    <article>
      <h1>تیراندازی در یک دبیرستان ایالت کالیفرنیا/ ۶ زخمی</h1>
      <address>
        <time datetime="2019-11-14T21:04:00+00:00">14 Nov 2019, 21:04</time>
      </address>
      <p>
        <i>وقوع تیراندازی در مدرسه‌ای واقع در جنوب کالیفرنیای آمریکا دستکم ۶ زخمی بر جا گذاشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>این تیراندازی روز پنجشنبه در دبیرستان «سوگوس» در شهر «سانتا کلاریتا» واقع در ۳۰ مایلی جنوب غرب شهر لس‌آنجلس روی داد.</p>
      <p>هنوز اطلاعاتی درباره مظنون این حادثه تیراندازی منتشر نشده، اما کلانتری لس‌آنجلس اعلام کرد که یک مرد با لباس سیاه مشاهده شده که وارد مدرسه شده است.</p>
      <figure>
        <img src="https://aftabnews.ir/files/fa/news/1398/8/23/359359_640.jpg"/>
      </figure>
      <p>به گزارش آسوشیتدپرس، پلیس گفت: در پی این تیراندازی ۶ نفر زخمی شدند که حال دو نفر آنها وخیم است. نیروهای پلیس شماری از دانش‌آموزان را از مدرسه خارج کرده‌اند.</p>
      <p>تکرار حوادث تیراندازی، خشم مخالفان قانون حمل سلاح را در آمریکا برانگیخته است. مخالفان قانون حمل سلاح با شرکت در تجمعات مختلف به افزایش حملات مسلحانه در این کشور اعتراض کرده و خواستار اتخاذ تمهیدات بیشتری برای کنترل مالکیت سلاح هستند.</p>
      <p>دو شهر «دیتون» در ایالت اوهایو و «ال پاسو» در ایالت تگزاس پیشتر صحنه تیراندازی‌های مرگباری بود که بر اثر آن، در مجموع ۳۱ نفر کشته و دهها تن زخمی شدند.</p>
    </article>
  </body>
</html>