<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640024/%D8%A7%D9%86%D8%AA%D9%82%D8%A7%D8%AF-%D8%A7%D8%B1%D8%AF%D9%88%D8%BA%D8%A7%D9%86-%D8%A7%D8%B2-%D9%BE%DB%8C%D8%B4%D9%86%D9%87%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D9%84%D8%BA%D9%88%D8%AE%D8%B1%DB%8C%D8%AF-%D9%85%D9%88%D8%B4%DA%A9%E2%80%8C%D9%87%D8%A7%DB%8C-%D8%A7%D8%B3%DB%B4%DB%B0%DB%B0"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T21:22:00+00:00"/>
    <meta property="og:title" content="انتقاد اردوغان از پیشنهاد آمریکا برای لغوخرید موشک‌های اس۴۰۰"/>
    <meta property="og:description" content="رئیس جمهور ترکیه پس از بازگشت از آمریکا، درخواست برای لغو خرید سامانه موشکی اس ۴۰۰ از روسیه را دخالت در امور داخلی آنکارا عنوان کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640024/%D8%A7%D9%86%D8%AA%D9%82%D8%A7%D8%AF-%D8%A7%D8%B1%D8%AF%D9%88%D8%BA%D8%A7%D9%86-%D8%A7%D8%B2-%D9%BE%DB%8C%D8%B4%D9%86%D9%87%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D9%84%D8%BA%D9%88%D8%AE%D8%B1%DB%8C%D8%AF-%D9%85%D9%88%D8%B4%DA%A9%E2%80%8C%D9%87%D8%A7%DB%8C-%D8%A7%D8%B3%DB%B4%DB%B0%DB%B0">انتقاد اردوغان از پیشنهاد آمریکا برای لغوخرید موشک‌های اس۴۰۰</a>
      </h1>
      <h2>رئیس جمهور ترکیه پس از بازگشت از آمریکا، درخواست برای لغو خرید سامانه موشکی اس ۴۰۰ از روسیه را دخالت در امور داخلی آنکارا عنوان کرده است.</h2>
      <address><time datetime="2019-11-14T21:22:00+00:00">14 Nov 2019, 21:22</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «<b>رجب طیب اردوغان</b>»، رئیس جمهور<b> ترکیه</b> پس از بازگشت از سفر به آمریکا و دیدار با ترامپ اعلام کرد که آنکارا هم به دنبال خرید موشک‌های روسی اس ۴۰۰ است و هم سامانه پاتریوت آمریکا.</p>
      <p>به گفته اردوغان، ترکیه می‌تواند سامانه موشکی پاتریوت آمریکا را خریدار کند، اما خرید موشک‌های روسی اس ۴۰۰ نیز در کنار آن دنبال می‌شود.</p>
      <p>اردوغان برخی پیشنهادات را برای دست کشیدن از خرید موشک‌های روسی اس ۴۰۰ رد کرده و گفت چنین پیشنهاداتی دخالت در حاکمیت ماست.</p>
      <p>پیش از این آمریکا از ترکیه خواسته بود تا قرارداد خرید موشک‌های اس ۴۰۰ از روسیه را لغو کند و در ازای آن سامانه موشکی پاتریوت را از آمریکا خریداری کند، اگرچه ترکیه تا کنون چنین درخواستی را رد کرده و خرید اس ۴۰۰ از روسیه را نهایی شده اعلام کرده است.</p>
      <p>اردوغان این اظهارات خود را پس از بازگشت از سفر به آمریکا و دیدار با ترامپ عنوان می‌کرد.</p>
      <p>سفر اردوغان به امریکا در شرایطی صورت گرفت که برخی نمایندگان و سناتورها در کنگره آمریکا در تلاش برای تهیه طرحی جهت تحریم ترکیه به دلیل حملات نظامی علیه شمال سوریه هستند.</p>
      <p>روابط آنکارا و واشنگتن از زمان روی کارآمدن ترامپ دارای فراز و نشیب‌های متعددی بوده و پیش از این در جریان تشدید تنش‌ها اردوغان از احتمال لغو سفر خود به آمریکا خبر داده بود، هرچند در نهایت این سفر طی چند روز گذشته انجام شد.</p>
    </article>
  </body>
</html>