<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197407/prosfygiko-anevainei-i-entasi-me-toyrkia-proeidopoiitika-pyra-apo-to-limeniko"/>
    <meta property="og:site_name" content="CNN.gr"/>
    <meta property="article:published_time" content="2019-11-14T21:02:10+00:00"/>
    <meta property="og:title" content="Προσφυγικό: Ανεβαίνει η ένταση με την Τουρκία – Προειδοποιητικά πυρά από το Λιμενικό"/>
    <meta property="og:description" content="Νέα επικίνδυνη τροπή αρχίζει να παίρνει το προσφυγικό / μεταναστευτικό ζήτημα. Πέραν της συνεχιζόμενης ασφυξίας και των άθλιων συνθηκών στα στρατόπεδα του..."/>
  </head>
  <body>
    <article>
      <h1>Προσφυγικό: Ανεβαίνει η ένταση με την Τουρκία – Προειδοποιητικά πυρά από το Λιμενικό</h1>
      <h2>Νέα επικίνδυνη τροπή αρχίζει να παίρνει το προσφυγικό / μεταναστευτικό ζήτημα. Πέραν της συνεχιζόμενης ασφυξίας και των άθλιων συνθηκών στα στρατόπεδα του Βορείου Αιγαίου, το προσφυγικό μετατρέπεται σε εστία έντασης μεταξύ Ελλάδας και Τουρκίας.</h2>
      <slideshow>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754779.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754769.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754767.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754768.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754770.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754771.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754772.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754777.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754773.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/13/19205/photos/full/2754778.jpg"/>
          <figcaption>Προσφυγικό: Η ζωή στη Μόρια μέσα από 10 καρέ - Πηγή: ΙΝΤΙΜΕ/ΤΟΣΙΔΗΣ ΔΗΜΗΤΡΗΣ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Αλμπάνης Γιάννης, CNN Greece 23:02 , 14 November 2019 - 23:25</p>
      <p>Η Άγκυρα κατηγορεί την Αθήνα για ενέργειες που παραβιάζουν το διεθνές δίκαιο. Την ίδια στιγμή, για πρώτη φορά αναφέρεται ότι το<b> Λιμενικό έριξε προειδοποιητικές βολές για να σταματήσει ταχύπλοο</b> που μετέφερε μετανάστες και πρόσφυγες. Νωρίτερα, τουρκικά ΜΜΕ ανέφεραν ότι το Λιμενικό είχε πυροβολήσει κατά του σκάφους που μετέφερε πρόσφυγες και μετανάστες.</p>
      <h3>Ασφυξία</h3>
      <p>Ο αριθμός των αιτούντων άσυλο στα νησιά του Βορείου Αιγαίου είναι<b> 35.773,</b> σταθερά πάνω από τις 35.000. Στη Μόρια οι διαμένοντες φτάνουν τις 14.792.</p>
      <p>Είναι σαφές ότι οι μαζικές μετεγκαταστάσεις προσφύγων στην ενδοχώρα <b>δεν πέτυχαν την αποσυμφόρηση</b>, αφού οι αφίξεις συνεχίζονται αμείωτες.</p>
      <p>Συνολικά 2.152 πρόσφυγες και μετανάστες έφτασαν στα νησιά του βορείου Αιγαίου στο διάστημα 1-14 Νοεμβρίου, σύμφωνα με τα στοιχεία της Γενικής Αστυνομικής Διεύθυνσης βορείου Αιγαίου.</p>
      <p>Από αυτούς, οι 1.425 αποβιβάστηκαν στη Μυτιλήνη, οι 241 στη Χίο και οι 486 στη Σάμο.</p>
      <p>Την ίδια ώρα, έκθεση του Ευρωπαϊκού Ελεγκτικού Συνεδρίου δείχνει ότι<b> οι ευρωπαϊκές χώρες δεν τηρούν τα συμφωνηθέντα</b> για το πρόγραμμα μετεγκατάστασης προσφύγων από την Ελλάδα και την Ιταλία.</p>
      <p>Από τους 160.000 πρόσφυγες που έπρεπε να μετεγκατασταθούν στις ευρωπαϊκές χώρες<b>, τελικά αυτό συνέβη μόνο για 34.705</b> (21.999 από την Ελλάδα και 12.706 από την Ιταλία).</p>
      <h3>Κατηγορίες της Άγκυρας</h3>
      <p>Έγγραφο του τουρκικού υπουργείου Εσωτερικών που διέρρευσε στο γερμανικό περιοδικό Spiegel, κατηγορεί την Ελλάδα ότι τον τελευταίο χρόνο (και με τις δύο κυβερνήσεις) έχει <b>κάνει push back προς την Τουρκία σε 58.283 άτομα.</b></p>
      <p>Το push back είναι βίαιη άτυπη επαναπροώθηση πριν την υποβολή αίτησης ασύλου.</p>
      <p>Δηλαδή, στη μεν στεριά το περίπολο αναγκάζει τους συλληφθέντες να<b> περάσουν ξανά τη συνοριογραμμή</b>, στη δε θάλασσα το σκάφος του Λιμενικού ρίχνει απόνερα για να <b>αναγκάσει την βάρκα να κάνει μεταβολή.</b></p>
      <p>Το push back <b>απαγορεύεται</b> από τις διεθνείς συνθήκες.</p>
      <p>Ανάλογες καταγγελίες για push back στον Έβρο έχουν και κάνει στο παρελθόν και οργανώσεις δικαιωμάτων όπως η <b>Διεθνής Αμνηστία.</b></p>
      <p>Το γεγονός όμως ότι οι κατηγορίες πλέον αναφέρονται σε επίσημο έγγραφο της τουρκικής κυβέρνησης, καθιστά αυτομάτως το ζήτημα στοιχείο της ατζέντας τόσο των ελληνοτουρκικών σχέσεων όσο και των σχέσεων ΕΕ-Τουρκίας.</p>
      <p>Λογικά, το επόμενο βήμα είναι να ισχυριστεί η Τουρκία ότι είναι η Ελλάδα που δεν τηρεί τη συμφωνία για το προσφυγικό.</p>
      <h3>Οι πυροβολισμοί</h3>
      <p>Το Λιμενικό με ανακοίνωσή του διέψευσε ότι άντρες τους πυροβόλησαν εναντίον ταχύπλοου σκάφους που μετέφερε πρόσφυγες και μετανάστες, όπως είχαν αναφέρει τουρκικά ΜΜΕ.</p>
      <p>Ωστόσο, παραδέχεται ότι <b>ρίχτηκαν προειδοποιητικές βολές στον αέρα.</b></p>
      <p>Η ανακοίνωση του Λιμενικού έχει ως εξής:</p>
      <p>«Αναφορικά με δημοσιεύματα που αναπαράγονται σε τουρκικά ΜΜΕ, σύμφωνα με τα οποία η ελληνική ακτοφυλακή πυροβόλησε σκάφος μεταναστών στα ανοιχτά του Τσεσμέ της Σμύρνης, ενώ αυτό κατευθυνόταν προς τη Χίο, από το Αρχηγείο Λ.Σ-ΕΛ.ΑΚΤ. διευκρινίζονται τα εξής:</p>
      <ol>
        <li>Βραδινές ώρες της 12/11/2019 πλωτό περιπολικό της Λιμενικής Αρχής Χίου στο πλαίσιο περιπολίας εντόπισε στη θαλάσσια περιοχή ανατολικά Βροντάδου ν.Χίου και εντός ελληνικών χωρικών υδάτων, θαλαμηγό ταχύπλοο σκάφος, μήκους 15 περίπου μέτρων, να κινείται ύποπτα με πορεία βορειοδυτική.</li>
      </ol>
      <p>Στη θέα του περιπολικού σκάφους, το <b>ταχύπλοο έσβησε τα φώτα του και ανέπτυξε μεγάλη ταχύτητα με κατεύθυνση τις έναντι τουρκικές ακτές,</b> πραγματοποιώντας παράλληλα επικίνδυνους ελιγμούς εναντίον του περιπολικού σκάφους.</p>
      <ol>
        <li data-num="2">Επισημαίνεται ότι το ανωτέρω θαλαμηγό σκάφος έχει απασχολήσει στο <b>παρελθόν με αρκετά συμβάντα μεταφοράς μεταναστών</b>, τους οποίους αποβίβαζε στην ευρύτερη περιοχή όπου έλαβε χώρα το εν λόγω συμβάν, χωρίς να έχει καταστεί δυνατή μέχρι σήμερα η ακινητοποίησή του και η σύλληψη των μελών του πληρώματος του.</li>
      </ol>
      <ol>
        <li data-num="3">Κατόπιν των ανωτέρω και στο πλαίσιο των επιχειρησιακών διαταγών, πραγματοποιήθηκαν από το πλωτό Λ.Σ-ΕΛ.ΑΚΤ., εντός των ελληνικών χωρικών υδάτων, οι <b>προβλεπόμενοι ελιγμοί ακινητοποίησης</b> και <b>αποφυγής</b> του ταχυπλόου με χρήση <b>προβολέα</b>, <b>μεγαφώνων</b> καθώς επίσης και με τη ρίψη <b>προειδοποιητικών βολών σε ασφαλή τομέα</b>, με αρνητικά αποτελέσματα ως προς την ακινητοποίησή του.</li>
      </ol>
      <ol>
        <li data-num="4">Προς συνδρομή στην υπόψη επιχείρηση, έσπευσαν στην εν λόγω θαλάσσια περιοχή, το ΠΑΘ 050 και το Ν/Γ 518 του Λ.Σ-ΕΛ.ΑΚΤ. τα οποία ομοίως προσπάθησαν να ακινητοποιήσουν το ταχύπλοο με αρνητικά αποτελέσματα.</li>
        <li data-num="5">Τελικά το ανωτέρω ύποπτο θαλαμηγό σκάφος εξήλθε των ελληνικών χωρικών υδάτων με πορεία προς τις έναντι τουρκικές ακτές.»</li>
      </ol>
      <p>Το περιστατικό είναι <b>ενδεικτικό της αυξανόμενης έντασης στα θαλάσσια σύνορα</b> με την Τουρκία.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/197446/tsavoysogloy-tha-synexisoyme-na-yperaspizomaste-toys-toyrkokyprioys-me-apofasistikotita">Τσαβούσογλου: Θα συνεχίσουμε να υπερασπιζόμαστε τους Τουρκοκύπριους με αποφασιστικότητα</a>
        </li>
        <li>
          <a href="https://www.cnn.gr/news/politiki/story/197445/ypex-h-kypros-den-einai-moni-tis-apenanti-stis-prokliseis">ΥΠΕΞ: Η Κύπρος δεν είναι μόνη της απέναντι στις προκλήσεις</a>
        </li>
        <li>
          <a href="https://www.cnn.gr/news/kosmos/story/197400/erntogan-den-tha-epitrepsoyme-na-paraviastoyn-ta-dikaiomata-ton-toyrkokyprion">Ερντογάν: Δεν θα επιτρέψουμε να παραβιαστούν τα δικαιώματα των Τουρκοκυπρίων</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/71724/prosfygiko-metanasteytiko">ΠΡΟΣΦΥΓΙΚΟ ΜΕΤΑΝΑΣΤΕΥΤΙΚΌ</a>
        </li>
        <li>
          <a href="https://www.cnn.gr/eidhseis/tag/629/toyrkia">ΤΟΥΡΚΙΑ</a>
        </li>
        <li>
          <a href="https://www.cnn.gr/eidhseis/tag/1093/limeniko">ΛΙΜΕΝΙΚΟ</a>
        </li>
        <li>
          <a href="https://www.cnn.gr/eidhseis/tag/19494/pyra">ΠΥΡΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/15/197452/snapshot/AP_19241447920569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197451/snapshot/2734179.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197454/snapshot/2756841.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/15/197445/snapshot/2695441.jpg"/>
      </figure>
    </article>
  </body>
</html>