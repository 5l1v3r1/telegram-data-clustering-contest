<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/OpXxyq/sterling-applauderte-for-lagkameraten-etter-england-braaket"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T21:50:06+00:00"/>
    <meta property="og:title" content="Ble kastet ut av landslaget – torsdag applauderte han for lagkameratene"/>
    <meta property="og:description" content="England var helt overlegne og fikk en enkel jobb mot Montenegro."/>
  </head>
  <body>
    <article>
      <h1>Ble kastet ut av landslaget – torsdag applauderte han for lagkameratene</h1>
      <h2>England var helt overlegne og fikk en enkel jobb mot Montenegro.</h2>
      <address><time datetime="2019-11-14T21:50:06+00:00">14 Nov 2019, 21:50</time> by <a rel="author">Bernhard Veland</a></address>
      <p>
        <b>ENGLAND-MONTENEGRO 7–0</b>
      </p>
      <p>England har ikke hatt en optimal oppladning til EM-kvalikkampen mot Montenegro. Bråket mellom Manchester City-spiller Raheem Sterling og Liverpools Joe Gomez har preget avisoverskriftene. Sterling ble kastet ut av troppen. Siden har han beklaget seg, og torsdag kveld satt han på tribunen og applauderte da Gomez ble byttet inn i andre omgang.</p>
      <p>
        <a href="https://www.bt.no/sport/i/VbXwwW/sterling-vraket-fra-landslaget-etter-krangel-med-liverpool-spiller">Les også<br/>Sterling vraket fra landslaget etter krangel med Liverpool-spiller</a>
      </p>
      <h3>Fem før pause</h3>
      <p>Det var aldri veldig spennende mellom England og Montenegro på Wembley. Hjemmelaget hadde én ting i tankene, og det var å vinne for å sikre seg EM-spill neste sommer.</p>
      <p>Alex Oxlade-Chamberlain scoret ledermålet etter 11 minutter, og England så seg aldri tilbake. Fem mål, deriblant tre fra Harry Kane, måtte Montenegro-målvakt Milan Mijatovic plukke ut av eget nett i første omgang, og de oppmøtte på Wembley kunne starte feiringen etter halvspilt kamp.</p>
      <figure>
        <img src="https://images.sacdn.no/v2/images/b6a7ebb7-b14c-44f3-9072-0dd6dd4ed96e?fit=crop&amp;h=1265&amp;w=1900&amp;s=0aff27c1a77e33353fdda47fc407afc97668b274"/>
        <figcaption>Tammy Abraham jubler sammen med Jadon Sancho.<cite>JOHN SIBLEY / X03811</cite></figcaption>
      </figure>
      <p>
        <a href="https://www.bt.no/sport/i/4qlp76/erdogan-rett-fra-trump-moete-til-em-jubel-paa-hjemmebane">Les også<br/>Erdogan rett fra Trump-møte til EM-jubel på hjemmebane</a>
      </p>
      <h3>Selvmål</h3>
      <p>De siste 45 minuttene ble en lang omgangs ferd mot kampslutt. Montenegro hadde allerede gitt opp, og England trengte ikke flere mål. Men selv om gjestene prøvde seg innimellom, var det de EM-klare vertene som presset store deler av omgangen.</p>
      <p>Presset ga resultater etter 66 minutter, da Aleksandar Sofranac scoret selvmål etter flipperspill inne i Montenegros 16-meter.</p>
      <p>Chelsea-spiss Tammy Abraham la på til 7–0 med sitt første landslagsmål.</p>
      <p>Tsjekkia er også EM-klare fra gruppe A. Kosovo ledet lenge kampen i Praha og så ut til å gå mot en sensasjonell seier, men Alex Krals to mål sikret både seier og mesterskapsdeltakelse.</p>
      <related>
        <h4>Les også</h4>
        <a href="https://www.bt.no/sport/i/dOaArJ/mer-skadetroebbel-for-lagerback-nytt-forfall"/>
        <a href="https://www.bt.no/sport/i/vQGPLB/flere-reagerer-paa-fotballboetene-slik-straffes-lag-og-klubber"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/pLxqMV/henlegger-saken-mot-bergenslege-som-var-siktet-for-korrupsjon"/>
        <a href="https://www.bt.no/kultur/i/K3X5o6/oeyulf-hjertenes-slutter-som-sjefredaktoer-i-bergens-tidende"/>
        <a href="https://www.bt.no/btmeninger/debatt/i/rAO7mR/dagen-jeg-ble-halal"/>
        <a href="https://www.bt.no/utenriks/i/8mVyxW/frode-berg-overlevert-til-norske-myndigheter"/>
        <a href="https://www.bt.no/btmagasinet/i/awe9Aa/haakon-og-harmony-ville-toppe-forelskelsen-med-kjaerlighetsdop"/>
      </related>
      <ol>
        <li>
          <a href="https://www.bt.no/tag/Englands_herrelandslag_fotball">Englands herrelandslag fotball</a>
        </li>
        <li>
          <a href="https://www.bt.no/tag/EM-kvalifisering">EM-kvalifisering</a>
        </li>
      </ol>
    </article>
  </body>
</html>