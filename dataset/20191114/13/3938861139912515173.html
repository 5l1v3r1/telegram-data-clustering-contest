<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_vpershe-u-kiyevi-vinesli-virok-domashnomu-tiranu/938121"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:29:00+00:00"/>
    <meta property="og:title" content="Вперше у Києві винесли вирок домашньому тирану"/>
    <meta property="og:description" content="В столичному Оболонському районному суді чоловіку винесли вирок за кримінальним провадженням щодо психологічного та фізичного знущання над дружиною. Це перша подібна ухвала суду з моменту криміналізації в Україні домашнього насильства. Про це повідомила прес-служба прокуратури міста Києва ..."/>
  </head>
  <body>
    <article>
      <h1>Вперше у Києві винесли вирок домашньому тирану</h1>
      <address><time datetime="2019-11-14T13:29:00+00:00">14 Nov 2019, 13:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938121_w_300.jpg?v=0"/>
        <figcaption>У Києві уперше винесли вирок за домашнє насильство. Фото: glavcom.ua</figcaption>
      </figure>
      <p>В столичному Оболонському районному суді чоловіку винесли вирок за кримінальним провадженням щодо психологічного та фізичного знущання над дружиною. Це перша подібна ухвала суду з моменту криміналізації в Україні домашнього насильства.</p>
      <p>Про це повідомила прес-служба прокуратури міста Києва в соцмережі<a href="https://www.facebook.com/kyiv.gp.gov.ua/posts/2963096360368373"> Facebook</a>.</p>
      <p>Київська місцева прокуратура №5 підтримала державне обвинувачення у кримінальному провадженні стосовно 33-річного місцевого мешканця, який систематично вчиняв насильство в сім'ї.</p>
      <p>Зловмисник умисно, систематично словесно ображав нецензурними висловлюваннями свою дружину, залякував, принижував та погрожував їй фізичною розправою. Ці всі події відбувалися в однокімнатній квартирі в присутності малолітніх дітей.</p>
      <p>До цього, з січня по жовтень 2019 року, чоловік 9 раз притягувався до адміністративної відповідальності за вчинення домашнього насильства. Проте складені адмінпротоколи не вплинули на підозрюваного і не змінили його поведінку стосовно дружини.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_v-ukrayini-stvoryat-kolcentr-dlya-dopomogi-postrazhdalim-vid-domashnogo-nasilstva/936925"/>
      </related>
      <p>За результатами судового розгляду Оболонським районним судом Києва зловмиснику присудили 3 місяця арешту та взяли під варту у залі суду.</p>
      <blockquote>Кримінальну відповідальність про насильство в сім'ї в Україні вступив у дію 11 січня 2019 року. З того моменту вирок був оголошений лише раз - на початку квітня 2019 року в Миколаєві. Тоді 57-річний чоловік отримав покарання у вигляді арешту строком на 1 місяць.</blockquote>
    </article>
  </body>
</html>