<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-hi-tech/strategie-de-vanzari-un-director-apple-a-spus-ca-elevii-care-folosesc-laptopuri-mai-ieftine-nu-vor-avea-succes-18584463"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T13:10:19+00:00"/>
    <meta property="og:title" content="Strategie de vânzări: Un director Apple a spus că elevii care folosesc laptopuri mai ieftine nu vor avea succes"/>
    <meta property="og:description" content="Directorul de marketing al companiei Apple, Phill Schiller, a declarat, într-un interviu acordat publicaţiei CNET, că elevii care folosesc laptopuri Chromebook nu vor avea succes. "/>
  </head>
  <body>
    <article>
      <h1>Strategie de vânzări: Un director Apple a spus că elevii care folosesc laptopuri mai ieftine nu vor avea succes</h1>
      <address><time datetime="2019-11-14T13:10:19+00:00">14 Nov 2019, 13:10</time> by <a rel="author" href="https://www.zf.ro/autor/adrian-popa" target="_blank">Adrian Popa</a></address>
      <p>Directorul de marketing al companiei Apple, Phill Schiller, a declarat, într-un interviu acordat publicaţiei CNET, că elevii care folosesc laptopuri Chromebook nu vor avea succes. </p>
      <p>Schiller a mai spus că dispozitivele, care rulează sistemul de operare Chrome OS, dezvoltat de rivala Google, sunt „unelte de testare (n.e. - a elevilor) ieftine”. El a adăugat că elevii care folosesc Chromebook-urile pentru orice altceva decât teste şi extemporale „nu vor avea succes”.</p>
      <p>Aceste laptopuri, al căror sistem de operare este centrat în jurul browserului de internet Chrome, au devenit foarte populare în şcoli datorită preţurilor accesibile.</p>
      <p>Directorul de marketing al Apple a spus că iPad este „instrumentul suprem pe care un copil poate învăţa”</p>
      <p>Ulterior, după ce interviul a fost publicat, Schiller a venit cu o clarificare pe Twitter. „Să îi ajutăm pe copii să aibă succes a fost mereu misiunea noastră”, a scris el.</p>
      <p>Google a lansat laptopurile Chromebook în 2011. Acestea sunt produse de companie, dar şi de parteneri precum Samsung, Acer sau Dell.</p>
    </article>
  </body>
</html>