<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741632"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T13:40:00+00:00"/>
    <meta property="og:title" content="ซิวแม่เล้าวัย19เปิดโอเกะบังหน้า ลอบค้ากามเด็กหญิง13 "/>
    <meta property="og:description" content="บุกจับแม่เล้าวัย 19 คาร้านคาราโอเกะกลางเมืองสัตหีบ ลอบค้าประเวณีเด็กหญิงวัย 13 พร้อมคุมตัวหญิงสาวอีก 6 คน"/>
  </head>
  <body>
    <article>
      <h1>ซิวแม่เล้าวัย19เปิดโอเกะบังหน้า ลอบค้ากามเด็กหญิง13 </h1>
      <address>
        <time datetime="2019-11-14T13:40:00+00:00">14 Nov 2019, 13:40</time>
      </address>
      <p>
        <b>บุกจับแม่เล้าวัย 19 คาร้านคาราโอเกะกลางเมืองสัตหีบ ลอบค้าประเวณีเด็กหญิงวัย 13 พร้อมคุมตัวหญิงสาวอีก 6 คน</b>
      </p>
      <p>เมื่อวันที่ 14 พ.ย. 62 พล.ต.ต.ธนาศักดิ์ ฤทธิเดชไพบูลย์ รอง ผอ.พดส.ภ.2 พร้อมด้วย พล.ต.ต.ณัฐพงษ์ สัตยานุรักษ์ ผบก.สส.ภ.2 นายอนุชา อินทศร นายอำเภอสัตหีบ พ.ต.อ.ชโลธร เปรมปรี ผกก.สภ.สัตหีบ สนธิกำลัง 3 ฝ่าย เข้าทลายจับกุมการลักลอบค้าประเวณีเด็กอายุต่ำกว่า 15 ปี ภายในร้านน้องแจ๊สคาราโอเกะ เลขที่ 1/141 ตลาดทองทิพย์ หมู่ 8 ต.สัตหีบ อ.สัตหีบ จ.ชลบุรี โดยสามารถจับกุมตัว น.ส.ฮาวา หรือปริ้นซ์ สมานสินธุ์ อายุ 19 ปี พร้อมของกลางธนบัตร 1,500 บาท ที่ใช้ในการล่อซื้อประเวณีเด็กสาวอายุ 13 ปี และยังสามารถจับกุมหญิงสาวที่ทำงานในร้าน อายุระหว่าง 13-19 ปี อีก 6 คน จึงควบคุมตัว น.ส.ฮาวา ส่งพนักงานสอบสวน สภ.สัตหีบ ดำเนินคดีในความผิดฐาน แสวงหาประโยชน์จากเด็ก เป็นธุระจัดหาชักพาไปซึ่งเด็กที่มีอายุต่ำกว่า 15 ปี เพื่อให้ทำการค้าประเวณี</p>
      <figure>
        <img src="https://www.dailynews.co.th/admin/upload/20191114/news_xMcFXUrjra155558_533.jpg?v=20191115044?v=9441"/>
      </figure>
      <figure>
        <img src="https://www.dailynews.co.th/admin/upload/20191114/news_pEAmjlkOES155559_533.jpg?v=20191115044?v=8358"/>
      </figure>
      <p>สืบเนื่องจากมีการสืบทราบว่า ร้านคาราโอเกะดังกล่าว มีการลักลอบค้าประเวณีเด็กอายุต่ำกว่า 15 ปี โดยเปิดคาราโอเกะบังหน้า จนช่วงเวลาเที่ยงคืนของเมื่อคืนนี้ เจ้าหน้าที่จึงได้วางแผนเข้าทำการล่อซื้อประเวณีจาก น.ส.เอ (นามสมมุติ) อายุ 13 ปี เป็นการชั่วคราว โดยจ่ายเงินค่าบริการให้กับ น.ส.เอ จำนวน 1,500 บาท ก่อน น.ส.เอ จะแบ่งเงินค่าตัวให้กับ น.ส.ฮาวา เจ้าของร้าน จำนวน 300 บาท และพาเจ้าหน้าที่ที่ปลอมตัวเป็นผู้เข้ามาใช้บริการ ไปเปิดโรงแรมเพื่อร่วมหลับนอน จึงแสดงตัวเข้าจับกุมดังกล่าว.</p>
    </article>
  </body>
</html>