<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639985/%D9%85%D8%B1%D8%AF%D9%85-%D8%BA%DB%8C%D9%88%D8%B1-%D9%85%D9%84%D8%A7%DB%8C%D8%B1-%D8%A8%D8%A7-%D8%A7%D9%86%D8%AA%D8%AE%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87-%D8%A7%DB%8C-%D8%AC%D8%B3%D9%88%D8%B1-%D9%88-%D8%B3%D8%A7%D9%84%D9%85-%D8%AD%D9%82%D9%88%D9%82%D8%B4%D8%A7%D9%86-%D8%B1%D8%A7-%D9%BE%DB%8C%DA%AF%DB%8C%D8%B1%DB%8C-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:53:00+00:00"/>
    <meta property="og:title" content="مردم غیور ملایر با انتخاب نماینده ای جسور و سالم حقوقشان را پیگیری کنند"/>
    <meta property="og:description" content="مردم غیور ملایر این را می‌دانند که تنها با انتخاب نماینده جسور و پیگیر و نماینده‌ای که شائبه استفاده های شخص را نداشته باشند می‌توانند حقوقشان را پیگیری کنند"/>
  </head>
  <body>
    <article>
      <h1>
        <a href="https://www.bultannews.com/fa/news/639985/%D9%85%D8%B1%D8%AF%D9%85-%D8%BA%DB%8C%D9%88%D8%B1-%D9%85%D9%84%D8%A7%DB%8C%D8%B1-%D8%A8%D8%A7-%D8%A7%D9%86%D8%AA%D8%AE%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87-%D8%A7%DB%8C-%D8%AC%D8%B3%D9%88%D8%B1-%D9%88-%D8%B3%D8%A7%D9%84%D9%85-%D8%AD%D9%82%D9%88%D9%82%D8%B4%D8%A7%D9%86-%D8%B1%D8%A7-%D9%BE%DB%8C%DA%AF%DB%8C%D8%B1%DB%8C-%DA%A9%D9%86%D9%86%D8%AF">مردم غیور ملایر با انتخاب نماینده ای جسور و سالم حقوقشان را پیگیری کنند</a>
      </h1>
      <h2>مردم غیور ملایر این را می‌دانند که تنها با انتخاب نماینده جسور و پیگیر و نماینده‌ای که شائبه استفاده های شخص را نداشته باشند می‌توانند حقوقشان را پیگیری کنند</h2>
      <address><time datetime="2019-11-14T13:53:00+00:00">14 Nov 2019, 13:53</time> by <a rel="author">بولتن نیوز | bultannews.com</a></address>
      <p><b>گروه فرهنگی -دکتر حسن ونایی نماینده ادوار مجلس:</b> مردم غیور ملایر این را می‌دانند که تنها با انتخاب  نماینده جسور و پیگیر و نماینده‌ای که شائبه استفاده های شخص را نداشته باشند می‌توانند حقوقشان را پیگیری کنند</p>
      <p>به گزارش بولتن نیوز، حسن ونایی در یادداشت خود نوشته است:</p>
      <p> با آغاز نام نویسی کاندیداهای مجلس شورای اسلامی، برخی موارد باید بیشتر از گذشته از سوی مردم و کاندیداها مورد توجه قرار گیرد تا بتوان بهترین نماینده را از بین توانمندترین ها انتخاب کرد و در این رابطه حسن ونایی با نوشتن یادداشتی به انتخابت در ملایر و آن چیزی که مردم و کاندیداها برای توسعه این منطقه باید در نظر داشته باشند پرداخته است.</p>
      <p> </p>
      <p>یکی از برکات انقلاب اسلامی و جنگ تحمیلی  و ظهور نسل جدید و جوان برخاسته از دامن انقلاب بود. که آماده تحول بنیادی در کشور عزیزمان به عنوان مرکز جهان اسلام است.</p>
      <p>در پایان جنگ جمعیت ایران که در سال 56 -  36 میلیون نفر بود تقریباً دو برابر شد و به مرز 65 میلیون نفر رسید. تخریب زیرساخت‌های توسعه کشور و افزایش دو برابری جمعیت کشور ، کشور را در وضعیت بسیار ویژه قرار داد در سطح استان‌ها و شهرستان‌های مختلف تقریباً وضعیت به همین صورت اسفناک بود . بعد از جنگ و با انتخاب رهبر معظم انقلاب به عنوان ولی امر، و انتخاب رئیس‌جمهور و تشکیل دولت سازندگی سرآغاز تحول بنیادی در حوزه ، تحلیل و نوسازی همه ارکان کشور را شامل بود.</p>
      <p>در حوزه اقتصادی مهم‌ترین تغییرات صورت گرفت و بسیاری از نقاط کشور با تیم حاکم در دولت که نزدیک به دولت بودند و مسئولین و نمایندگی‌هایی که دارند دارای جایگاه ویژه‌ای بودند از عرصة سیاسی و قدرت سیاسی استفاده کردند و با جذب اعتبارات ، اعم از جاری، عمرانی، فاینانس خارجی و … و جذب سرمایه‌گذاران مطرح داخلی و خارجی ، بسیاری از شهرها و مناطق خودشان را نجات دادند و از این وضعیت فلاکت بار دور شدند. از این راه توسعه قابل توجهی پیدا کردند و در توسعه اقتصادی خود مهم‌ترین توسعه‌های اقتصادی را به خود اختصاص دادند که سرآمد آن‌ها را می‌توان در شهرهای صنعتی و کلان‌شهرها و در استان‌های کرمان و آذربایجان شرقی ، تهران ، مرکزی، اصفهان، البرز، و بسیاری از استان‌های دیگر نام برد.</p>
      <p>در سال 85 که با پیشنهاد گروهی از دوستان در حال بررسی وضعیت توسعه شهر عزیزمان ملایر بودیم شاهد این بودیم که اولاً ملایر نیز با تلاش جمعی از نمایندگان اسبق در حوزه‌های بهداشتی، درمانی و دانشگاهی و راه آهن الحمدالله قدم‌هایی چشمگیر برداشت اند و با موفقیت هایی نیز حاصل شدند. دوما شاهد این بودیم که بسیاری از فعالیت‌های ایشان به دلیل اتمام مأموریت و کارشکنی بعضی از افرادی که چشم دیدن این شهر را نداشتند عمدتاً به صورت نیمه تمام مانده و مهم‌ترین پروژه‌های نیمه تمام که در ملایر می‌توان در سال 86 نام برد : 1- عدم اعتقاد جدی در حوزه اقتصادی و حوزه مزیت‌های نسبی ملایر از جمله تبدیل و فرآوری و ایجاد ارزش افزوده از 10000 هکتار باغات ملایر است. 2- بالغ بر 100کارخانه  کشمش فراوری که عمدتاً به دلیل عدم حمایت و پشتیبانی با مشکلات جدی در حوزه مالیات و صادرات زمین گیر ‌شدند. 3- در حوزه مزیت نسبی معادن بزرگ سیلیس ازندریان علیرغم مردم بسیار غیور و مهربانی که دارد متأسفانه به دلیل عدم حمایت از آنها در حوزه خام‌فروشی محدود شده بودند. 4-در حوزه مزیت نسبی مبل و منبت علیرغم تلاش فراوانی که افرادی چون دکتر شهبازخانی کشیده بودند متأسفانه به دلیل عدم حمایت مسئولین استانی ارزش افزوده قابل توجهی فراهم نشد.</p>
      <p> ملایر به عنوان قطب گردشگری در حوزه‌های فراورده‌های باغی به دلیل عدم حمایت متأسفانه مورد بی‌مهری قرار گرفت. راه‌آهن ملایر که نگین توسعه ملایر و منطقه محسوب می‌شد به دلیل عدم حمایت و کمبود اعتبار زمین‌گیرشده بود و این در حالی است که در کشور تنها پل ارتباطی سه راه آهن سراسری کشور بود به این وضعیت توجهی نشد در صورتی که با کمترین اعتبارات این پروژه 80 کیلومتری راه آهن ملایر  می توانست مرکز اتصال راه‌آهن غرب ، جنوب و تهران همدان و سنندج در ملایر باشد. ملایر به عنوان کریدور ریلی و مسافری کشور مورد توجه همه مردم ایران قرار ‌گیرد. تقریباً علیرغم زحمات فراوان آقایان نماینده که قبلاً پروژه راه ارتباطی ملایر به همدان و تبدیل آن به بزرگراه را فراهم کرده بودند ولی به دلیل حمایت نکردن اعتبارات محورهای ارتباطی ملایر به اراک و ملایر به بروجرد صرفاً به عنوان محور متروک و فرعی مورد استفاده قرار گرفت. که مشکلات تصادفات و تلفات جانی فراوانی به مردم عزیز ملایر تحمیل کرد.</p>
      <p>ملایر علیرغم اینکه در سالیان گذشته بالغ بر 300 روستا و 3200000  جمعیت داشت به دلیل وضعیت وخیم اقتصادی جوانان آنها در معرض تهدید هستند و گاهی آسیب‌های اجتماعی و مهاجرت در زندگی آنها اتفاق می‌افتد. فلذا با مطالعه دقیق و گردآوری گروهی از کارشناسان اقتصادی و بهره‌گیری از یک دهه فعالیت در حوزه بودجه و اقتصاد کشور که در آن فعالیت داشتیم اقدام به  یک برنامه کوتاه مدت ، میان‌مدت و بلندمدت و ارائه آن به نخبه‌های ملایر و اخذ موافقت آنها قرار گرفتیم که مهم‌ترین موضوعات آن به شرح ذیل است .</p>
      <figure>
        <img src="https://www.bultannews.com/files/fa/news/1398/8/23/1197099_853.jpg"/>
      </figure>
      <figure>
        <img src="https://www.bultannews.com/files/fa/news/1398/8/23/1197100_116.jpg"/>
      </figure>
      <p>اولاً: با اطلاع از نگاه دولت مستقر که بیشترین توجه را به مناطق محروم و روستاها داشت این وضعیت را به عنوان فرصت طلایی برای تعامل و اخذ اعتبارات لازم در حوزه‌های مختلف را دیدیم .</p>
      <p>دوماً: دسترسی به وزارت نفت به ویژه شرکت ملی گاز ایران و ارتباط تشکیلاتی موجب گردید گازرسانی 100 روستا در دستور کار چهار سال قرار گرفته و این فرصت عملیاتی شد.اولین شهری در کشور بودیم که در پایان دوره خدمت در ابتدای سال 91 گازرسانی به روستاها به مرز 98% رسید و این در صورتی است که میانگین گازرسانی در کشور در حدود 33% بود.</p>
      <p>سوماً: حمایت از تولیدکنندگان انگور و حمایت از کارخانجات بسته بندی انگور و صادرکنندگان کشور تا جایی رسید که علیرغم اینکه ملایر نه بندر بوده و نه مرکز استان با ایجاد تعامل و ارتباط گمرک مستقر که راه‌اندازی و گمرک مستقر توانست از پرداخت عوارض صادراتی غیرقانونی جلوگیری به‌عمل آوریم که مورد توجه این عزیزان قرار گرفت.</p>
      <p>شاید در طول تاریخ ملایر بعد از دکتر بابک ملایر این شانس را داشت یکی از بهترین شهرداران تاریخ بعد از انقلاب را که دکتر امامی بودند را به خود ببیند. و لذا با درک موضوع و همیاری با ایشان و تیم کاری آنها در جهت بازسازی بافت‌های فرسوده و نو سازی مناطق تجاری ، فرهنگی و مسکونی ملایر از آن مهم‌تر در طراحی بام شهرستان ملایر  با ایشان همراهی نموده ، همکاری کردیم و در چندین نوبت با اخذ اعتبارات میلیاردها تومان موجب تقویت شهرداری شدیم. با قوی به اینکه مدیر بسیار قوی در حوزه اداره آب ملایر فعالیت می‌کند و ضمن حمایت و طراحی در این حوزه شرکت آب و فاضلاب ملایر و مستقل کردیم، تأسیس نمودیم و بسیاری از حوزه‌های آب ملایر به ویژه در حوزه‌های ذیل به سرانجام رسید. اتمام سد کلان با 60 میلیارد تومان که توسط نمایندگان محترم فعلی شروع شده بود در طی دوره چهارساله نمایندگان دوره هشتم به پایان رسید. ساخت مخزن 5000 متری مکعبی آب شرب ملایر، اخذ اعتبار و ردیف 10 میلیارد تومانی و اقدام مؤثر در جهت انتقال آب از سد کلان به ملایر مورد توجه قرار گرفت که ان‌شاءالله مردم عزیز ملایر از نعمت آب آشامیدنی سالم برخوردار باشند. بیش از 20 سال بود که دو نعمت بزرگ برای شهرهای ملایر و در شهر دیگر بروجرد و نهاوند به عنوان فرودگاه روی زمین مانده بود و علیرغم بروز و تحمل بسیاری از دشنام‌ها، اتهامات و انگ‌هایی که به این جانب و دوستان زدند در کنار برادرمان جناب دکتر رحیمی نماینده محترم ، اقدامات گسترده‌ای ای در جهت حفظ حقوق شهروندی برداشته شده و از هرگونه طمع‌ورزی توسط نمایندگان بودجه جلوگیری به عمل آمد. همچنین با همه کم‌لطفی‌ها و اهانت‌هایی که  به اینجانب و نمایندگان دیگر ملایر شد مجوز اصولی ایجاد شهرک پتروشیمی با خوراک روزانه 8000 بشکه پلی پروپیلن از پالایشگاه اراک اخذ و به تصویب هیئت دولت رسید و ابلاغ شد. یکی از برکات دولت نهم و دهم نگاه ویژه به روستاها و مناطق محروم بود ، لذا جز اولین شهرهایی بودیم که از این فرصت استفاده کردیم و تقریبا شهر و بسیاری از روستاها که از این امکانات بی‌بهره بودند با امکانات ویژه مورد استفاده قرار گرفت؛  لذا احداث 8000 مسکن مهر برای شهرها و 30000 مسکن روستایی در برنامه در دستور کار قرار گرفت و اعتباری بالغ بر 30 میلیارد تومان تسهیلات برای آنها اخذ شد. ملایر جز شهر هایی بود که تا پایان دوره نمایندگی بسیاری از مسکن های مهر در شهر و روستا تقدیم مردم عزیز شهر شد.</p>
      <p>توجه به تیم‌های ورزشی و اخذ اعتبارات و حمایت از آنها در دستور کار قرار گرفت. اخذ مجوز و  احداث بزرگ‌ترین  ورزشگاه 5000 نفری دربان ملایر ، احداث ورزشگاه اختصاصی بانوان و حمایت از کشتی‌گیران و حضور دو ساله پیاپی آنها در لیگ برتر کشتی کشور از مهم‌ترین آنها بود. با این توضیحات و ابراز قدردانی و تشکر از همه عزیزان در ادوار گذشته و قبل و بعد و به‌ویژه مردم شریف و عزیز شهرستان ملایر به خاطر حمایت‌های بسیار برجسته از خدمتگزاران خودشان فرصت‌های استثنایی برای در پیش رو دارد به شرح ذیل تقدیم می‌گردد :</p>
      <figure>
        <img src="https://www.bultannews.com/files/fa/news/1398/8/23/1197102_629.jpeg"/>
      </figure>
      <figure>
        <img src="https://www.bultannews.com/files/fa/news/1398/8/23/1197101_835.jpg"/>
      </figure>
      <p> 1- ملایر قطب انگور کشور با 10000 هکتار باغات انگور حدود 200000 تن محصول سالیانه یک فرصت طلایی و استثنایی برای ملایر شده است.</p>
      <p>2-ملایر به عنوان قطب دانشگاهی کشور و قطب علوم پزشکی کشور فرصت استثنایی برای گردشگری در حوزه پزشکی و سلامت شده است.</p>
      <p>3-ملایر پایتخت مبل و منبت کشور است و بخشی از آن مدیون عزیزان و فعالین است که در گذشته  کمک کرده‌اند و سرمایه‌گذاران و مردم فعال در این حوزه و در کنار آن حمایت‌هایی که نمایندگان قبل این شهرستان از جمله آقای شهبازخانی نموده است.</p>
      <p>4-متأسفانه یا خوشبختانه تنها فرد یا شخصی حقوقی در شهرستان‌های کم‌برخوردار بدون واسطه فرماندار و استاندار با مرکز کشور و وزرا در ارتباط بوده و امکان استفاده از منابع کشور را دارد این نماینده شهرستان است و مردم غیور ملایر این را می‌دانند که با انتخاب  نماینده جسور و پیگیر و نماینده‌ای که شائبه استفاده های شخص را نداشته باشند تنها می‌توانند حقوقشان را پیگیری کنند و با تأسیس شرکت صنعتی شیشه و سیلیس ملایر امام رضا علیه‌السلام با اعتبار بالغ بر 2میلیارد دلار در حوزه ازندریان گام بسیار بزرگی در حوزه معدنی استان برداشته شد و امروز  حوزه  ازندریان  بهشت فرآوری معادن و صنایع تبدیلی شده است.</p>
      <p>با همه این توضیحات جمع‌بندی می‌شود که نمایندگان آتی ملایر با این حمایت‌ها ملایر را در جهت هر چه بیشتر توسعه و شکوفایی کمک کنند. ملایر به عنوان قطب مبل و منبت و پایتخت مواد معدنی از جمله سیلیس و فراورده‌های آن ،قطب صادراتی محصولات باغی ، ملایر به عنوان بزرگ‌ترین ثروت نیروی انسانی متخصص و مردم غیور و فداکار و جوانان تحصیل‌کرده‌ای که آماده بدوش کشیدن امکانات و تجهیزات ملایر در جهت توسعه و جهت بزرگ در آینده باشند و ان‌شاءالله با حمایت مسئولین خدوم زیر سایه حکومت اسلامی تحت ضمانت ولی امر شاهد شکوفایی ملایر بیش از گذشته باشیم.</p>
    </article>
  </body>
</html>