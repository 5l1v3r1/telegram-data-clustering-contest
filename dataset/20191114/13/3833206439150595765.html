<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/V-Plovdiv-zapochna-mezhdunaroden-forum-za-sigurnost-i-bezopasnost-v-promishleniya-sektor-produlzhava-i-utre-913850"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T13:48:00+00:00"/>
    <meta property="og:title" content="В Пловдив започна международен форум за сигурност и безопасност в промишления сектор, продължава и утре"/>
    <meta property="og:description" content="Днес се откри в Пловдив първият по рода си форум на Виа Експо, който се фокусира върху иновациите за..."/>
  </head>
  <body>
    <article>
      <h1>В Пловдив започна международен форум за сигурност и безопасност в промишления сектор, продължава и утре</h1>
      <address>
        <time datetime="2019-11-14T13:48:00+00:00">14 Nov 2019, 13:48</time>
      </address>
      <p>Днес се откри в Пловдив първият по рода си форум на Виа Експо, който се фокусира върху иновациите за повече сигурност и безопасност на оборудване, съоръжения и сгради. Интересът към темата от страна на българската индустрия е значителен. Два дни <a href="https://viaexpo.com/bg/pages/accidents-avoidance">БЕЗ аварии</a> ще бъде място за полезна среща между лектори и изложители от 7 държави с представители на водещи компании. </p>
      <p><a href="https://www.plovdiv24.bg/novini/persons/335.html">Здравко Димитров</a>, кмет на Община Пловдив, изпрати поздравителен адрес към делегатите с пожелание за успешни контакти и реализиране на бъдещи съвместни проекти. Конференцията беше открита от Добрина Проданова - председател на Търговско-промишлена камара Пловдив, инж. Атанас Ангелов - председател на УС на Българската асоциация на архитектите и инженерите - консултанти, и Йоханес Ван Селм - съветник към Италианската организация за индустриална поддръжка и към Европейската федерация на националните асоциации за индустриална поддръжка. Всички те отправиха вълнуващи призиви за прилагане и осмисляне на ползите от превантивни мерки.</p>
      <p>"Виждайки във ваше лице елита на индустрията, сме спокойни, че ще имаме едно по-безаварийно бъдеще" - обърна се към участниците Таня Булдеева от Виа Експо. </p>
      <p>Форумът ще продължи до 15-ти ноември. Организаторите ви канят да посетите изложбената зона, която е със свободен достъп. Посещението е отлична възможност за запознаване с иновативни решения за сигурност, безопасност, видеонаблюдение, укрепване на сгради и съоръжения, апаратура за измерване и наблюдение на гранични стойности и отклонения, лични предпазни средства, мониторинг на качеството на ел. енергията и непрекъсв</p>
      <figure>
        <img src="https://i.id24.bg/img/spacer.gif"/>
      </figure>
      <p>аемо захранване, интерком системи и евакуационно оповестяване. Интерес предизвиква софтуер с елементи на изкуствен интелект - той управлява множество системи и минимизира възможността за човешка грешка. Акцент са електрически задвижки и защитни блокиращи системи, които предотвратяват ненужни разливи.</p>
      <p>Сред темите в конферентната програма са инфрачервена термография, животоспасяваща техника, финансиране на проекти, сертифициране на продукти за безопасност.</p>
      <p>"БЕЗ аварии" е насочена към широк спектър производства. Ако искате да постигнете едно по-високо ниво на безопасност и конкурентност, заповядайте на форума. Работното време е от 10.00 - 18.00 (14 ноември), 9.30 - 15.00 (15 ноември), Гранд Хотел Пловдив.</p>
      <p>За повече информация: <a href="https://viaexpo.com/bg/">www.viaexpo.com</a></p>
    </article>
  </body>
</html>