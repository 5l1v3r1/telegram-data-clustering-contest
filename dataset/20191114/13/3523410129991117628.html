<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639969/%D8%AD%D9%85%D9%84%D9%87-%D8%A8%D9%87-%D8%BA%D8%B2%D9%87-%D8%A7%D8%AF%D8%A7%D9%85%D9%87-%D9%81%D8%AA%D9%86%D9%87-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82-%D9%88-%D9%84%D8%A8%D9%86%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:16:00+00:00"/>
    <meta property="og:title" content="حمله به غزه؛ ادامه فتنه بحران عراق و لبنان"/>
    <meta property="og:description" content="طراحی و تلاش جریان عبری _ عربی (اسراییلی _ سعودی) برای ایجاد بحران و فتنه در بازوان محور مقاومت در عراق و لبنان عملا به شکست انجامید. از این رو جریان مزبور طی روزهای اخیر تلاش دارد تا این بحران را به غزه منتقل نماید."/>
  </head>
  <body>
    <article>
      <h1>
        <a href="https://www.bultannews.com/fa/news/639969/%D8%AD%D9%85%D9%84%D9%87-%D8%A8%D9%87-%D8%BA%D8%B2%D9%87-%D8%A7%D8%AF%D8%A7%D9%85%D9%87-%D9%81%D8%AA%D9%86%D9%87-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82-%D9%88-%D9%84%D8%A8%D9%86%D8%A7%D9%86">حمله به غزه؛ ادامه فتنه بحران عراق و لبنان</a>
      </h1>
      <h2>طراحی و تلاش جریان عبری _ عربی (اسراییلی _ سعودی) برای ایجاد بحران و فتنه در بازوان محور مقاومت در عراق و لبنان عملا به شکست انجامید. از این رو جریان مزبور طی روزهای اخیر تلاش دارد تا این بحران را به غزه منتقل نماید.</h2>
      <address><time datetime="2019-11-14T13:16:00+00:00">14 Nov 2019, 13:16</time> by <a rel="author">بولتن نیوز | bultannews.com</a></address>
      <p><b>گروه بین الملل:</b> طراحی و تلاش جریان عبری _ عربی (اسراییلی _ سعودی) برای ایجاد بحران و فتنه در بازوان محور مقاومت در عراق و لبنان عملا به شکست انجامید. از این رو جریان مزبور طی روزهای اخیر تلاش دارد تا این بحران را به غزه منتقل نماید.</p>
      <p>به گزارش <a href="https://www.bultannews.com/">بولتن نیوز</a>، در این زمینه نکاتی گفتنی است:</p>
      <p>جریان عبری _ عربی در گام اول برای شکل‌دهی دومینوی_فتنه، بحران را از لبنان آغاز و سپس با امید به کشاندن بحران به داخل ایران، در گام دوم، فتنه عراق را جرقه زده و موفق شد با موج‌سواری بر نارضایتی مردم، دامنه آن را به ده مرکز استان در عراق گسترش بدهد. بدین ترتیب تقریبا یک‌ماه هر دو بازوی اصلی مقاومت را درگیر این فتنه _ بحران کرد.</p>
      <p>با شکست طرح فتنه _ بحران لبنان و عراق و عدم موفقیت در انتقال آن به ایران، جریان عبری _ عربی طی دو روز گذشته، جهت آن را به حلقه دیگر محور مقاومت یعنی #غزه منتقل کرد.</p>
      <p>
        <b> اما چرا غزه؟</b>
      </p>
      <p>▪️الف. حمله به غزه در دسترس‌ترین هدف برای جریان عبری _ عربی به‌حساب می‌آید.</p>
      <p>▪️ب. حمله به غزه، سرپوشی بر شکست جریان عبری _ عربی در عراق و لبنان است.</p>
      <p>▪️ج. نتانیاهو تلاش می‌کند در روزهای آخر مسئولیت خود به عنوان یک قهرمان از صحنه سیاسی رژیم صهیونیستی کنار برود. مورد هدف قرار‌دادن فرماندهان بزرگ گردان‌های سرایا‌القدس (شاخه نظامی جهاد اسلامی) در راستای این قهرمان‌سازی است.</p>
      <p>آینده چه می‌شود؟ مصری‌ها در تلاش‌اند تا درگیری غزه را با واسطه‌گری به آتش‌بس بکشانند. همین امر موجب شد تا جهاد اسلامی از گسترش دامنه حملات موشکی خودداری کند و درگیری را صرفاً در محدوده شهرک‌های اطراف غزه مدیریت کند. حال با توجه با ادامه حملات رژیم صهیونیستی به نظر می‌رسد جهاد اسلامی فلسطین بزودی قاطعانه #پاسخ_بازدارنده را به رژیم صهیونیستی بدهد. خطای محاسباتی محور عبری _ عربی بار دیگر با فضاحت و حقارت بیشتر در روزهای آتی نمایان خواهد شد.</p>
    </article>
  </body>
</html>