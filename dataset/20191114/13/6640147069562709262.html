<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-scarlett-x019-giochi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T13:28:00+00:00"/>
    <meta property="og:title" content="Xbox Scarlett non sarà presente all’X019, sarà un evento dedicato ai giochi"/>
    <meta property="og:description" content="Aaron Greenberg, direttore generale della divisione Xbox Games Marketing di Microsoft fa intuire che Xbox Scarlett non sarà presente all'X019."/>
  </head>
  <body>
    <article>
      <h1>Xbox Scarlett non sarà presente all’X019, sarà un evento dedicato ai giochi</h1>
      <address><time datetime="2019-11-14T13:28:00+00:00">14 Nov 2019, 13:28</time> by <a rel="author">Gianluca Saitto</a></address>
      <p>Ormai l<b>‘X019</b>, l’evento tutto a tema Xbox è alle porte. Il via alle danze verrà dato proprio stasera alle ore 21:00 (orario italiano) con una <b>puntata speciale di Inside Xbox</b>. L’evento a detta di Microsoft stessa sarà uno dei più grandi nella sua storia, ma a quanto pare presenterà l’<b>assenza di Xbox Scarlett</b>.</p>
      <p>Nei giorni scorsi Aaron Greenberg, direttore generale della divisione Xbox Games Marketing di Microsoft, aveva pubblicato diversi tweet sul proprio profilo per creare interesse e curiosità negli appassionati del mondo Xbox. A quanto pare, sempre secondo un nuovo tweet di Greenberg, il focus principale dell’X019 saranno i giochi; confermando in seguito che apparentemente non ci saranno nuove notizie sulla prossima console di nuova generazione<b> Xbox Scarlett</b>.</p>
      <figure>
        <iframe data-src="https://twitter.com/aarongreenberg/status/1194630462766899200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/06/xbox-scarlett-40038.768x432.jpg"/>
        </figure>
        <figure>
          <img src="https://www.tomshw.it/images/images/2019/06/foto-generiche-36741.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/overwatch-2-controverso-jeff-kaplan/">Overwatch 2 non è così controverso come sembra secondo Jeff Kaplan</a></p>
      <p>In risposta al post di un utente che chiedeva conferme al riguardo, il<b> dirigente americano ha dichiarato</b>: <i>“Esatto, il prossimo anno sarà tutto incentrato su Project Scarlett, X019 è interamente focalizzato sui giochi!”.</i></p>
      <p>Secondo quanto riportato nei giorni scorsi dal noto insider Daniel Ahmad, Durante l’imminente Inside Xbox dovrebbe trovare spazio l’annuncio delle <b>nuove IP di Rare e Obsidian Entertainment</b>. La grandezza dell’evento chiacchierata da Microsoft stessa sembrerebbe essere dovuta alla possibile presenza di dodici giochi provenienti dagli studi interni, tra i quali dovrebbero esserci anche Bleeding Edge di Ninja Theory, Minecraft Dungeons di Mojang e Wasteland 3 di inXile Entertainment, oltre al già confermato Age of Empires 4.</p>
      <p>Qualunque siano i nuovi annunci da parte di Microsoft ci basta aspettare solo qualche ora. Vi ricordiamo che sarà possibile seguire il prossimo Inside Xbox su tutti i canali ufficiali dalle ore 21:00, orario italiano. <b>Cosa vi aspettate da questo nuovo evento targato Xbox senza la presenza di Xbox Scarlett?</b> Diteci la vostra nella sezione dedicata ai commenti.</p>
      <blockquote>A quanto pare l’X019 si porterà dietro tanti nuovi giochi. Preparati acquistando una nuova Xbox One X in Bundle con Gears 5 e un mese di abbonamenti Live Gold e Xbox Game Pass, la trovate su Amazon a <a href="https://toms.it/lrZsE">questo indirizzo</a>.</blockquote>
    </article>
  </body>
</html>