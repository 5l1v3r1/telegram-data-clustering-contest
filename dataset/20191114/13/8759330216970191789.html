<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903730/-opvallend-mandzukic-wil-al-in-december-meetrainen-bij-engelse-grootmacht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T13:39:00+00:00"/>
    <meta property="og:title" content="'Opvallend: Mandzukic wil al in december meetrainen bij Engelse grootmacht'"/>
    <meta property="og:description" content="Mario Mandzukic (33) stapt mogelijk in december al op het vliegtuig naar Manchester. De spits van Juventus hoopt al vóór zijn officiële transfer naar Manchester United aan de slag te kunnen gaan bij The Red Devils."/>
  </head>
  <body>
    <article>
      <h1>'Opvallend: Mandzukic wil al in december meetrainen bij Engelse grootmacht'</h1>
      <address>
        <time datetime="2019-11-14T13:39:00+00:00">14 Nov 2019, 13:39</time>
      </address>
      <p>
        <b>Mario Mandzukic (33) stapt mogelijk in december al op het vliegtuig naar Manchester. De spits van Juventus hoopt al vóór zijn officiële transfer naar Manchester United aan de slag te kunnen gaan bij The Red Devils.</b>
      </p>
      <p>De Kroatische doelpuntenmaker bevindt zich in een compleet uitzichtloze situatie bij Juventus en wil zo snel mogelijk vertrekken. Ondanks dat de winterse transfermarkt pas op 1 januari open gaat, hoopt hij in december al aan te kunnen sluiten bij Manchester United. Dat meldt <a href="https://www.tuttosport.com/news/calcio/serie-a/juventus/2019/11/14-63362177/juve_mandzukic_via_subito_ecco_cosa_sta_succedendo/"><i>Tuttosport</i></a>.</p>
      <p>United ligt in pole position om Mandzukic deze winter over te nemen van de Italiaanse kampioen. Mandzukic zelf is al overtuigd van zijn overstap naar Old Trafford en wil daar het liefst zo snel mogelijk naartoe.</p>
      <p>Ondanks dat transfers pas in het nieuwe jaar doorgevoerd kunnen worden, is het voor Mandzukic wel mogelijk om eerder mee te gaan trainen bij United. Juventus moet dan wel een formele afspraak maken met zowel Mandzukic als United.</p>
    </article>
  </body>
</html>