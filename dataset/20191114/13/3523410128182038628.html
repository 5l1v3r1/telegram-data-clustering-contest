<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639972/%D8%AC%D9%87%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%B1%D8%A7-%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:28:00+00:00"/>
    <meta property="og:title" content="جهاد اسلامی نتانیاهو را به چالش کشید"/>
    <meta property="og:description" content="گردان‌های قدس، شاخه نظامی جنبش جهاد اسلامی فلسطین، نخست‌وزیر رژیم صهیونیستی را به چالش کشید."/>
  </head>
  <body>
    <article>
      <h1>
        <a href="https://www.bultannews.com/fa/news/639972/%D8%AC%D9%87%D8%A7%D8%AF-%D8%A7%D8%B3%D9%84%D8%A7%D9%85%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%B1%D8%A7-%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF">جهاد اسلامی نتانیاهو را به چالش کشید</a>
      </h1>
      <h2>گردان‌های قدس، شاخه نظامی جنبش جهاد اسلامی فلسطین، نخست‌وزیر رژیم صهیونیستی را به چالش کشید.</h2>
      <address><time datetime="2019-11-14T13:28:00+00:00">14 Nov 2019, 13:28</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی المیادین، گردان‌های قدس شاخه نظامی جنبش جهاد اسلامی فلسطین بنیامین نتانیاهو، نخست وزیر رژیم صهیونیستی را به چالش کشید که به نهاد‌های نظارتی این رژیم اجازه دهد اسامی و تصاویر پایگاه‌های نظامی و راهبردی را که هدف حملات موشکی و راکتی این گردان‌ها قرار گفته‌اند، منتشر کند.</p>
      <p>ابو حمزه، سخنگوی این گردان‌ها در پیامی توئیتری تأکید کرد حملات گردان‌های قدس به عمق سرزمین هاس اشغالی رسیده است و منتشر شدن این حملات از سوی دشمن، نتانیاهو را به مضحکه‌ای در میان ساکنان سرزمین‌های اشغالی تبدیل می‌کند.</p>
      <p>ابوحمزه تأکید کرد در صورت آشکار شدن حجم ویرانی‌های حملات مقاومت به سرزمین‌های اشغالی، نهاد‌های نظارتی رژیم صهیونیستی از شرکت شهرک‌نشینان در تظاهرات اعتراضی علیه نتانیاهو جلوگیری خواهند کرد.</p>
      <p>صبح امروز برخی منابع اعلام کردند جنبش جهاد اسلامی فلسطین و اسرائیل با درخواست مصر مبنی بر اینکه آتش‌بس از امروز میان دو طرف برقرار شود، موافقت کرده‌اند. این توافق آتش‌بس پس از آن حاصل شده است که رژیم اشغالگر قدس با شروط جنبش جهاد اسلامی فلسطین موافقت کرد.</p>
      <p>رژیم صهیونیستی که در تحولات اخیر متحمل خسارات زیادی شد و شماری از اعضای ارتش خود را از دست داد، برای جلوگیری از زیان‌های بیشتر خواستار توقف درگیری‌ها با قبول شروط مقاومت شده است.</p>
    </article>
  </body>
</html>