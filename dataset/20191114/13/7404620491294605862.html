<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/molod-zaporizkih-otg-zaproshujut-na-zustrich-p-jati-korolevstv/"/>
    <meta property="og:site_name" content="МИГ"/>
    <meta property="article:published_time" content="2019-11-14T13:28:49+00:00"/>
    <meta property="og:title" content="Молодь запорізьких ОТГ запрошують на &quot;Зустріч п'яти королевств&quot;"/>
    <meta property="og:description" content="Благодійний фонд «Імпульс.ЮА» запрошує молодь запорізьких ОТГ до участі у новому фантастичному етапі програми «Ліга успіху» - проєкті «Ліга успіху: Зустріч п’яти королівств» В рамках проєкту у грудні 2019 року у Запоріжжі відбудеться спеціальне триденне навчання для молоді та молодіжних працівник"/>
  </head>
  <body>
    <article>
      <h1>Молодь запорізьких ОТГ запрошують на "Зустріч п'яти королевств"</h1>
      <address><time datetime="2019-11-14T13:28:49+00:00">14 Nov 2019, 13:28</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Благодійний фонд «Імпульс.ЮА» запрошує молодь запорізьких ОТГ до участі у новому фантастичному етапі програми «Ліга успіху» — проєкті «Ліга успіху: Зустріч п’яти королівств»</p>
      <p>В рамках проєкту у грудні 2019 року у Запоріжжі відбудеться спеціальне триденне навчання для молоді та молодіжних працівників п’яти ОТГ Запорізької області. Саме тому ми і назвали цей проект «Зустріч п’яти королівств», адже кожна громада – це своєрідне королівство!</p>
      <p>Якщо ви хочете дізнатися</p>
      <p>— як змотивувати молодь до участі у громадський та волонтерський діяльності;</p>
      <p>— як молоді організовувати та проводити власні круті заходи;</p>
      <p>— де і як молоді шукати ресурси для своїх активностей;</p>
      <p>— і як створити атмосферу, в які буде дружньо і весело, і в якій молоді буде хотітися розвиватися та творити разом, –</p>
      <p>то вам однозначно потрібно на нашу Зустріч!</p>
      <p>Ми поділимося з вами практичним досвідом, який здобули ось уже за рік успішної роботи програми «Ліга успіху»! А після того ще і допоможемо організувати та провести заходи у вашій громаді!</p>
      <p>До участі у проекті запрошуються команди об’єднаних територіальних громад Запорізької області, які мають складатися з:</p>
      <p>— чотирьох представників/представниць молоді ОТГ віком від 14 до 25 років;</p>
      <p>— і одного наставника/наставниці, який працює із молоддю —  працівника/працівниці ОТГ, або представника/представниці місцевої громадської, благодійної організації, чи волонтерської групи.</p>
      <p>Школа відбудеться у середині грудня 2019 року. Точні дати будуть повідомлені відібраним учасникам.</p>
      <p>Організатори сплачують витрати на проїзд, проживання, харчування та навчання учасників школи.</p>
      <p>Для подання заявки на участь у проекті необхідно заповнити онлайн-анкету за посиланням.</p>
      <p>Заявки до участі у проекті приймаються до 25 листопада 2019 року.</p>
      <p>Результати відбору до участі у проекті будуть повідомлені до 28 листопада 2019 року</p>
      <p>До участі у проекті будуть відібрані лише п’ять громад, тож поспішайте!</p>
      <p>За уточненнями звертайтесь до комунікаційного менеджера проекту Миколи Колодяжного, телефони 067 614 10 53, 095 155 87 55, електронна пошта nnikkolo@gmail.com</p>
      <p>Проект «Активізація громадської діяльності молоді ОТГ Запорізької області»  реалізується за фінансової підтримки ГО Товариство Лева (м. Львів, Україна) за кошти Національного фонду підтримки демократії / National Endowment for Democracy (м. Вашингтон, США)</p>
      <p>Онлайн-анкета для подання заявки на участь у проекті «Ліга успіху: Зустріч п’яти королівств»</p>
      <p>Назва ОТГ, яку представляє ваша команда</p>
      <p>ПІБ наставника/наставниці, який хотів/яка хотіла би взяти участь у проекті</p>
      <p>Посада наставника/наставниці та назва організації, яку він/вона представляє</p>
      <p>ПІБ та рік народження чотирьох представників/представниці молоді, які хотіли б взяти участь у проекті</p>
      <p>Очікування вашої команди від участі у проекті</p>
      <p>Ідея активності, яку ваша команда хотіла б реалізувати для/спільно із молоддю своєї ОТГ</p>
      <p>Контактний телефон наставника/наставниці</p>
      <p>Контактна електронна пошта наставника/наставниці</p>
    </article>
  </body>
</html>