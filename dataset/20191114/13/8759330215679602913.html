<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903727/nekhernia-geconstateerd-bij-costa-atl-tico-spits-voor-lange-tijd-uit-de-roulatie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T13:16:00+00:00"/>
    <meta property="og:title" content="Nekhernia geconstateerd bij Costa: Atlético-spits voor lange tijd uit de roulatie"/>
    <meta property="og:description" content="Een forse tegenvaller voor Atlético Madrid en Diego Costa: de spits is mogelijk lang uit de roulatie. Costa heeft een nekhernia opgelopen, zo meldt zijn werkgever donderdag."/>
  </head>
  <body>
    <article>
      <h1>Nekhernia geconstateerd bij Costa: Atlético-spits voor lange tijd uit de roulatie</h1>
      <address>
        <time datetime="2019-11-14T13:16:00+00:00">14 Nov 2019, 13:16</time>
      </address>
      <p>
        <b>Een forse tegenvaller voor Atlético Madrid en Diego Costa: de spits is mogelijk lang uit de roulatie. Costa heeft een nekhernia opgelopen, zo meldt zijn werkgever donderdag.</b>
      </p>
      <p>Afgelopen zondag kwam de Spaanse doelpuntenmaker van beroep nog in actie tegen Espanyol. Hij kwam in de tachtigste minuut in het veld voor Alvaro Morata en leverde in de slotminuut een assist op Koke. Vier dagen later meldt Atléti dat hij voorlopig buitenspel staat door een nekhernia.</p>
      <p><i>AS</i> schrijft dat de kans aanwezig is dat Costa het grootste deel van het huidige seizoen moet missen: mogelijk komt Costa in april pas weer in actie. De komende dagen gaan specialisten de ernst van de situatie uitgebreid onderzoeken, waarna er een herstelplan kan worden opgezet.</p>
      <p>Costa kwam dit seizoen elf keer in actie voor de club uit Madrid. In die wedstrijden wist hij twee keer het net te vinden.</p>
      <figure>
        <iframe data-src="https://twitter.com/Atleti/status/1194915022054531074?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>