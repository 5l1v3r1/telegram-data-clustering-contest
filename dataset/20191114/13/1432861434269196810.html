<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/efbet-liga-v-top-3-na-evropa-po-ryst-na-igraeshtite-v-chuzhbina-i-v-top-10-po-smqna-na-igrachite-1406166.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T13:00:00+00:00"/>
    <meta property="og:title" content="efbet Лига в топ 3 на Европа по ръст на играещите в чужбина и в топ 10 по смяна на играчите"/>
    <meta property="og:description" content="Българската efbet Лига влезе в изследвания на футболната обсерватория CIES по няколко направления И по-конкретно, в изследване за процента играчи, емигрирали в чужди първенства, за това колко процента нови играчи са пристигнали в елитните ни клубове за една година и колко чуждестранни футболисти сме внесли през изминаващата 2019 година"/>
  </head>
  <body>
    <article>
      <h1>efbet Лига в топ 3 на Европа по ръст на играещите в чужбина и в топ 10 по смяна на играчите</h1>
      <address><time datetime="2019-11-14T13:00:00+00:00">14 Nov 2019, 13:00</time> by <a rel="author">Sportlive.bg</a></address>
      <p><b><a href="https://www.sportlive.bg/tags/71090">Българската efbet Лига</a></b> влезе в изследвания на футболната обсерватория "CIES" по няколко направления. И по-конкретно, в изследване за процента играчи, емигрирали в чужди първенства, за това колко процента нови играчи са пристигнали в елитните ни клубове за една година и колко чуждестранни футболисти сме внесли през изминаващата 2019 година. Ето какви са резултатите:</p>
      <p><b>1. </b>Десетгодишен демографски анализ на пазара на труда на футболистите в Европа. Изследвани са 31 първенства от горните дивизии за периода 2009-2018 година. Изследването показва, че във всички анализирани първенства се е увеличил процентът на играчите, емигрирали в други първенства.</p>
      <p>Конкретно за България - efbet Лига заема 19-о място с процент 36,6. Процентът е за 2018 година и показва ръст в сравнение с процента за десетилетието (25,7%). Нашият показател е по-голям от този на Румъния и Холандия, Чехия и Украйна и други. Едни от географските ни съседи - сърбите, заемат последното място в класацията.</p>
      <p>Трябва да се отбележи, че България е сред държавите, показали най-голям ръст в този показател - трети с 10,9%. Преди нас са Хърватия (19,2%) и Словакия (14,2%).</p>
      <p><b>2.</b> Анализ на миграцията или на новите играчи, които клубовете привличат в рамките на годината. Тук efbet Лига заема осмото място с 51,1% и бележи много лек прогрес - с 0,01%. Най-висок е процентът в Кипър (60,4%), Хърватия (59,4%) и Румъния (56,3%), а най-нисък е в Първа Бундеслига - 32,1.</p>
      <p><b>3. </b>Брой чуждестранни футболисти, които първенството ни 'внася". Тук изследваният период е 2019 година и резултатите ни отреждат 38-о място от 50 държави. За 2019 г. клубовете ни са внесли общо 115 чуждестранни футболисти, колкото има и Израел.</p>
      <p>Лидер в тази класация е Англия със 728 играчи, на второ място е Италия с 636. На трето място е САЩ с 575 "вносни" футболисти. <b><i><a href="https://www.sportlive.bg/bgfootball/bgfootballother/V-Angliq-e-Livyrpul-no-koj-v-Pyrva-liga-e-carqt-na-obratite-1403179.html">А кой български отбор печели най-много точки в първенството след обрат вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Dzhareta-posochi-edinstveniq-problem-v-igrata-na-cSKA-1406080.html"/>
        <a href="https://www.sportlive.bg/bgfootball/bgfootballother/Sasho-Angelov-Igrachite-promeniha-otnoshenieto-si-kym-trenirovki-i-machove-1405999.html"/>
        <a href="https://www.sportlive.bg/bgfootball/levski/Orqzaha-bonusite-v-Levski-sled-porazhenieto-ot-Botev-(Pd)-1405908.html"/>
        <a href="https://www.sportlive.bg/bgfootball/cska/Bivshiqt-kapitan-na-cSKA-trygva-kym-Plovdiv--1405747.html"/>
        <a href="https://www.sportlive.bg/bgfootball/cska/Vizhte-sumata-koqto-sa-gotovi-ot-cSKA-da-platqt-za-edin-ot-naj-dobrite-BG-napadateli-1405699.html"/>
      </related>
    </article>
  </body>
</html>