<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/wouter-bos-ik-had-niet-ella-vogelaar-maar-ahmed-aboutaleb-integratieminister-moeten-maken/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T13:55:00+00:00"/>
    <meta property="og:title" content="Wouter Bos: Ik had niet Ella Vogelaar maar Ahmed Aboutaleb integratieminister moeten maken"/>
    <meta property="og:description" content="PvdA-leider had meer op met Aboutalebs strengere toon"/>
  </head>
  <body>
    <article>
      <h1>Wouter Bos: Ik had niet Ella Vogelaar maar Ahmed Aboutaleb integratieminister moeten maken</h1>
      <h2>PvdA-leider had meer op met Aboutalebs strengere toon</h2>
      <address><time datetime="2019-11-14T13:55:00+00:00">14 Nov 2019, 13:55</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Toenmalig PvdA-leider Wouter Bos heeft er spijt van dat hij Ahmed Aboutaleb in 2007 niet integratieminister heeft gemaakt. Hij koos voor Ella Vogelaar, in wie hij al gauw het vertrouwen verloor en die hij later tot opstappen dwong. Bos wilde Aboutaleb het volle gewicht van het integratiedebat besparen, maar denkt nu dat dat niet nodig was.</p>
      <h4>Lees ook – <a href="https://tpo.nl/2019/10/08/ella-vogelaar-pvda-overleden/">Ella Vogelaar (PvdA) overleden;  ‘Heeft zelf een einde aan haar leven gemaakt’</a></h4>
      <p>Lijsttrekker Bos noemde de populaire Aboutaleb in de verkiezingscampagne van 2006 veelvuldig als kandidaat-minister, schrijven journalisten Ruben Koops en Elisa Hermanides in <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Ff%2Fahmed-aboutaleb%2F9200000116370099%2F&amp;name=Ahmed%20Aboutaleb%2C%20Elisa%20Hermanides&amp;subid=abou">hun donderdag verschenen biografie van Aboutaleb</a>. De PvdA ging inderdaad regeren, maar Bos passeerde Aboutaleb voor het ministerschap van Wonen, Wijken en Integratie. Hij moest het doen met de post van staatssecretaris van Sociale Zaken, die hij al snel verruilde voor het burgemeesterschap van Rotterdam.</p>
      <p>“Als je een man van Marokkaanse afkomst midden in een debat zet waar het constant ook over Marokkanen gaat, dan is dat heel heftig voor zo iemand”, zo legt Bos zijn beweegredenen uit in de biografie. “Dat heb ik niet aangedurfd.” Maar Aboutaleb “had die plek van Vogelaar best aangekund”, denkt Bos nu.</p>
      <p>De keuze van Bos viel indertijd slecht bij veel partijkopstukken, schrijven Koops en Hermanides. Voordat partijvoorzitter Michiel van Hulten zich erbij neerlegde, zou Bos zelfs met opstappen hebben moeten dreigen.</p>
      <p>Aboutaleb en Vogelaar kozen een verschillende toon in het debat over de integratie van nieuwkomers. Bos had juist meer op met Aboutalebs strengere toon.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>