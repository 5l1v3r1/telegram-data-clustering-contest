<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/u-yevrobachenni-2020-vizme-uchast-41-krayina-329641_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T13:18:00+00:00"/>
    <meta property="og:title" content="У &quot;Євробаченні-2020&quot; візьме участь 41 країна"/>
    <meta property="og:description" content="У наступному році конкурс пройде у Роттердамі."/>
  </head>
  <body>
    <article>
      <h1>У "Євробаченні-2020" візьме участь 41 країна</h1>
      <h2>У наступному році конкурс пройде у Роттердамі.</h2>
      <address>
        <time datetime="2019-11-14T13:18:00+00:00">14 Nov 2019, 13:18</time>
      </address>
      <p>У Міжнародному пісенному конкурсі <a href="https://dt.ua/CULTURE/u-konkursu-yevrobachennya-2020-z-yavivsya-oficiyniy-slogan-327440_.html"><b>"Євробачення-2020"</b></a> візьме участь 41 країна. Як повідомляється на <a href="https://eurovision.tv/story/41-countries-eurovision-2020-rotterdam">сайті конкурсу</a>, в цьому році повернуться Болгарія та Україна, які не брали участь у минулому році.</p>
      <p>Наголошується, що в півфіналах в цьому році виступлять представники 35 країн, а у фіналі до них приєднаються представники країн "Великої п'ятірки": Німеччини, Франції, Великої Британії, Італії та Іспанії, а також країни-господині конкурсу, Нідерландів.</p>
      <p>"Ми дуже раді, що в рамках 65-го пісенного конкурсу так багато суспільних мовників представлять свої кращі національні музичні таланти", - заявив виконавчий продюсер "Євробачення" Йон Ола Санд.</p>
      <figure>
        <img src="https://image.zn.ua/media/images/original/Nov2019/245017.jpg"/>
        <figcaption>Eurovision.tv</figcaption>
      </figure>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/mTastWeqZiY" width="640" height="360" data-service="Youtube" scrolling="no"/>
      </figure>
      <p>"Євробачення-2019" відбулося в Тель-Авіві в травні цього року. <a href="https://dt.ua/CULTURE/peremozhcem-yevrobachennya-2019-stav-predstavnik-niderlandiv-311766_.html"><b>Перемогу на ньому здобув нідерландський співак Дункан Лоуренс, </b></a>який отримав за результатами голосування 492 бали. На другому місці розмістився представник Італії Мамуд (465 балів), а замикає трійку лідерів Сергій Лазарєв з Росії (369 балів).</p>
      <p>Україна відмовилася від участі в "Євробаченні" в цьому році. Співачка MARUV (Анна Корсун), яка перемогла у Нацвідборі 23 лютого, відмовилася представляти Україну після вивчення пунктів договору, які <b><a href="https://zn.ua/CULTURE/maruv-prokommentirovala-svoy-otkaz-ot-uchastiya-v-evrovidenii-ot-ukrainy-310076_.html">вона вважає "кабальними"</a></b>. Співачка, яка гастролює в РФ, заявила, що не бажає бути "битою на політичній арені".</p>
      <p>Ім'я представника від України <b><a href="https://zn.ua/UKRAINE/v-notu-obyavyat-novogo-konkursanta-na-evrovidenie-26-fevralya-310102_.html">планували оголосити 26 лютого</a></b>після того, як НОТУ і команда MARUV не дійшли згоди щодо умов контракту. Разом з тим, група Freedom Jazz, яка посіла друге місце, <b><a href="https://zn.ua/CULTURE/gruppa-freedom-jazz-otkazalas-ot-uchastiya-v-evrovidenii-310183_.html">відмовилася представляти Україну</a></b> на пісенному конкурсі в Тель-Авіві. Також від участі в конкурсі відмовився гурт <a href="https://zn.ua/CULTURE/kazka-otkazalas-ot-uchastiya-v-evrovidenii-2019-310230_.html"><b>KAZKA, який посів третє місце в Національному відборі</b></a>.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>