<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_nimechchina-ne-zmogla-znyati-obmezhennya-z-pivnichnogo-potoku2-goncharuk/938128"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:46:00+00:00"/>
    <meta property="og:title" content="Німеччина не змогла зняти обмеження з &quot;Північного потоку-2&quot; - Гончарук"/>
    <meta property="og:description" content="Правка, яку 13 листопада підтримав німецький парламент, не зніме обмежень на будівництво російського &quot;Північного потоку-2&quot;. &quot;Уряд України вітає імплементацію Бундестагом Газової директиви ЄС. Очікуємо, що незалежний енергетичний регулятор Німеччини також діятиме у строгій відповідності до ..."/>
  </head>
  <body>
    <article>
      <h1>Німеччина не змогла зняти обмеження з "Північного потоку-2" - Гончарук</h1>
      <address><time datetime="2019-11-14T13:46:00+00:00">14 Nov 2019, 13:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938128_w_300.jpg?v=0"/>
        <figcaption>Німеччина не схвалила правки до європейського законодавства, які дозволяють скасувати обмеження на використання "Північного потоку-2". Фото: 5 канал</figcaption>
      </figure>
      <p>Правка, яку 13 листопада підтримав німецький парламент, не зніме обмежень на будівництво російського "Північного потоку-2".</p>
      <p>"Уряд України вітає імплементацію Бундестагом Газової директиви ЄС. Очікуємо, що незалежний енергетичний регулятор Німеччини також діятиме у строгій відповідності до Директиви. Цю позицію також підтримала Єврокомісія", - заявив прем'єр-міністр <b>Олексій Гончарук</b>, пише "<a href="https://www.eurointegration.com.ua/rus/">Європейська правда</a>".</p>
      <p>Гончарук підтвердив, що Німеччина не схвалила правки до європейського законодавства, які дозволяють скасувати обмеження на використання "Північного потоку-2".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_so-zagrozhuye-ukrayini-bez-kontraktu-na-tranzit/938000"/>
      </related>
      <p>13 листопада Бундестаг з другої спроби ратифікував оновлене законодавство ЄС, яке поширює норми на морські трубопроводи, зокрема "Північний потік-2". До законопроекту намагалися внести правку, щоб надати право Німеччині вивести "Північний потік-2" з під дії закону.</p>
      <p>Так, третій енергопакет ЄС поширює обмеження на газопроводи з третіх країн. Постачальник газу не може бути одночасно власником газопроводу. Крім того, у магістралі мають бути зарезервовані потужності для незалежних постачальників. Це загрожує збитками Газпрому.</p>
      <blockquote>"Північний потік-2" - магістральний газопровід, що будується з Росії до Німеччини через Балтійське море довжиною понад 1200 км (2400 км за двома ниткам). Є розширенням "Північного потоку". При цьому, <a href="https://gazeta.ua/articles/economics/_rosiya-otrimala-ostannij-dozvil-na-budivnictvo-pivnichnogo-potoku2/935661">трубопровід проходить</a> через виняткові економічні зони і територіальні води п'яти країн - Німеччини, Данії, Росії, Фінляндії та Швеції.</blockquote>
    </article>
  </body>
</html>