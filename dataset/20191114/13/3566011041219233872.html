<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547310.html/%D8%A7%D8%B3%DA%A9%D9%84%D9%87-%D8%B5%DB%8C%D8%A7%D8%AF%DB%8C-%D8%A8%D9%86%D8%AF%D8%B1%DA%A9%D9%86%DA%AF-%D9%85%D9%85%D9%84%D9%88-%D8%A7%D8%B2-%D8%B2%D8%A8%D8%A7%D9%84%D9%87--%D8%B3%D8%A7%D8%AD%D9%84%DB%8C-%DA%A9%D9%87-%D8%AA%D9%86%D9%81%D8%B3-%D8%AF%D8%B1-%D8%A2%D9%86-%D8%A8%D9%87-%D8%A2%D8%B1%D8%B2%D9%88-%D8%AA%D8%A8%D8%AF%DB%8C%D9%84-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T13:00:00+00:00"/>
    <meta property="og:title" content="اسکله صیادی بندرکنگ مملو از زباله/ ساحلی که تنفس در آن به آرزو تبدیل شده است"/>
    <meta property="og:description" content="انباشت زباله در کنار ساحل علاوه بر آسیب به بافت دریا و موجب نارضایتی شهروندان را فراهم ساخته به حدی که به دلیل وجود بوی بد ناشی از انباشت زباله و بخشیدن چهره نامناسب به دریا، ساحل برای استفاده شهروندان و گذراندن اوقات فراغت غیر استفاده شده است."/>
  </head>
  <body>
    <article>
      <h1>اسکله صیادی بندرکنگ مملو از زباله/ ساحلی که تنفس در آن به آرزو تبدیل شده است</h1>
      <h2>در خواب غفلت مسئولان صورت می گیرد؛</h2>
      <address>
        <time datetime="2019-11-14T13:00:00+00:00">14 Nov 2019, 13:00</time>
      </address>
      <p>انباشت زباله در کنار ساحل علاوه بر آسیب به بافت دریا و موجب نارضایتی شهروندان را فراهم ساخته به حدی که به دلیل وجود بوی بد ناشی از انباشت زباله و بخشیدن چهره نامناسب به دریا، ساحل برای استفاده شهروندان و گذراندن اوقات فراغت غیر استفاده شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://HORMOZ.IR/">هرمز</a>؛ بندرکنگ از توابع شهرستان بندرلنگه است که با دارا بودن ساحل بکر و اسکله صیادی با ظرفیت صید ماهی و دیگر آبزیان یکی از بنادر پررونق در امر صید و صیادی استان هرمزگان محسوب می شود.</p>
      <p>ساکنان بندر کنگ همانند بیشتر ساحل نشینان به دلیل بهرمندی از دریا صید ماهی بخش قابل توجهی از زندگی آنان را شکل می دهد لذا شغل بیشتر آنان دریانوردنی، لنج سازی، ماهیگیری و توربافی و... است.</p>
      <p>
        <b>ساحل محلی برای انباشت زباله های صیادان</b>
      </p>
      <p>اسکله صیادی بندرکنگ روزانه شاهد تردد شناورهای سنگین و سبک در امر صیادی است که صیادان برای به دست آوردن صید روزانه خود مسافت ها بسیار طولانی راطی میکنند لذا آنان در بیشتر اوقات در دریاهستند این امر برای صیادان شناورهای سبک و سنگین بهانه ای ساخته که زباله های خود را به درون دریا بریزند که سبب انباشت زباله و روان شدن آن به سمت ساحل شده که چهره نامناسبی را برای ساحل پدید آورده است.</p>
      <p>انباشت زباله در درون دریا نه تنها خسارت جبران ناپذیری را به منابع دریایی و آبزیان درون دریا می رساند و سبب آسیب به بافت دریا می شود بلکه موجبات نارضایتی شهروندان را فراهم ساخته است به حدی که به دلیل وجود بوی بد ناشی از انباشت زباله و بخشیدن چهره نامناسب به دریا، ساحل برای استفاده شهروندان و گذراندن اوقات فراغت غیر استفاده شده است.</p>
      <p>مدت طولانی از این اتفاق می گذرد و  شهروندان به صورت های مختلفی نارضایتی خود را  از وجود زباله در درون دریا به ویژه در قسمت اسکله صیادی این بندر به مسئولان و صیادان بومی و غیر بومی اعلام کرده اند اما به علت اهمیت ندادن به این معضل مهم از سوی مسئولان خود دست به کار شده اند و در دفعات کوتاه به پاکسازی ساحل پرداختند.</p>
      <p>
        <b>شهروندان تمایلی به رفتن به ساحل ندارند</b>
      </p>
      <p>عسکری از شهروندان بندرلنگه ای در گفتگو با خبرنگار <a href="http://HORMOZ.IR/">هرمز</a> با اشاره به بوی بد ناشی از تجمع زباله های درون ساحل گفت: بیشتر زباله های که در درون دریا و در کنار ساحل مشاهده می شود از سوی  صیادان و دارندگان شناورهای صیادی است که موجب تجمع زباله ها در کنار ساحل می شود که بسیاری از شهروندان با دیدن این صحنه و نارضایتی از تجمع زباله ها تمایلی برای رفتن به کنار ساحل را ندارند.</p>
      <p>وی تصریح کرد:  ظروف یکبار مصرف،بطری های نوشابه و پلاستیک بیشترین زباله هایی کنار ساحل شامل می شود که روند تجزیه این ظروف شاید سالهای طولانی به طول انجامند لذا لازم و ضروری است که این زباله ها از کنار ساحل و درون دریا جمع آوری شود تا از آسیب و خطرات احتمالی به محیط زیست و آبزیان درون دریا جلوگیری شود.</p>
      <p>شهروند بندرکنگ دریا و ساحل را یک نعمت خدادادی خواند و خاطر نشان کرد: ساحل نشینان و مردمی که در همسایگی خلیج فارس زندگی می کنند باید قدر این نعمت با ارزش را بدانند و تلاش بسیاری در حفظ و رعایت بهداشت آن داشته باشند لذا مسئولان شهرستان با اخذ تدابیر لازم نسبت به آسیب های احتمالی به دریا پیشگیری کنند.</p>
      <p>انتهای پیام/</p>
    </article>
  </body>
</html>