<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-apprensione-per-una-famiglia-anziano-malato-di-alzheimer-scompare-sotto-la-pioggia-battente.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T13:06:57+00:00"/>
    <meta property="og:title" content="Roma, apprensione per una famiglia: anziano malato di Alzheimer scompare sotto la pioggia battente"/>
    <meta property="og:description" content="Nella serata di ieri, presso gli uffici del Commissariato della Polizia di Sato Colombo si è presentata una donna denunciando la scomparsa del compagno settantottenne, malato di Alzheimer. La stessa riferiva di averlo lasciato momentaneamente in macchina per il tempo strettamente necessario a ritirare un capo di abbigliamento all’interno di un esercizio commerciale ma, tornando […]"/>
  </head>
  <body>
    <article>
      <h1>Roma, apprensione per una famiglia: anziano malato di Alzheimer scompare sotto la pioggia battente</h1>
      <h2>Ostiense. In poche ore - grazie all’utilizzo del protocollo per le persone scomparse - la Polizia di Stato rintraccia un anziano allontanatosi senza meta sotto la pioggia battente</h2>
      <address><time datetime="2019-11-14T13:06:57+00:00">14 Nov 2019, 13:06</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2018/10/anziano-500x281.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nella serata di ieri, presso gli uffici del Commissariato della Polizia di Sato Colombo si è presentata una donna denunciando la scomparsa del compagno settantottenne, <b>malato di Alzheimer.</b><br/>La stessa riferiva di averlo lasciato momentaneamente in macchina per il tempo strettamente necessario a ritirare un capo di abbigliamento all’interno di un esercizio commerciale ma, tornando in autovettura, non lo aveva più trovato.</p>
      <p>La signora lo contattava subito il compagno al telefono ma l’uomo le rispondeva in maniera vaga, imprecisa e sbrigativa, dicendole che si sarebbero visti in seguito. Preoccupata per tale comportamento, inusuale e mai verificatosi prima, la donna continuava a chiamarlo al telefono, ma senza ottenere più una risposta. Iniziava, anche con l’ausilio di altri familiari, le ricerche nelle vie del quartiere, senza però riuscire a trovarlo, ostacolati tra l’altro dalla pioggia battente.</p>
      <p>Intuendo il pericolo di vita che stava correndo l’anziano affetto da grave patologia e stante le avverse condizioni metereologiche che in quel momento flagellavano <b>Roma</b>, i poliziotti attivavano immediatamente il protocollo previsto dal Piano Provinciale per la ricerca di persone scomparse, disposto dalla Prefettura di Roma anche attraverso una procedura denominata “Positioning”.<br/>In tal modo è stato possibile delineare la zona della Circonvallazione Ostiense, dove l’uomo vagava in evidente stato di confusione. <b>Rintracciato a due ore dalla scomparsa</b>, in buone condizioni fisiche, l’anziano veniva affidato ai familiari.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-apprensione-per-una-famiglia-anziano-malato-di-alzheimer-scompare-sotto-la-pioggia-battente.html"/>
        <a href="https://www.ilcorrieredellacitta.com/news/roma-giovane-coppia-accoltellata-in-strada-due-ragazzi-in-gravi-condizioni.html"/>
        <a href="https://www.ilcorrieredellacitta.com/news/grave-incidente-a-centocelle-uomo-investito-davanti-al-centro-commerciale-e-grave.html"/>
        <a href="https://www.ilcorrieredellacitta.com/news/rapina-choc-in-villa-alle-porte-di-roma-banditi-armati-si-fanno-consegnare-rolex-e-gioielli-bottino-da-100mila-euro.html"/>
        <a href="https://www.ilcorrieredellacitta.com/news/si-spara-ancora-a-roma-gambizzato-un-18enne-sulla-casilina.html"/>
        <a href="https://www.ilcorrieredellacitta.com/news/roberto-spada-arriva-la-condanna-definitiva-confermata-laggravante-del-metodo-mafioso.html"/>
      </related>
    </article>
  </body>
</html>