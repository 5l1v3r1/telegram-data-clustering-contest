<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639973/%D8%AC%D8%B2%D8%A6%DB%8C%D8%A7%D8%AA-%D8%A8%D8%B1%D9%88%D8%B2%D8%B1%D8%B3%D8%A7%D9%86%DB%8C-%D9%85%D8%A7%D9%87-%D9%86%D9%88%D8%A7%D9%85%D8%A8%D8%B1-%D9%88%DB%8C%D9%86%D8%AF%D9%88%D8%B2-%DB%B1%DB%B0"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:31:00+00:00"/>
    <meta property="og:title" content="جزئیات بروزرسانی ماه نوامبر ویندوز ۱۰"/>
    <meta property="og:description" content="شرکت مایکروسافت به تازگی بروزرسانی ماه نوامبر ویندوز ۱۰ را عرضه کرده است که به بهبود عملکرد ویندوز و همچنین رفع ایرادات آن مربوط می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/639973/%D8%AC%D8%B2%D8%A6%DB%8C%D8%A7%D8%AA-%D8%A8%D8%B1%D9%88%D8%B2%D8%B1%D8%B3%D8%A7%D9%86%DB%8C-%D9%85%D8%A7%D9%87-%D9%86%D9%88%D8%A7%D9%85%D8%A8%D8%B1-%D9%88%DB%8C%D9%86%D8%AF%D9%88%D8%B2-%DB%B1%DB%B0">جزئیات بروزرسانی ماه نوامبر ویندوز ۱۰</a>
      </h1>
      <h2>شرکت مایکروسافت به تازگی بروزرسانی ماه نوامبر ویندوز ۱۰ را عرضه کرده است که به بهبود عملکرد ویندوز و همچنین رفع ایرادات آن مربوط می‌شود.</h2>
      <address><time datetime="2019-11-14T13:31:00+00:00">14 Nov 2019, 13:31</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت مایکروسافت بزرگ‌ترین سازنده سیستم عامل در جهان است که آخرین سیستم عامل عرضه شده از این شرکت ویندوز ۱۰ نام دارد و می‌توان گفت برترین سیستم عامل ساخته شده توسط شرکت مایکروسافت تاکنون است. مایکروسافت دائما با انتشار بروزرسانی جدید ایرادات موجود در این سیستم عامل را برطرف کرده و آن را دربرابر ویروس‌ها امن می‌کند. شرکت مایکروسافت به تازگی اعلام کرده است که بروزرسانی ماه نوامبر سیستم عامل ویندوز ۱۰ از امروز در دسترس کاربران قرار گرفته است. معمولا بروزرسانی‌های مهم شرکت مایکروسافت تغییرات ظاهری را نیز شامل می‌شود، اما طبق اعلام مایکروسافت، این بروزرسانی روی ظاهر ویندوز تاثیری نخواهد داشت و صرفا روی ایرادت موجود در ویندوز که باعث می‌شوند سرعت ویندوز کاهش یابند اثرگذاری خواهد داشت.</p>
      <p>اما این بدان معنی نیست که در بروزرسانی ویندوز ۱۰ هیچ چیز تغییر نکرده است و بیشترین تغییرات ظاهری اعمال شده در این بروزرسانی به بخش اعلان‌ها مربوط می‎‌شود. در بروزرسانی ماه نوامبر گزینه مدیریت اعلان‌ها وارد بخش Action Center شده است و کاربران می‌توانند با انتخاب این گزینه اعلان‌های وارد شده به کامپیوتر خود را شخصی سازی کنند. همچنین کاربران می‌توانند از نمایش اعلان‌های برنامه با انتخاب گزینه‌ای به طور کامل جلوگیری کنند. مایکروسافت حتی به کاربران امکان سفارشی سازی و حداکثر اعلان‌های نمایش داده شده از یک برنامه را نیز در این بروزرسانی داده است.</p>
      <p>از برخی تغییرات جزئی دیگر در این بروزرسانی می‌توان به چند تغییر جزئی در منوی استارت اشاره کرد و کاربران می‌توانند بدون کلیک روی گزینه Start و با استفاده از Start menu hamburger وارد این منو شوند. همچنین از منوی task bar کاربران می‌توانند قرار‌های خود را به نرم افزار calendar اضافه کنند.</p>
      <p>مایکروسافت قابلیت جست‌وجو در File Explorer را نیز بهبود بخشیده و عملکرد این قابلیت بسیار بهتر از قبل شده است و فایل‌های کاربر که در فضای ابری ویندوز یعنی OneDrive باشند نیز جست‌وجو خواهند شد.</p>
    </article>
  </body>
</html>