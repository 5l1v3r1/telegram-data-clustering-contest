<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/icisleri-bakanligi-ara-bolgede-kalan-yabanci-terorist-abdye-gonderilecek-215053h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T13:32:19+00:00"/>
    <meta property="og:title" content="İçişleri Bakanlığı: Ara bölgede kalan yabancı terörist ABD'ye gönderilecek"/>
    <meta property="og:description" content="&quot;Yunanistan'ın kabul etmemesi üzerine ara bölgede kalan yabancı terörist savaşçının ABD'ye gönderileceği&quot;, Birleşik Krallık, ve Almanya uyruklu 8 yabancı terörist savaşçının ülkelerine sınır dışı işlemlerinin sürdüğü bildirildi."/>
  </head>
  <body>
    <article>
      <h1>İçişleri Bakanlığı: Ara bölgede kalan yabancı terörist ABD'ye gönderilecek</h1>
      <h2>"Yunanistan'ın kabul etmemesi üzerine ara bölgede kalan yabancı terörist savaşçının ABD'ye gönderileceği", Birleşik Krallık, ve Almanya uyruklu 8 yabancı terörist savaşçının ülkelerine sınır dışı işlemlerinin sürdüğü bildirildi.</h2>
      <address>
        <time datetime="2019-11-14T13:32:19+00:00">14 Nov 2019, 13:32</time>
      </address>
      <p>İçişleri Bakanlığından yapılan açıklamada, "ABD'li yabancı terörist savaşçının, kendi isteği üzerine üçüncü ülke olarak 11 Kasım'da Yunanistan'a sınır dışı edildiği" hatırlatıldı.</p>
      <p>Teröristin Yunanistan'ın kabul etmemesi üzerine ara bölgede kaldığı belirtilen açıklamada, "Yabancı terörist savaşçı, ABD tarafından ülkeye kabul edileceği ve seyahat belgesi düzenleneceğinin taahhüt edilmesi üzerine ABD'ye gönderilmek üzere gerekli işlemler başlatılmıştır." ifadeleri kullanıldı.</p>
      <p><b>"8 teröristin işlemleri sürüyor"</b><br/><br/>Bakanlıktan konuya ilişkin yapılan diğer açıklamada ise Yabancı Terörist Savaşçıların (YTS) ülkelerine iadelerine devam edildiği belirtildi.</p>
      <p>YTS iadeleri kapsamında bugün Birleşik Krallık uyruklu bir YTS'nin Londra'ya, Almanya uyruklu yedi YTS'nin ise Berlin'e sınır dışı edilmesi işlemlerinin gerçekleştirildiği kaydedildi.</p>
    </article>
  </body>
</html>