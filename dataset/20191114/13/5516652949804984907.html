<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425821/se-ennea-wres-epese-to-74-ths-synolikhs-broxoptwshs-toy-noembrioy-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T13:20:01+00:00"/>
    <meta property="og:title" content="Σε εννέα ώρες έπεσε το 74% της συνολικής βροχόπτωσης του Νοεμβρίου στη Ρόδο!"/>
    <meta property="og:description" content="Γράφει ο Σεραφείμ Χριστοδούλου"/>
  </head>
  <body>
    <article>
      <h1>Σε εννέα ώρες έπεσε το 74% της συνολικής βροχόπτωσης του Νοεμβρίου στη Ρόδο!</h1>
      <address>
        <time datetime="2019-11-14T13:20:01+00:00">14 Nov 2019, 13:20</time>
      </address>
      <p><b>Γράφει ο Σεραφείμ Χριστοδούλου </b><br/>Πτυχιούχος Μετεωρολόγος- Κλιματολόγος</p>
      <p>
        <b>Πολύ καλά οργανομένο βαρομετρικό χαμηλό με τροπικά χαρακτηριστικά στην περιοχή της Ιταλίας, δημιουργόντας σοβαρά προβλήματα στην ευρύτερη περιοχή, κινείται αργά βόρεια-βορειοανατολικά.</b>
      </p>
      <p>Το ψυχρό μέτωπο αυτού κατάφαρε να σπάσει, πρόσκαιρα, την ατμοσφαιρική κυκλοφορία και το πολυήμερο καιρικό μπλοκάρισμα, αίτιο της παρατεταμένης ανομβρίας στην περιοχή μας.</p>
      <p>Πιο συγκεκριμένα, ενεργό ψυχρό μέτωπο κινούμενο γρήγορα ανατολικά- βόρειοανατολικά σάρωσε την περιοχή της Ρόδου στις 01:00 της Πέμπτης 14 Νοεμβρίου 2019. Οι βροχές διατηρήθηκαν αμείωτες μέχρι τις 10:00 της ίδιας ημέρας με τον καιρό να βελτιώνεται αισθήτα όσο περνά η ώρα.</p>
      <p>Το κύριο χαρακτηριστηκό αύτης της σύντομης κακοκαιρίας στο νησί της Ρόδου ήταν αρχικά οι σχεδόν θυελλώδεις νοτιοανατολικοί άνεμοι που έφτασαν και τα επτά Μποφόρ. Στην συνέχεια οι άνεμοι εξασθένησαν επιτρέποντας τα καταιγιδοφόρα νέφη να πλησιάσουν το νησί.</p>
      <p>Οι καταιγίδες ήταν έντονες σε όλο γενικά το φάσμα του νησιού με πολύ ισχυρές βροχές συνοδεία έντονης ηλεκτρικής δραστηριότητας με την μερίδα του λέοντος να πέφτει στο βόρειο- βορειοανατολικό τμήμα του νησιού. Αξιωσημείωτο είναι το γεγονός ότι το πέρασμα του ψυχρού μετώπου έριξε την ελάχιστη θερμοκρασία έως και πέντε βαθμούς Κελσίου σε σχέση με την αντίστοιχη στην χθεσινή ημέρα.</p>
      <p>Μέσα σε εννέα ώρες (01:00-10:00), σύμφωνα με τους Αυτόματους Μετεωρολογικούς Σταθμούς του Εθνικού Αστεροσκοπείου Αθηνών, έπεσαν τα ακόλουθα ύψη βροχής στο νησί της Ρόδου (σταθμοί διατεταγμένοι κατά φθίνουσα σειρά βροχόπτωσης):</p>
      <p>Πόλη Ρόδου: 70.0 χιλιοστά (70 λίτρα ανά τετραγωνικό μέτρο)<br/>Έμπωνας Ρόδου: 36.6 χιλιοστά (36.6 λίτρα ανά τετραγωνικό μέτρο)</p>
      <p>Λίνδος Ρόδου: 30.8 χιλιοστά (30.8 λίτρα ανά τετραγωνικό μέτρο)</p>
      <p>Κατταβιά Ρόδου: 23.6 χιλιοστά (23.6 λίτρα ανά τετραγωνικό μέτρο).</p>
      <p>Μάλιστα, για την πόλη της Ρόδου, μέσα σε εννέα ώρες μιας ημέρας, έπεσε το 74.4% της συνολικής βροχής που πέφτει φυσιολογικά σε όλο τον μήνα Νοέμβριο.</p>
      <p>Η αυριάνη ημέρα (15/11/2019) θα κυλήσει με γενικά αίθριο καιρό και κάποιες τοπικές νεφώσεις νωρίς το πρωί.</p>
      <p>Οι άνεμοι θα σταφούν σε δυτικές γενικά διευθύνσεις και θα φτάσουν τοπικά και τα έξι Μποφόρ. Η θερμοκρασία σε μικρή άνοδο σε σχέση με σήμερα θα φτάσει τους 21 και τοπικά τους 22 βαθμούς Κελσίου. Παρόμοιες καιρικές συνθήκες, με πιο εξασθενιμένους ανέμους, θα επικρατήσουν και το Σάββατο (16/11/2019).</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/425816/astrapse-kai-bronthxe-h-biktwria-kai-sta-nhsia-mas"/>
      </related>
    </article>
  </body>
</html>