<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/the-outer-worlds-simpson-capitalismo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T13:06:00+00:00"/>
    <meta property="og:title" content="The Outer Worlds è stato influenzato dai Simpson e dal capitalismo | Game Division"/>
    <meta property="og:description" content="A quanto pare, The Outer Worlds è stato ispirato dai Simpson e dal capitalismo. Ecco cosa hanno detto i due registi in merito alla questione."/>
  </head>
  <body>
    <article>
      <h1>The Outer Worlds è stato influenzato dai Simpson e dal capitalismo | Game Division</h1>
      <address><time datetime="2019-11-14T13:06:00+00:00">14 Nov 2019, 13:06</time> by <a rel="author">https://www.facebook.com/alessandro.niro.88</a></address>
      <p><b>The Outer Worlds</b>, l’action RPG sviluppato da <b>Obsidian Entertainment</b>, pubblicato da <b>Private Division</b> (etichetta di publishing di proprietà di <b>Take-Two</b>) e disponibile per per PlayStation 4, Xbox One e Microsoft Windows dal 25 ottobre, è stato un grande successo. Le vendite e le recensioni positive per il CEO di Take-Two sono state <b>oltre le aspettative</b>. Tutto ciò è dovuto in parte, anche ai <b>toni umoristici</b> all’interno del titolo, che sono uno dei punti di forza più apprezzati dalla community di giocatori.</p>
      <p><b>The Outer Worlds</b> riesce a distorcere la corruzione capitalista mentre dipinge un universo inventivo e intrigante. In una nuova intervista sul PlayStation Blog, i registi <b>Tim Cain</b> e <b>Leonard Boyarsky</b> hanno condiviso un po’ di più sulle origini e gli obiettivi dell’umorismo del gioco, compreso un numero sorprendente di riferimenti a Simpsons.</p>
      <p>Leggi anche: <a href="https://www.tomshw.it/videogioco/overwatch-2-controverso-jeff-kaplan/">Overwatch 2 non è così controverso come sembra secondo Jeff Kaplan</a></p>
      <figure>
        <img src="https://www.tomshw.it/images/images/2019/06/the-outer-worlds-37442.jpg"/>
      </figure>
      <p>Cain ha raccontato che la compagnia <b>Spacer’s Choice</b>, una delle tante presenti in The Outer Worlds, è un riferimento diretto alla <b>Trucker’s Choice Pep Pills dei Simpsons</b>: “<i>L’ho pensata come una compagnia che produce ogni tipo di prodotto, ma nessuno davvero buono. Però sono economici. Dopodiché ho creato una compagnia concorrente, la Auntie Cleo, che prova a differenziarsi proponendo il meglio del meglio. Le altre compagnie hanno seguito a stretto giro e sono basate sui prodotti che si trovano in gioco, come la C&amp;P per il cibo, la Hammersmith per le armi (stranamente non produconomartelli), la Brook &amp; Olson per le corazze, la Rizzo per i dolci e per la soda</i>“.</p>
      <p>I Simpson hanno anche ispirato una delle religioni presenti nel gioco: lo <b>scientismo</b>. Boyarsky ha raccontato durante l’intervista di aver pensato prima al nome e successivamente, ha studiato il tipo di religione che gli si potesse associare. Quello che si è creato è un culto atto a rimuovere ogni forma di spiritualità dai lavoratori, in accordo con i desideri delle corporazioni che dominano la colonia di Alcione.</p>
      <p>Ricordiamo che l’intenzione di <b>Obsidian</b> è quella di trasformare il gioco in una <b>vera e propria serie</b>. Si sta già pensando infatti ad un possibile sequel, e si spera ad una futura versione open world, versione alla quale gli sviluppatori si dicono contrari.</p>
      <blockquote>Sei interessato al mondo di The Outer Worlds? <a href="https://toms.it/c8674">Acquistalo ora</a> su Amazon e non lasciarti scappare un gioco di ruolo che riprende a tutti gli effetti l’eredità di Fallout New Vegas!</blockquote>
    </article>
  </body>
</html>