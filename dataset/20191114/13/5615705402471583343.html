<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204454-peregoni-formula-1-stanut-vuglecevo-nejtralnimi-do-2030-roku"/>
    <meta property="og:site_name" content="Mind UA"/>
    <meta property="article:published_time" content="2019-11-14T13:08:00+00:00"/>
    <meta property="og:title" content="Перегони «Формула-1» стануть вуглецево-нейтральними до 2030 року"/>
    <meta property="og:description" content="Вуглецевий слід від перегонів на 2019 складе 256 551 тонн СО2"/>
  </head>
  <body>
    <article>
      <h1>Перегони «Формула-1» стануть вуглецево-нейтральними до 2030 року</h1>
      <h2>Вуглецевий слід від перегонів на 2019 складе 256 551 тонн СО2</h2>
      <address>
        <time datetime="2019-11-14T13:08:00+00:00">14 Nov 2019, 13:08</time>
      </address>
      <p>Ні для кого не сюрприз, що перегони «Формула-1» важко назвати екологічно чистим видом спорту. Боліди учасників продукують величезну кількість вуглекислого газу під час кожної гонки у понад 20 країнах світу. Тим не менш, керівництво «Формули-1» анонсувало, що досягне кліматичної нейтральності вже до 2030 року. Про це повідомляє <a href="https://newatlas.com/automotive/formula-1-carbon-neutral-by-2030/">New Atlas</a>.</p>
      <p>Зазначається, що вуглецевий слід від перегонів на 2019 складе 256 551 тонн СО2. Цікаво те, що саме під час заїздів викидається всього 0,7% від загального обсягу викидів, решта – припадає на перевезення вантажів і персоналу по усьому світу(понад 71%).</p>
      <p>Новий план стійкого розвитку націлений на повне зниження вуглецевого сліду завдяки переходу до «ультра ефективної логістики». Крім того, офіси та інші приміщення F1 будуть використовувати тільки відновлювальну енергію. Ті викиди, які неможливо прибрати, будуть компенсовані «програмами біологічної та технічної секвестрації».</p>
      <p>Самі заїзди – тести, кваліфікація і змагання – також зміняться. Щоб знизити вуглецевий слід болідів, їх оснастять більш ефективними гібридними двигунами і почнуть заправляти екологічно чистим паливом.</p>
      <p>В рамках нової стратегії F1 також прагне зробити свої заходи більш екологічними до 2025 року. Керівництво гонок стимулюватиме глядачів добиратися до місць проведення змагань екологічно чистими способами траснпорту, наприклад, на електромобілі. В ході самих заходів введуть заборону на використання одноразового пластику, а всі вироблені глядачами відходи будуть перероблятися.</p>
      <p>Нагадаємо: Швейцарія заявила,що до 2050 року стане <a href="https://mind.ua/news/20201407-shvejcariya-postavila-sobi-za-metu-stati-vuglecevo-nejtralnoyu-do-2050-roku">кліматично нейтральною</a>, тобто  її викиди парникових газів будуть знижені до рівня, який може бути поглинутий природнім шляхом або за допомогою спеціальних технологій.</p>
      <p>Як повідомлялось, раніше представили прогнози <a href="https://mind.ua/news/20199220-eksperti-predstavili-prognozi-borotbi-z-globalnim-poteplinnyam">боротьби з глобальним потеплінням</a>.</p>
      <related>
        <h4>Також читайте</h4>
        <a href="https://mind.ua/news/20204402-rada-prijnyala-zakonoproekt-pro-zaboronu-plastiku-u-pershomu-chitanni"/>
        <a href="https://mind.ua/news/20204400-greta-tunberg-poplive-cherez-atlantiku-v-evropu-na-14-metrovomu-katamarani"/>
        <a href="https://mind.ua/news/20204394-yadernij-mogilnik-ssha-dav-trishchinu-v-tihij-okean-vitikae-radioaktivnij-plutonij"/>
      </related>
    </article>
  </body>
</html>