<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/597307/na-fygei-ton-ianouario-o-papastathopoulos"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T13:17:00+00:00"/>
    <meta property="og:title" content="«Να φύγει τον Ιανουάριο ο Παπασταθόπουλος»"/>
    <meta property="og:description" content="Ο Σωκράτης Παπασταθόπουλος φαίνεται ότι δεν έχει καταφέρει να... κερδίσει τους φίλους της Άρσεναλ. Αιτία φυσικά και η έως τώρα πορεία της αγγλικής ομάδας,..."/>
  </head>
  <body>
    <article>
      <h1>«Να φύγει τον Ιανουάριο ο Παπασταθόπουλος»</h1>
      <address><time datetime="2019-11-14T13:17:00+00:00">14 Nov 2019, 13:17</time> by <a rel="author">Sigmalive/Sports</a></address>
      <p>Ο Σωκράτης Παπασταθόπουλος φαίνεται ότι δεν έχει καταφέρει να... κερδίσει τους φίλους της Άρσεναλ. Αιτία φυσικά και η έως τώρα πορεία της αγγλικής ομάδας, που την περιορίζει στην έκτη θέση της βαθμολογίας, οκτώ βαθμούς πίσω από την τελευταία ομάδα που βγαίνει στο Champions League και 17 από κορυφή και Λίβερπουλ. <br/> <br/>Παρουσιάζοντας μάλιστα αρνητικό... πρόσημο στον συντελεστή τερμάτων, καθώς έχει σημειώσει 16 και έχει δεχθεί 17 γκολ, επιβεβαιώνοντας την κακή αμυντική λειτουργία της.<br/> <br/>Έτσι, σε ψηφοφορία που διοργάνωσε η ιστοσελίδα Football.london, ο Έλληνας αμυντικός είναι ο παίκτης που οι φίλοι των «κανονιέρηδων» πιστεύουν, πως πρέπει να φύγει πρώτος στην μεταγραφική περίοδο του Ιανουαρίου.<br/> <br/>Η συγκεκριμένη επιλογή, συγκεντρώνει ποσοστό 46,7%, και είναι οριακά μπροστά από τον Βραζιλιάνο Νταβίντ Λουίζ (46,4%), που αποκτήθηκε -επίσης το καλοκαίρι- από την Τσέλσι με οκτώ εκατ. λίρες. Τρίτος στις προτιμήσεις των φιλάθλων για αποχώρηση, είναι ο δανεικός από την Ρεάλ Μαδρίτης, Ντάνι Θεμπάγιος με ποσοστό 46,1% .<br/> <br/>Αντίθετα, οι φίλαθλοι της Άρσεναλ, δήλωσαν σε ποσοστό 100% ότι πρέπει να μείνουν στην ομάδα οι Μαρτινέλι και Τιέρνι.<br/> </p>
    </article>
  </body>
</html>