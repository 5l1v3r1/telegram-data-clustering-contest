<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/duomo-politik-si-dice-che-rsquo-inchiesta-ldquo-mensa-poveri-rdquo-219030.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T13:31:00+00:00"/>
    <meta property="og:title" content="Si dice che l’inchiesta 'mensa dei poveri' presto si incamminer"/>
    <meta property="og:description" content="DUOMO POLITIK - SI DICE CHE L’INCHIESTA “MENSA DEI POVERI” PRESTO SI INCAMMINERÀ VERSO IL VERTICE DI &quot;FORZA ITALIA&quot;, SOPRATTUTTO VERSO QUELLI CHE FREQUENTAVANO ARCORE… - SI DICE CHE I BERLUSCONI VOGLIANO CHIUDERE LA CRONACA DI MILANO DE “IL GIORNALE”, CHE È APPENA ENTRATO IN SOLIDARIETÀ. PRATICAMENTE UN SUICIDIO, CONSIDERATO CHE È UNA DELLE SEZIONI PIÙ LETTE NEL LUOGO DOVE IL GIORNALE È PIÙ LETTO…"/>
  </head>
  <body>
    <article>
      <h1>Si dice che l’inchiesta 'mensa dei poveri' presto si incamminer</h1>
      <address>
        <time datetime="2019-11-14T13:31:00+00:00">14 Nov 2019, 13:31</time>
      </address>
      <p>
        <b>DUOMO POLITIK - SI DICE CHE L’INCHIESTA “MENSA DEI POVERI” PRESTO SI INCAMMINERÀ VERSO IL VERTICE DI "FORZA ITALIA", SOPRATTUTTO VERSO QUELLI CHE FREQUENTAVANO ARCORE… - SI DICE CHE I BERLUSCONI VOGLIANO CHIUDERE LA CRONACA DI MILANO DE “IL GIORNALE”, CHE È APPENA ENTRATO IN SOLIDARIETÀ. PRATICAMENTE UN SUICIDIO, CONSIDERATO CHE È UNA DELLE SEZIONI PIÙ LETTE NEL LUOGO DOVE IL GIORNALE È PIÙ LETTO…</b>
      </p>
      <hr/>
      <p>
        <b>Berta Evitandolo per Dagospia</b>
      </p>
      <figure>
        <a href="https://www.dagospia.com/mediagallery/Dago_fotogallery-255455/1155302.htm">
          <img src="https://cdn-static.dagospia.com/img/foto/05-2019/tangenti-in-lombardia-gioacchino-caianello-1155302.jpg"/>
        </a>
        <figcaption>TANGENTI IN LOMBARDIA - GIOACCHINO CAIANELLO</figcaption>
      </figure>
      <p>Sapete che cosa sta facendo Caianiello ormai da più di un mese? Sta cantando tutta la storia della sua vita. Una storia lunga di potere e di piccole miserie. Come quando si faceva dare poche centinaia di euro da tutti quelli che aveva fatto assumere. C'è però chi - molto bene informato - è pronto a giurare che presto l'inchiesta si incamminerà verso il vertice supremo di Forza Italia, soprattutto verso quelli che frequentavano Arcore. Del resto è strano che finora nessuno dei colonnelli sia stato toccato...</p>
      <p>Si dice che i Berlusconi vogliano chiudere la cronaca di Milano del Giornale, che è appena entrato in solidarietà. Praticamente un suicidio, considerato che è una delle sezioni più lette nel luogo dove il giornale è più letto.</p>
      <figure>
        <a href="https://www.dagospia.com/mediagallery/Dago_fotogallery-255455/1056720.htm">
          <img src="https://cdn-static.dagospia.com/img/foto/09-2018/silvio-e-paolo-berlusconi-1056720.jpg"/>
        </a>
        <figcaption>silvio e paolo berlusconi</figcaption>
      </figure>
      <p>Salvini a Milano, è incredibile. Per una volta il leader leghista, che si è trasferito letteralmente in Emilia e che la sta girando palmo a palmo, fa una eccezione. Ma per Sangiuliano questo e altro. Il 6 dicembre a Milano la presentazione del nuovo libro del direttore del Tg2. Partecipano Pietro Senaldi e il segretario della Lega, Matteo Salvini. Sangiuliano ha già scritto le biografie di Putin, Trump, Hillary Clinton e la storia di Lenin a Capri, oltre a numerosi altri saggi di successo. A moderare l'incontro sarà Giuseppe Malara.</p>
      <p>Altro che Milano uber alles. Una volta il dibattito politico era molto più acceso, sotto la Madonnina. Invece ora langue. Ci continua a provare un piccolo gruppo di pazzoidi che organizzano ogni anno "IDN" e che quest'anno mettono attorno ai tavoli, il 2 e il 3 dicembre, tutte le aziende partecipate, il governo, tre governatori, il sindaco Sala eccetera eccetera. E in più, chicca delle chicche, intervista con il presidente del Copasir, Raffaele Volpi. Chissà che cosa racconterà di Conte...</p>
      <figure>
        <a href="https://www.dagospia.com/mediagallery/Dago_fotogallery-255455/1225362.htm">
          <img src="https://cdn-static.dagospia.com/img/foto/10-2019/beppe-sala-l-assedio-1225362.jpg"/>
        </a>
        <figcaption>beppe sala l assedio</figcaption>
      </figure>
      <p>Oh, non dite a Beppe Sala che i club Milan e Inter dopo che lui ha detto picche stanno andando a ricorrere alla legge sugli Stadi. E che di fatto decideranno Spadafora e Fontana. Non diteglielo perché lui lo sa, e pare che abbia un'arma segreta...</p>
    </article>
  </body>
</html>