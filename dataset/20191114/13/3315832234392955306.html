<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8d8754c0c6316bbd/unii-dintre-noii-ministri-trebuie-sa-ajunga-nu-in-guvern-ci-la-puscarie-presedintele-comisiei-securitate-promite-dovezi.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T13:57:23+00:00"/>
    <meta property="og:title" content="„Unii dintre noii miniștri trebuie să ajungă nu în Guvern, ci la pușcărie”; Președintele Comisiei securitate promite dovezi"/>
    <meta property="og:description" content="„Câțiva dintre membrii actualului Guvern trebuie să ajungă nu în Guvern, ci la pușcărie”, afirmă deputatul ACUM Chiril Moțpan, președinte al Comisiei parlamentare securitate și ordine publică."/>
  </head>
  <body>
    <article>
      <h1>„Unii dintre noii miniștri trebuie să ajungă nu în Guvern, ci la pușcărie”; Președintele Comisiei securitate promite dovezi</h1>
      <address><time datetime="2019-11-14T13:57:23+00:00">14 Nov 2019, 13:57</time> by <a rel="author">Jurnal.md</a></address>
      <p>
        <b>„Câțiva dintre membrii actualului Guvern trebuie să ajungă nu în Guvern, ci la pușcărie”, afirmă deputatul ACUM Chiril Moțpan, președinte al Comisiei parlamentare securitate și ordine publică.</b>
      </p>
      <p>„Sunt niște băieți frumoși acolo, chiar în primele rânduri. Am un dosar de 28 de pagini, un dosar asupra căruia s-a lucrat de către o structură de stat ani la rând și au documentat zi de zi toate matrapazlâcurile care se întâmplă în unele instituții de stat. Acei indivizi care ar fi urmat să fie anchetați în perspectiva unui procuror liber și independent, astăzi au ajuns să conducă țara”, a declarat Chiril Moțpan, după <a href="http://jurnal.md/ro/news/34b08eba48e8cb03/ultima-ora-guvernul-ion-chicu-a-primit-vot-de-incredere-un-guvern-plahocrat-de-origine-dodonista.html">ședința Parlamentului în care PD și PSRM au acordat vot de încredere Guvernului condus de Ion Chicu</a>.</p>
      <p>Totodată, președintele Comisiei parlamentare securitate a spus că va susține în viitorul apropiat o conferință în care va veni cu detalii și dovezi privind ilegalități comise de membri ai noului cabinet de miniștri.</p>
    </article>
  </body>
</html>