<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2573440/u-budivli-lvivskoi-prokuraturi-vperse-provodimut-ekskursii-video"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-14T13:51:00+00:00"/>
    <meta property="og:title" content="У будівлі Львівської прокуратури вперше проводимуть екскурсії, - ВІДЕО"/>
    <meta property="og:description" content="Сьогодні анонсували про проведення екскурсій у прокуратурі Львівщини."/>
  </head>
  <body>
    <article>
      <h1>У будівлі Львівської прокуратури вперше проводимуть екскурсії, - ВІДЕО</h1>
      <address><time datetime="2019-11-14T13:51:00+00:00">14 Nov 2019, 13:51</time> by <a rel="author">Катерина Тополюк</a></address>
      <p>
        <i>Сьогодні, 14 листопада, Львівська прокуратура анонсувала про проведення екскурсій. Вони стартують вже з наступного тижня.</i>
      </p>
      <p>Будівлю прокуратури Львівщини на проспекті Шевченка, 17-19 вперше відкриють для екскурсій. Про йдеться у відеоролику на YouTube-каналі прокуратури Львівської області. </p>
      <p>Як зазначила у коментарі 032.ua речниця прокуратури Львівщини Юлія Шевченко, відкрити двері будівлі прокуратури планують вже з наступного тижня, 18 листопада. Спочатку екскурсії безкоштовно проведуть для студентів юридичного факультету Львівських вищих навчальних закладів. А згодом, коли укладуть угоду з державною установою чи організацією, які здійснюють екскурсії у Львові, тоді оглянути інтер'єр зможуть всі бажаючі.</p>
      <p>Зазначимо, також вже розробили маршрут. Відвідувачі зможуть побачити малу та велику актові зали, коридори з дерев’яним оздобленням, хол та сходи, вітражі, оздоблені мозаїками, а також будуть передбачені місця для селфі у пресцентрі прокуратури. </p>
      <figure>
        <iframe src="https://www.youtube.com/embed/RoeSu3kRDqM" width="560" height="315" data-service="Youtube" scrolling="no"/>
      </figure>
      <p><b>Довідково.</b> Будинок прокуратури Львівської області зведений на початку XX століття. Спочатку це була Торгово-промислова палата, яку урочисто відкрили 3 липня 1910 року. Архітекторами стали відомі на той час Альфред Захаревич і Тадеуш Обмінський. Львівська прокуратура розташувалась у кам’яниці у 1990-их роках і з того часу вперше відчиняє свої двері для екскурсій.</p>
      <p>Нагадаємо, як повідомив кореспондент 032.ua, 12 листопада, на YouTube-каналі ЛКП «Лев» з'явився новий соціальний ролик під назвою "Прихисти". Метою соціального ролику є привернути увагу львів’ян до проблеми безпритульних тварин у місті. У ньому знявся рекордсмен Книги рекордів Гіннеса Олег Скавиш, більш відомий, як Тягнизуб. Відео можна переглянути <a href="https://www.032.ua/news/2572239/u-lvovi-znali-socialnij-rolik-pro-bezpritulnih-tvarin-video">ТУТ</a>. </p>
    </article>
  </body>
</html>