<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bekle-bizi-2020-215051h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T13:21:42+00:00"/>
    <meta property="og:title" content="Bekle bizi 2020!"/>
    <meta property="og:description" content="A Milli Futbol Takımı, 2020 Avrupa Şampiyonası Elemeleri H Grubu 9. hafta maçında İzlanda ile 0-0 berabere kalarak, şampiyonaya katılmayı garantiledi."/>
  </head>
  <body>
    <article>
      <h1>Bekle bizi 2020!</h1>
      <h2>A Milli Futbol Takımı, 2020 Avrupa Şampiyonası Elemeleri H Grubu 9. hafta maçında İzlanda ile 0-0 berabere kalarak, şampiyonaya katılmayı garantiledi.</h2>
      <address>
        <time datetime="2019-11-14T13:21:42+00:00">14 Nov 2019, 13:21</time>
      </address>
      <p>A Milli Takım, 2020 Avrupa Futbol Şampiyonası Elemeleri'nde evinde İzlanda'yla golsüz berabere kalırken, kendisi için yeterli olan 1 puanı aldı ve 5. kez finallere katılmayı garantiledi.</p>
      <p>2020 Avrupa Futbol Şampiyonası (EURO 2020) Elemeleri'nde 8 maç sonunda liderlik koltuğunda oturan A Milli Takım, evinde İzlanda ile 0-0 berabere kalarak finallere katılmayı garantiledi. Türk Telekom Stadı'nda oynanan karşılaşmaya iki takım da kontrollü başladı. Avrupa Şampiyonası bileti için 1 puanın dahi yeterli olduğu ay yıldızlılar, taraftarı önünde oynadığı karşılaşmada rakibine oranla daha üstün bir oyun sergiledi. Deplasmanda oynadığı ilk maçı kaybeden A Milli Takım, karşılaşmanın ilkyarısında rakibine pozisyon şansı tanımazken, zaman zaman da İzlanda kalesinde fırsatlar yakaladı. Bu devrede Cengiz Ünder'in bir şutu kaleci Halldorsson'da kalırken, Burak Yılmaz net bir fırsatı değerlendiremedi.</p>
      <p>
        <b>BURAK KAÇIRDI</b>
      </p>
      <p>30. dakikada Mehmet Zeki Çelik'in sağdan ortasında penaltı noktası civarındaki Burak Yılmaz'ın uygun durumda yaptığı kafa vuruşunda top üstten auta gitti. A Milli Takım, mücadelenin ilkyarısında yakaladığı fırsatları değerlendiremeyince devre golsüz eşitlikle tamamlandı. İkinci yarıda da ay yıldızlılar oyunu rakip yarı sahaya yıktı. İzlanda kalesinde pozisyon arayan Türkiye'de Burka Yılmaz'ın ortasında top üst direkten dönerken, Ozan Tufan ve Hakan Çalhanoğlu'nun şutlarında fileleri havalandırmayı başaramadı.</p>
      <p>
        <b>MERİH ÇİZGİDEN ÇIKARDI</b>
      </p>
      <p>Karşılaşmanın son dakikaları ise büyük heyecana sahne oldu. 82'de Magnusson'un kafa vuruşunda Merih Demiral topu çizgiden çıkarırken, büyük bir tehlikeyi önledi. Karşılaşmanın son dakikasında ise Yusuf Yazıcı'nın ortasında top üst direkten dönerken, bu bölümde zaman zaman kalesinde tehlikeler yaşayan A Milli Takım, rakibine gol şansı tanımadı. 0-0 tamamlanan karşılaşmanın ardından puanını 20'e çıkaran ay yıldızlılar, grup maçlarının tamamlanmasına 1 maç kala 5. kez Avrupa Şampiyonası finallerine katılmayı garantiledi. Türkiye, formalite niteliği taşıyan son maçında pazar günü deplasmanda Andorra ile karşılaşacak.</p>
    </article>
  </body>
</html>