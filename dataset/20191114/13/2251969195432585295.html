<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/14/lavori-al-depuratore-stanziati-850mila-euro/1325019/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-14T13:21:29+00:00"/>
    <meta property="og:title" content="Lavori al depuratore, stanziati 850mila euro"/>
    <meta property="og:description" content="POTENZA PICENA - Astea ha avviato l'opera di manutenzione straordinaria, previsto anche il potenziamento della condotta idrica in zona Case Bruciate"/>
  </head>
  <body>
    <article>
      <h1>Lavori al depuratore, stanziati 850mila euro</h1>
      <h2>POTENZA PICENA - Astea ha avviato l'opera di manutenzione straordinaria, previsto anche il potenziamento della condotta idrica in zona Case Bruciate</h2>
      <address><time datetime="2019-11-14T13:21:29+00:00">14 Nov 2019, 13:21</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F14%2Flavori-al-depuratore-stanziati-850mila-euro%2F1325019%2F">Condividi9</a><a href="https://twitter.com/intent/tweet?text=Lavori+al+depuratore%2C++stanziati+850mila+euro&amp;url=https%3A%2F%2Fwww.cronachemaceratesi.it%2F2019%2F11%2F14%2Flavori-al-depuratore-stanziati-850mila-euro%2F1325019%2F">Tweet</a>Email9 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/05/lavori-in-corso-arkiv-lavori-arkiv-lavori-325x217.jpg"/>
      </figure>
      <p> </p>
      <p><b>Realizzato negli anni ‘80 il depuratore Case Bianche serve il centro e la periferia est dell’agglomerato urbano di Potenza Picena. Astea ha avviato i lavori di manutenzione straordinaria dell’impianto, per un importo di circa 850mila euro, con l’obiettivo di ammodernare l’impiantistica installata ed ottenere sempre maggiore qualità degli scarichi</b>. Oltre alla sostituzione di componenti obsolete con tecnologie più efficienti e all’avanguardia, il depuratore sarà dotato di un sistema di controllo remoto e telegestione, per garantire un sensibile miglioramento gestionale e prestazionale delle diverse operazioni che compongono la filiera di processo. I lavori, il cui termine è previsto per febbraio prossimo, saranno organizzati in modo da assicurare l’attività depurativa e ridurre al minimo i fermi-impianto, garantendo qualità e sicurezza ambientali.<b> Inoltre Astea, di concerto con l’Amministrazione Comunale, avvierà a breve i lavori di potenziamento della condotta idrica in località Case Bruciate di Potenza Picena, a confine con il territorio di Montelupone</b>. L’opera servirà a garantire la fornitura di acqua potabile ai residenti attuali e futuri con la posa in opera di nuove condotte per una lunghezza complessiva di circa un chilometro e mezzo. Il costo dei lavori, che inizieranno a metà novembre e dureranno circa un mese, è di 25mila euro.</p>
    </article>
  </body>
</html>