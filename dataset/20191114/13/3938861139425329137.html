<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/avto/_predstavili-najkrasivishe-avto-2020go/938124"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T13:33:00+00:00"/>
    <meta property="og:title" content="Представили найкрасивіше авто 2020-го"/>
    <meta property="og:description" content="Ferrari Roma 2020 &amp;ndash; новітня модель знаменитого італійського бренду автомобілів. Нова &quot;Феррарі Рома&quot; отримала передньомоторне компонування. Автомобіль виявиться найдоступнішою пропозицією в модельному ряді, навіть попри те, що названий на честь італійської столиці. Дизайнери ..."/>
  </head>
  <body>
    <article>
      <h1>Представили найкрасивіше авто 2020-го</h1>
      <address><time datetime="2019-11-14T13:33:00+00:00">14 Nov 2019, 13:33</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938124_w_300.jpg?v=0"/>
        <figcaption>Авто має передньомоторне компонування. Фото: ferrari.com.</figcaption>
      </figure>
      <p>Ferrari Roma 2020 – новітня модель знаменитого італійського бренду автомобілів.</p>
      <p>Нова "Феррарі Рома" отримала передньомоторне компонування. Автомобіль виявиться найдоступнішою пропозицією в модельному ряді, навіть попри те, що названий на честь італійської столиці.</p>
      <p>Дизайнери взяли за основу кабріолет Ferrari Portofino. Але крім платформи і доопрацьованого двигуна, від донора тут нічого не залишилося – кузов і салон створено заново, передає <a href="https://www.obozrevatel.com/ukr/auto/news/najkrasivishij-avtomobil-predstavleno-ferrari-roma-2020.htm">"Обозреватель".</a></p>
      <p>Ззовні Roma не схожа на жодну іншу модель компанії. Лінії зрозумілі й гармонійні, а пропорції і силует створюють акуратні і приємні для ока форми. Розташування двигуна підкреслено довгим капотом і зміщеною до задньої частини кабіною.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/avto/_pokazali-najshvidshij-u-sviti-elektromobil/938103"/>
      </related>
      <p>Змінилася й форма задніх ліхтарів. Чотири класичні плафони залишились, але світлоелементи виконано у вигляді акуратних пунктирних ліній. "Чотириствольний" вихлоп, єдине, що дозволить безпомилково ідентифікувати новинку, як Ferrari під час погляду на корму.</p>
      <p>Мотор - двічі турбований V8 об'ємом 3,9 л розвиває 620 к.с. (замість колишніх 600 к.с.) і 760 Нм крутного моменту. Розгін до 100 км/год скоротився до 3,4 с, а максимальна швидкість перевищує 320 км/год. 7-ступеневу роботизовану КПП замінили на 8-ступінчасту.</p>
      <p>Вартість базової комплектації Ferrari Roma 2020 складе орієнтовно 190 тис. євро.</p>
      <blockquote>Британський концерн Jaguar Land Rover <a href="https://gazeta.ua/ru/articles/avto/_land-rover-sozdast-samyj-nizkij-elektrokrosover/937968">розширить лінійку позашляховиків</a> за рахунок електрифікованого кросовера. Транспортний засіб матиме середні розміри і розташується між Range Rover Evoque і Range Rover Velar.</blockquote>
    </article>
  </body>
</html>