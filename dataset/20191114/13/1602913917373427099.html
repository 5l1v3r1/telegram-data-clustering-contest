<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/harry-meintassis-korn-ferry-hay-group-talentul-este-noua-moneda-pe-piata-muncii-18584625"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T13:24:51+00:00"/>
    <meta property="og:title" content="Harry Meintassis, Korn Ferry – Hay Group: Talentul este noua monedă pe piaţa muncii"/>
    <meta property="og:description" content="Harry Meintassis, country managing director al companiei de executive search şi consul­tanţ­ă în management Korn Ferry - Hay Group, afirmă că talentul reprezintă noua monedă a angajaţilor pe piaţa muncii. Companiile trebuie să facă angajaţii să se simtă apreciaţi şi să înţeleagă cum gândesc aceştia, pentru a reuşi să crească performanţa lor şi să îi păstreze în companie, spune Meintassis."/>
  </head>
  <body>
    <article>
      <h1>Harry Meintassis, Korn Ferry – Hay Group: Talentul este noua monedă pe piaţa muncii</h1>
      <address><time datetime="2019-11-14T13:24:51+00:00">14 Nov 2019, 13:24</time> by <a rel="author" href="https://www.zf.ro/autor/ramona-cornea" target="_blank">Ramona Cornea</a></address>
      <p>Harry Meintassis, country managing director al companiei de executive search şi consul­tanţ­ă în management Korn Ferry - Hay Group, afirmă că talentul reprezintă noua monedă a angajaţilor pe piaţa muncii. Companiile trebuie să facă angajaţii să se simtă apreciaţi şi să înţeleagă cum gândesc aceştia, pentru a reuşi să crească performanţa lor şi să îi păstreze în companie, spune Meintassis.</p>
      <p>”Talentul reprezintă valoare, talentul este noua monedă pe piaţa muncii. Aici este vorba de potenţial, de ceea ce pot face oamenii. Viitorul este despre oameni pentru că la sfârşitul zilei contează oamenii. Este foarte important pentru conducerea companiei să înţeleagă puterea minţii angajaţilor. Trebuie ca organizaţia să vadă ce impact are gândirea angajaţilor asupra clienţilor şi asupra investitorilor companiei. Scopul noastru este să ajutăm oamenii, organizaţiile şi societatea să îşi atingă potenţialul”, a declarat Harry Meintassis în cadrul conferinţei ”Performanţă prin Transformare Organizaţională Continuă”, organizată de Direcţia resurse umane a Băncii Naţionale a României, în parteneriat cu Ziarul Financiar.</p>
    </article>
  </body>
</html>