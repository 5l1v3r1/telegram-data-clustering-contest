<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/u-banilovi-pidgirnomu-proveli-vidkriti-zanyattya-gurtkiv-ekologichnogo-napryamu-pozashkillya-380293"/>
    <meta property="og:site_name" content="Погляд"/>
    <meta property="article:published_time" content="2019-11-14T13:13:00+00:00"/>
    <meta property="og:title" content="У Банилові-Підгірному провели відкриті заняття гуртків екологічного напряму"/>
    <meta property="og:description" content="Відкриті заняття гуртків екологічного напряму позашкілля провели у Банилові-Підгірному"/>
  </head>
  <body>
    <article>
      <h1>У Банилові-Підгірному провели відкриті заняття гуртків екологічного напряму</h1>
      <h2>Діти змогли дізнатися більше про екологію і навколишній світ</h2>
      <address>
        <time datetime="2019-11-14T13:13:00+00:00">14 Nov 2019, 13:13</time>
      </address>
      <p>У контексті вирішення методичної проблеми «Компетентнісний підхід до навчання й виховання особистості в умовах єдності з природою» 12 листопада 2019 року були проведені відкриті заняття гуртків екологічного напрямку Сторожинецького ЦДЮТ на базі Банилово-Підгірнівської гімназії. Про це повідомляє storozhynets.info.</p>
      <p>На занятті еколекторію «Природа – наш дім» діти засвоїли чим відрізняються між собою дерева, поглибили знання про основні породи дерев та сформували власні переконання про залежність нашого здоров’я від наявності зелених насаджень.</p>
      <p>Керівник еколекторію Козьмич Я.О. для засвоєння матеріалу використала ряд інтерактивних вправ («Мікрофон», «Броунівський рух», «Доповни речення») та ігор («Асоціативна картка» та  «Обери позицію»).</p>
      <p>Діти показали свої знання та проявили захоплення ігровою діяльність на занятті. Приємно зазначити, що малеча активно долучилась до Всеукраїнської трудової акції «За чисте довкілля» – взяли участь у благоустрої лісу неподалік території гімназії під час навчальних екскурсій.</p>
      <p>Найбільш дієвою формою виховання екологічної культури є залучення підростаючої молоді до природоохоронних заходів та профорієнтаційна робота, адже наше майбутнє в руках наших дітей!</p>
      <p>Навчальна програма гуртка<i> </i>«Юні лісівники» спрямована на формування потреби у професійному самовизначенні та мотивації на здоровий спосіб життя.</p>
      <p>Відкрите заняття гуртківців розкрило питання взаємовпливу деревних і кущових порід у лісі з трав’яною рослинністю та грибами.</p>
      <p>Керівник гуртка Кривко А.В. організував заняття, використовуючи репродуктивний та проблемний метод навчання – діти і засвоїли набуті знання природничих наук, і вчилися відстоювати  власну думку у питанні господарювання в лісі.</p>
      <p>Вихованці гуртка представляли команду юних лісівників Сторожинеччини на обласному зльоті, який відбувся на базі ЧОЦЕНТУМ. Науково-дослідницька робота та презентація роботи гуртка посіли ІІІ призове місце.</p>
      <related>
        <h4>Схожі записи</h4>
        <a href="https://pogliad.ua/news/u-rayonah-bukovini-dlya-ditey-gurtki-diyut-pri-shkolah-126743"/>
        <a href="https://pogliad.ua/news/chernivtsi/hto-virishuvatime-u-chernivcyah-chi-puskati-do-shkil-ditey-bez-scheplen-376807"/>
        <a href="https://pogliad.ua/news/life/advices/sin-i-donka-vam-na-dopomogu-362180"/>
        <a href="https://pogliad.ua/news/culture/u-cherniveckomu-muzdramteatri---kasting-dlya-ditey-358814"/>
      </related>
    </article>
  </body>
</html>