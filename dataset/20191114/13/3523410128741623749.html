<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639977/%D9%81%D8%B9%D8%A7%D9%84%DB%8C%D8%AA-%D9%86%D8%A7%D8%AA%DB%8C-%D8%AF%D8%A7%DA%AF-%D8%B1%D9%88%DB%8C-%D8%B9%D9%86%D9%88%D8%A7%D9%86%DB%8C-%DA%A9%D8%A7%D9%85%D9%84%D8%A7-%D8%A2%D9%86%D9%84%D8%A7%DB%8C%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:45:00+00:00"/>
    <meta property="og:title" content="فعالیت ناتی داگ روی عنوانی کاملا آنلاین"/>
    <meta property="og:description" content="به تازگی یکی از توسعه دهندگان بازی The Last of Us Part 2 اعلام کرد که شرکت ناتی داگ در حال روی عنوانی کاملا آنلاین است و قصد دارد برای این عنوان..."/>
  </head>
  <body>
    <article>
      <h1>
        <a href="https://www.bultannews.com/fa/news/639977/%D9%81%D8%B9%D8%A7%D9%84%DB%8C%D8%AA-%D9%86%D8%A7%D8%AA%DB%8C-%D8%AF%D8%A7%DA%AF-%D8%B1%D9%88%DB%8C-%D8%B9%D9%86%D9%88%D8%A7%D9%86%DB%8C-%DA%A9%D8%A7%D9%85%D9%84%D8%A7-%D8%A2%D9%86%D9%84%D8%A7%DB%8C%D9%86">فعالیت ناتی داگ روی عنوانی کاملا آنلاین</a>
      </h1>
      <h2>به تازگی یکی از توسعه دهندگان بازی The Last of Us Part 2 اعلام کرد که شرکت ناتی داگ در حال روی عنوانی کاملا آنلاین است و قصد دارد برای این عنوان...</h2>
      <address><time datetime="2019-11-14T13:45:00+00:00">14 Nov 2019, 13:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت ناتی داگ یکی از بزرگ‌ترین شرکت‌های سازنده عناوین رایانه‌ای است که به واسطه ساخت عناوین بسیار بزرگی مانند The Last Of Us توانست نظر گیمرهای بسیار زیادی را به خود جلب کند. در حال حاضر این شرکت درگیر عرضه نسخه دوم عنوان پرطرفدار The Last of Us که این عنوان به وسیله تریلر و گیم‌پلی‌های متعدد توانست حتی بیشتر از نسخه اول خود نظر کاربران را جلب کند و گیمرهای زیادی در انتظار عرضه این عنوان انحصاری کنسول PS4 هستند. ناتی داگ قصد دارد بازی The Last of Us Part 2 را در ماه می وارد بازار کند اما ظاهرا این شرکت پرونده بازی The Last of Us Part 2 را بسته است و مراحل آماده سازی آن برای عرضه به طور کامل به پایان رسیده است و این شرکت در حال کار روی عنوان جدید است.</p>
      <p>به تازگی یکی از طراحان بازی The Last of Us Part با انتشار توییتی در صفحه خود اعلام کرد که این شرکت در حال کار روی عنوانی کاملا آنلاین است و قصد دارد برای ساخت عنوانی آنلاین، برنامه نویس استخدام کند. ظاهرا این برنامه نویس‌ها باید در بخش فن آوری سرور و شبکه بازی مهارت داشته باشند که نشان می‌دهد عنوان مد نظر ناتی داگ یکی از بزرگ‌ترین عناوین آنلاین خواهد بود.</p>
      <p>بازی The Last of Us Part 2 در زمان عرضه صرفا دارای بخش کمپین و داستانی خواهد بود و فعلا قرار نیست این بازی دارای بخش آنلاین باشد. از طرفی هم با عرضه کنسول PS5 احتمالا بازی The Last of Us Part 2 بروزرسانی بسیار بزرگی را دریافت خواهد کرد که بخش آنلاین را به آن اضافه خواهد کرد.</p>
      <p>اما ظاهرا شرکت ناتی داگ قصد دارد عناوین خود را در دو دسته کاملا مجزا در دسترس گیمرها قرار دهد که یکی از این بخش‌ها صرفا به عناوین آنلاین و بخش دیگر صرفا به عناوین آنلاین مربوط می‌شود. با این حال بهتر است منتظر اعلام رسمی شرکت ناتی داگ درباره برنامه‌های آینده خود برای دنیای عناوین رایانه‌ای ماند.</p>
    </article>
  </body>
</html>