<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639928/%D8%AF%D9%87-%D9%81%DB%8C%D9%84%D9%85-%D9%85%D9%86%D8%AA%D8%AE%D8%A8-%D8%A7%D8%B2-%D9%84%D8%A6%D9%88%D9%86%D8%A7%D8%B1%D8%AF%D9%88-%D8%AF%DB%8C-%DA%A9%D8%A7%D9%BE%D8%B1%DB%8C%D9%88-%7B%D9%82%D8%B3%D9%85%D8%AA-%D8%AF%D9%88%D9%85%7D"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T13:02:00+00:00"/>
    <meta property="og:title" content="ده فیلم منتخب از لئوناردو دی کاپریو {قسمت دوم}"/>
    <meta property="og:description" content="لئوناردو ویلهم دی کاپریو متولد 11 نوامبر 1974 در لس آنجلس، بازیگر، تهیه کننده و نویسنده امریکایی است."/>
  </head>
  <body>
    <article>
      <h1>
        <a href="https://www.bultannews.com/fa/news/639928/%D8%AF%D9%87-%D9%81%DB%8C%D9%84%D9%85-%D9%85%D9%86%D8%AA%D8%AE%D8%A8-%D8%A7%D8%B2-%D9%84%D8%A6%D9%88%D9%86%D8%A7%D8%B1%D8%AF%D9%88-%D8%AF%DB%8C-%DA%A9%D8%A7%D9%BE%D8%B1%DB%8C%D9%88-%7B%D9%82%D8%B3%D9%85%D8%AA-%D8%AF%D9%88%D9%85%7D">ده فیلم منتخب از لئوناردو دی کاپریو {قسمت دوم}</a>
      </h1>
      <h2>لئوناردو ویلهم دی کاپریو متولد 11 نوامبر 1974 در لس آنجلس، بازیگر، تهیه کننده و نویسنده امریکایی است.</h2>
      <address><time datetime="2019-11-14T13:02:00+00:00">14 Nov 2019, 13:02</time> by <a rel="author">بولتن نیوز | bultannews.com</a></address>
      <p><b>گروه فرهنگ و هنر: لئوناردو ویلهم دی کاپریو</b> متولد 11 نوامبر 1974 در لس آنجلس، بازیگر، تهیه کننده و نویسنده امریکایی است. وی تاکنون سه بار در سالهای 2004، 2013 و 2015 برای بازی در فیلم های <b>هوانورد"The Aviator"</b>، <b>گرگ وال استریت" The Wolf of Wall Street"</b> و <b>بازگشته" The Revenant "</b>برنده جایزه<b> گلدن گلوب</b> شده است.   به گزارش بولتن نیوز به نقل از سلام سینما، او همچنین پس از اینکه چهار مرتبه بعنوان بهترین بازیگر نقش اصلی مرد نامزد جایزه اسکار شده بود سرانجام در سال 2015 برای بازی در فیلم <b>بازگشته" The Revenant "</b> برنده جایزه <b>اسکار</b> شد. در ادامه به معرفی <b>ده فیلم منتخب</b> از وی می پردازیم.</p>
      <p>
        <b>6. اگه میتونی من و بگیر" Catch Me If You Can"</b>
      </p>
      <p>
        <b>امتیاز: 8.1/10</b>
      </p>
      <p><b>امتیاز نقد:</b> <b>75</b></p>
      <p>درام بیوگرافی و جنایی<b> اگه میتونی منو بگیر</b> محصول سال 2002 به کارگردانی<b> استیون اسپیلبرگ</b> است که در آن بازیگرانی چون <b>لئوناردو دی‌کاپریو</b>,<b> تام هنکس</b>, <b>کریستوفر واکن</b>,<b> مارتین شین</b>, <b>ناتالی بای</b>, <b>امی آدامز</b> به ایفای نقش پرداخته اند. فیلم در سال 2003 در دو بخش بهترین موزیک و بهترین بازیگر نقش مکمل( کریستوفر والکن )نامزد جایزه اسکار شد. داستان اگه میتونی منو بگیر درباره تعقیب و گریز بین یک مامور اف بی آی و <b>فرانک آبیگنل جونیور</b> ( دی‌کاپریو) است که قبل از ۱۹ سالگی‌اش موفق شده میلیون‌ها دلار چک را جعل کند و خود را خلبان هواپیمایی خطوط هوایی سراسری آمریکا، دکتری در جورجیا و وکیلی در لوئیزیانا جا بزند.</p>
      <p>
        <b>7. بازگشته" The Revenant "</b>
      </p>
      <p>
        <b>امتیاز: 8/10</b>
      </p>
      <p><b>امتیاز نقد:</b> <b>76</b></p>
      <figure>
        <img src="https://www.bultannews.com/files/fa/news/1398/8/23/1196997_801.jpg"/>
      </figure>
      <p>اکشن ماجراجویی<b>" بازگشته "</b>به کارگردانی <b>الخاندرو گونزالز اینیاریتو</b> و با بازی<b> لئوناردو دی‌کاپریو</b>, <b>تام هاردی</b>, <b>دامنل گیلسون</b>, <b>ویل پولتر</b> محصول سال 2015 است. بازگشته در سه بخش بهترین کارگردانی، بهترین فیلمنامه و بهترین بازیگر نقش اصلی مرد( لئوناردو دی کاپریو ) برنده جایزه اسکار شد. دی کاپریو در زمان دریافت جایزه گفت: بازگشته درباره رابطه انسان با طبیعت و دنیا است، دنیایی که هرروز در حال گرم تر شدن است. ما برای ساخت این فیلم مجبور شدیم تا به جنوبی ترین نقطه زمین برویم تا بلکه برف پیدا کنیم". داستان این فیلم در مورد یک گروه شکارچی است که در قرن نوزدهم به شکار می‌روند اما یکی از اعضای گروه با بازی لئوناردو دی کاپریو توسط یک خرس گریزلی دریده می‌شود. او مورد سرقت قرار می‌گیرد و رها می‌شود تا بمیرد.</p>
      <p>
        <b>8. الماس خونین" Blood Diamond "</b>
      </p>
      <p>
        <b>امتیاز: 8/10</b>
      </p>
      <p><b>امتیاز نقد:</b> <b>64</b></p>
      <figure>
        <img src="https://www.bultannews.com/files/fa/news/1398/8/23/1196996_279.jpg"/>
      </figure>
      <p>درام ماجراجویی و هیجانی<b> الماس خونین</b> به کارگردانی<b> ادوارد زوئیک</b> و با بازی <b>لئوناردو دی کاپریو</b>، <b>جنیفر کانلی</b>، <b>مایل شین</b> و<b> جایمن هانسو</b> محصول سال 2006 است. داستان فیلم درباره چند نفر است که به دنبال الماس می گردند. الماس خونین در سال 2007 در پنج بخش بهترین بازیگر نقش اصلی( لئوناردو دی کاپریو )، بهترین بازیگر نقش مکمل( جایمن هانسو )، بهترین تدوین فیلم، بهترین تدوین صدا و بهترین میکس صدا نامزد جایزه اسکار شد. دی کاپریو:" زندگی در موزامبیک بسیار سخت است از ایدز و بیماری گرفته تا فقر، اما چیز جالبی که در آن کشور پیدا کردم شادی مردم بود، آنها هرشب به خیابان ها آمده و به بهانه های مختلف می رقصند".</p>
      <p>
        <b>9. تایتانیک"Titanic"</b>
      </p>
      <p>
        <b>امتیاز: 7.8/10</b>
      </p>
      <p><b>امتیاز نقد:</b> <b>75</b></p>
      <figure>
        <img src="https://www.bultannews.com/files/fa/news/1398/8/23/1196995_458.jpg"/>
      </figure>
      <p>درام رمانتیک <b>تایتانیک</b> به کارگردانی<b> جیمز کامرون</b> و با بازی<b> لئوناردو دی کاپریو</b> و <b>کیت وینسلت</b> محصول سال 1997 است. داستان فیلم درباره عشق یک دختر جوان و پولدار هفده ساله به یک پسر هنرمند و فقیر در کشتی تایتانیک است. شهرت دی کاپریو در واقع بعد از بازی در این فیلم آغاز شد. دی کاپریو، وینسلت و کامرون بعد از اینکه متوجه شدند بازمانده تایتانیک برای گذران زندگی مجبور به فروش یادگاری هایش شده است هزینه های او را متقبل شدند. تایتانیک در یازده بخش بهترین موسیقی متن، بهترین ترانه، بهترین فیلم، بهترین کارگردانی، بهترین فیلمبرداری، بهترین طراحی لباس، بهترین تدوین فیلم، بهترین تدوین صدا، بهترین جلوه های بصری، بهترین صدابرداری و بهترین کارگردان هنری برنده جایزه اسکار شد. همچنین کیت وینسلت نامزد جایزه اسکار شد. دی کاپریو: قبل از بازی در تایتانیک قصد داشتم تا مدتی از بازیگری کناره گیری کنم اما این فیلم از جنبه های مختلفی زندگی مرا تحت تاثیر قرار داد.</p>
      <p>
        <b>10. «چه چیزی گیلبرت گریپ را آزار می دهد»" What's Eating Gilbert Grape"</b>
      </p>
      <p>
        <b>امتیاز: 7.8/10</b>
      </p>
      <p><b>امتیاز نقد:</b> <b>73</b></p>
      <figure>
        <img src="https://www.bultannews.com/files/fa/news/1398/8/23/1196998_934.jpg"/>
      </figure>
      <p>درام <b>چه چیزی گیلبرت گریپ را آزار می‌دهد</b> به کارگردانی<b> لاسه هالستروم</b> و با نقش آفرینی <b>جانی دپ</b>،<b> جولیت لوئیس</b> و <b>لئوناردو دی‌کاپریو</b> محصول سال 1993 است. داستان فیلم درباره زندگی گیلبرت است که بعد از مرگ پدرش مسئولیت حمایت از برادر و مادر افسرده اش را برعهده دارد. لئوناردو دی‌کاپریو برای این فیلم نامزد دریافت جایزه گلدن گلوب و اسکار بهترین بازیگر نقش مکمل مرد شد. دی کاپریو درباره بازی در چه چیزی گیلبرت گریپ را آزار می‌دهد گفته است" بازی در این فیلم جزئی از لحظات شاد زندگی ام بود. دقیقا نمی دانستم که قرار است برای فیلمبرداری به کجا برویم و چه کاری انجام دهیم اما برای این فیلم زحمت زیادی کشیدم و وقتی که موفق شدم انگار باری از دوشم برداشته شده بود.</p>
      <p> </p>
      <p>منبع: <b>سلام سینما</b></p>
    </article>
  </body>
</html>