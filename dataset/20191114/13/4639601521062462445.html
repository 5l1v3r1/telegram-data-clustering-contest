<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/society/rekor-mettegrafon-efetos-sta-aei-dektes-pano-apo-9-000-aitiseis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T13:36:27+00:00"/>
    <meta property="og:title" content="Ρεκόρ μεττεγραφών εφέτος στα ΑΕΙ – Δεκτές πάνω από 9.000 αιτήσεις"/>
    <meta property="og:description" content="Αριθμός ρεκόρ καταγράφεται στις μετεγγραφές στα ΑΕΙ (με την επιπλέον δυνατότητα μετεγγραφών από περιφερειακά πρώην ΤΕΙ σε κεντρικά πανεπιστήμια της χώρας) καθώς από τις συνολικά 10.753 σχετικές αιτήσεις οι 9.302 γίνονται από το υπουργείο Παιδείας δεκτές"/>
  </head>
  <body>
    <article>
      <h1>Ρεκόρ μεττεγραφών εφέτος στα ΑΕΙ – Δεκτές πάνω από 9.000 αιτήσεις</h1>
      <h2>Αριθμός ρεκόρ καταγράφεται στις μετεγγραφές στα ΑΕΙ (με την επιπλέον δυνατότητα μετεγγραφών από περιφερειακά πρώην ΤΕΙ σε κεντρικά πανεπιστήμια της χώρας) καθώς από τις συνολικά 10.753 σχετικές αιτήσεις οι 9.302 γίνονται από το υπουργείο Παιδείας δεκτές</h2>
      <address><time datetime="2019-11-14T13:36:27+00:00">14 Nov 2019, 13:36</time> by <a rel="author">ΤοΒΗΜΑ Team</a></address>
      <p>Κατά 2.065 άτομα αυξάνονται φέτος οι αριθμοί των μετεγγραφομένων φοιτητών μεταξύ ΑΕΙ της χώρας, με τα κεντρικά οικονομικά πανεπιστήμια να «στενάζουν» καθώς εισάγονται στα προγράμματα τους πολλοί φοιτητές με βαθμούς αρκετά κάτω από τη βαθμολογική βάση.</p>
      <p>Αριθμός ρεκόρ καταγράφεται έτσι στις μετεγγραφές στα ΑΕΙ (με την επιπλέον δυνατότητα μετεγγραφών από περιφερειακά πρώην ΤΕΙ σε κεντρικά πανεπιστήμια της χώρας) και συνολικά 10.753 σχετικές αιτήσεις από τις οποίες οι 9.302 γίνονται από το υπουργείο Παιδείας δεκτές.</p>
      <p>
        <a href="https://www.in.gr/2019/11/14/economy/makedonika-proionta-ti-allazei-sto-sima-oste-na-ta-diaforopoiei-apo-ayta-ton-skopion/">Μακεδονικά προϊόντα : Τι αλλάζει στο σήμα ώστε να τα διαφοροποιεί από αυτά των Σκοπίων</a>
      </p>
      <p>Το υπουργείο Παιδείας ενημέρωσε σχετικά τους ενδιαφερόμενους ότι τα αποτελέσματα των ηλεκτρονικών αιτήσεων μετεγγραφών είναι διαθέσιμα από σήμερα Πέμπτη μέσω της ηλεκτρονικής εφαρμογής Μετεγγραφών 2019, οπότε και οι ενστάσεις-αιτήσεις θεραπείας θα υποβάλλονται μέσω αυτής από την Παρασκευή 15 Νοεμβρίου έως και την Πέμπτη 21 Νοεμβρίου 2019.</p>
      <h3>Υποβλήθηκαν 10.573 αιτήσεις</h3>
      <p>Συγκεκριμένα, υποβλήθηκαν 10.753 αιτήσεις με μοριοδοτούμενους λόγους (κοινωνικά και οικονομικά κριτήρια), από τις οποίες 70 υποβλήθηκαν από φοιτητές που έχουν εισαχθεί στα ΑΕΙ με την ειδική κατηγορία των Ελλήνων Πολιτών Μουσουλμανικής Μειονότητας της Θράκης, 147 από φοιτητές οι οποίοι δήλωσαν ότι εμπίπτουν στις κατηγορίες της παραγράφου 8 του άρθρου 21 του ν. 4332/2015, όπως τροποποιήθηκε και ισχύει, και οι υπόλοιπες 10.536 από φοιτητές οι οποίοι δήλωσαν ότι πληρούν κοινωνικά και οικονομικά κριτήρια.</p>
      <p>Επιπλέον, υποβλήθηκαν 3883 αιτήσεις από αδελφούς προπτυχιακούς φοιτητές οι οποίοι πληρούν τους όρους και τις προϋποθέσεις του στοιχείου ε) της παρ. 8 του ν.4332/2015, όπως τροποποιήθηκε και ισχύει.</p>
      <p>Μετεγγράφονται:</p>
      <p>α) 5434 φοιτητές με μοριοδοτούμενους λόγους (κοινωνικά και οικονομικά κριτήρια), εκ των οποίων οι 145 είναι οι δικαιούχοι της υποπαραγράφου β της παρ. 8 του άρθρου 21 του ν. 4332/2015 όπως τροποποιήθηκε και ισχύει, και οι 50 είναι Έλληνες πολίτες της Μουσουλμανικής Μειονότητας της Θράκης, και</p>
      <p>β) 3868 αδελφοί προπτυχιακοί φοιτητές.</p>
      <p>Επιπλέον υποβλήθηκαν 52 αιτήσεις από φοιτητές κυπριακής καταγωγής, εκ των οποίων κρίθηκαν επιτυχόντες οι 31.</p>
      <p>Οι ενδιαφερόμενοι μπορούν να συνδεθούν στην ειδική εφαρμογή με τους κωδικούς με τους οποίους υπέβαλαν την αίτησή τους μέσω του σχετικού συνδέσμου https://transfer.it.minedu.gov.gr ή μέσω της κεντρικής ιστοσελίδας του Υπουργείου Παιδείας και Θρησκευμάτων από σχετικό σύνδεσμο.</p>
      <p>Να θυμίσουμε ότι πέρυσι συνολικά υποβλήθηκαν 8.412 αρχικές αιτήσεις μετεγγραφής με μοριοδοτούμενα κριτήρια, εκ των οποίων έγιναν δεκτές 4.675, δηλ. ποσοστό 55,58%, και 2.562 ενστάσεις-αιτήσεις θεραπείας, εκ των οποίων έγιναν δεκτές 799, δηλ. ποσοστό 31,18%.</p>
      <p>Επιπλέον στις παραπάνω υποβλήθηκαν 83 αιτήσεις μετεγγραφής με μοριοδοτούμενα κριτήρια από Έλληνες Πολίτες Μουσουλμανικής Μειονότητας της Θράκης, εκ των οποίων έγιναν δεκτές 49 αιτήσεις δηλ. ποσοστό 59% και 19 αιτήσεις θεραπείας από τις οποίες οι 13 έγιναν δεκτές, δηλαδή ποσοστό 68,42%.</p>
      <p>Συνολικά, κατά το ακαδημαϊκό έτος 2018-2019, με τη διαδικασία των μοριοδοτούμενων κριτηρίων υποβλήθηκαν 8495 αιτήσεις, έγιναν δεκτές 5.536 (4724 αρχικές αιτήσεις + 812 ενστάσεις), δηλαδή ποσοστό 65,17%.</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
    </article>
  </body>
</html>