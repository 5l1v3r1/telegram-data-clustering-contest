<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982331_je-to-vonku-v-priateloch-bol-jeden-z-hercov-naozaj-zalubeny-do-kolegyne"/>
    <meta property="og:site_name" content="markíza"/>
    <meta property="article:published_time" content="2019-11-14T13:50:00+00:00"/>
    <meta property="og:title" content="Je to vonku! V Priateľoch bol jeden z hercov naozaj zaľúbený do kolegyne"/>
    <meta property="og:description" content="A vraj sa cez to doteraz úplne nepreniesol."/>
  </head>
  <body>
    <article>
      <h1>Je to vonku! V Priateľoch bol jeden z hercov naozaj zaľúbený do kolegyne</h1>
      <h2>A vraj sa cez to doteraz úplne nepreniesol.</h2>
      <address><time datetime="2019-11-14T13:50:00+00:00">14 Nov 2019, 13:50</time> by <a rel="author">zv</a></address>
      <p>Hrali zaľúbencov Chandlera a Monicu, ktorí si v seriáli Priatelia povedali áno a na záver si preto, lebo nemohli mať vlastné deti, adoptovali dvojičky. Po 25 rokoch od premiéry legendárneho seriálu sa dostala na verejnosť informácia, že Matthew Perry mal aj v reálnom živote ku svojej kolegyni Courteney Cox blízko, píše <a href="https://www.dailymail.co.uk/tvshowbiz/article-7682611/Matthew-Perry-love-Courteney-Cox.html">MailOnline.</a></p>
      <p>Zdroj Us Weekly tvrdí, že Matthew (50) bol do Courteney (55) skutočne zamilovaný a odteraz sa cez to úplne nepreniesol... Dvojica si nedávno spolu vyrazila na obed a herečka k spoločnej fotke napísala, že je šťastná, že sú skutoční priatelia.</p>
      <figure>
        <embed-post data-src="https://www.instagram.com/p/B4lRJHXjgnT" data-service="Instagram"/>
      </figure>
      <p>Zdroj:Instagram/courteneycoxofficial</p>
      <p>Informácia o tajnej láske sa dostalo von po tom, čo sa dlhodobo špekuluje, že herci z Priateľov pracujú na novom spoločnom projekte. Jennifer Aniston sa vyjadrila, že pokračovanie seriálu sa konať nebude, no je pravda, že sa chystá niečo iné.</p>
      <p>V poslednom období sa totiž partička stretáva naozaj často, z čoho sú ich fanúšikovia viac ako nadšení.</p>
      <figure>
        <embed-post data-src="https://www.instagram.com/p/B3o8vWDhlOh" data-service="Instagram"/>
      </figure>
      <p>Zdroj:Instagram/jenniferaniston</p>
      <p>Courteney bola vydatá za Davida Arquetta v rokoch 1999 až 2013 a momentálne randí s rockovou hviezdou Johnym McDaidom. Matthew mal v minulosti najvážnejšie známosti Yasmine Bleeth, Juliu Roberts a Lizzy Caplan.</p>
      <p>O tom, že by medzi Chandlerom a Monicou bolo niekedy niečo viac aj v reálnom živote, sa nikdy nehovorilo.</p>
    </article>
  </body>
</html>