<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/684234/sto-ktirio-tou-polytechneiou-metanastes-apo-tin-katalipsi-boumpou"/>
    <meta property="og:site_name" content="enikos.gr"/>
    <meta property="article:published_time" content="2019-11-14T13:13:00+00:00"/>
    <meta property="og:title" content="Στο Πολυτεχνείο μετανάστες από την κατάληψη της Μπουμπουλίνας"/>
    <meta property="og:description" content="Στο κτίριο Γκίνη του Πολυτεχνείου βρίσκονται περίπου 50 μετανάστες που διέμεναν σε κατειλημμένο κτίριο στην οδό Μπουμπουλίνας..."/>
  </head>
  <body>
    <article>
      <h1>Στο Πολυτεχνείο μετανάστες από την κατάληψη της Μπουμπουλίνας</h1>
      <address>
        <time datetime="2019-11-14T13:13:00+00:00">14 Nov 2019, 13:13</time>
      </address>
      <p>Στο κτίριο Γκίνη του Πολυτεχνείου βρίσκονται περίπου 50 μετανάστες που διέμεναν σε κατειλημμένο κτίριο στην οδό Μπουμπουλίνας το οποίος εκκενώθηκε το πρωί της Τρίτης από την αστυνομία. Σύμφωνα με πληροφορίες, οι μετανάστες που διέμεναν στην κατάληψη της οδού Μπουμπουλίνας μεταφέρθηκαν στη Διεύθυνση Αλλοδαπών Αττικής και στη συνέχεια επιβιβάστηκαν σε λεωφορεία, υπό την ευθύνη του Διεθνούς Οργανισμού Μετανάστευσης. Θα μεταφέρονταν σε δομές της ηπειρωτικής χώρα, και κάποιοι εξ αυτών στην Αμυγδαλέζα.</p>
      <p>Σε ανακοίνωσή τους που αναρτήθηκε σε ιστοσελίδα του αντιεξουσιαστικού χώρου, οι μετανάστες αναφέρουν ότι αρνήθηκαν να κατευθυνθούν στην Αμυγδαλέζα ή σε περιοχές μακριά από την πρωτεύουσα και τότε όπως καταγγέλλουν τους "άφησαν στη μέση του πουθενά".</p>
      <p>"Τα 4 λεωφορεία κατευθύνονταν προς το στρατόπεδο της Αμυγδαλέζας. Όταν συνειδητοποιήσαμε που μας πήγαιναν, αρνηθήκαμε να κατέβουμε από τα λεωφορεία, όλοι, όλες και όλα. Αρνηθήκαμε επειδή γνωρίζουμε τις συνθήκες εκεί, κάνεις δε θα ήθελε να μείνει πάνω από 24 ώρες σε αυτό το μέρος. Περάσαμε τη νύχτα χωρίς φαΐ και νερό, στο σκοτάδι" αναφέρουν μεταξύ άλλων.</p>
      <p>"Εμείς που ήμασταν στα 2 λεωφορεία που θα πήγαιναν στη Θεσσαλονίκη αρνηθήκαμε να επαναπροωθηθούμε και τους ρωτήσαμε γιατί να πάμε εκεί.</p>
      <p>Απάντησαν ότι θα έπρεπε να μας βάλουν σε κάποιου είδους φυλακή έτσι κι αλλιώς καθώς είχαμε διαπράξει ρευματοκλοπή και ότι θα μας μετέφεραν σε απόσταση 5 ωρών απ’ την Αθήνα. Πήραμε θέση συλλογικά ενάντια σ’ αυτήν την απόφαση. Είπαν ότι θα μας οδηγούσαν πίσω στην Αθήνα αλλά στην πραγματικότητα μας άφησαν στη μέση του πουθενά, 10 χιλιόμετρα από το κοντινότερο μέτρο και μας είπαν να περπατήσουμε μέσα στη βροχή" σημειώνουν μεταξύ άλλων και προσθέτουν: "Τώρα είμαστε πίσω στην Αθήνα, δεν έχουμε στέγη και έχουμε έρθει στο Πολυτεχνείο γιατί ξέρουμε ότι θα βρούμε κόσμο εδώ που θα μας υποστηρίξει. Χρειαζόμαστε αυτήν την υποστήριξη τώρα, καθώς δε ξέρουμε τι πρόκειται να συμβεί – ειδικά αν οι μπάτσοι έρθουν να μας πιάσουν, δε ξέρουμε τι θα μας κάνουν".</p>
      <related>
        <h4>σχετικά άρθρα</h4>
        <a href="http://www.enikos.gr/society/684159/drakonteia-metra-asfaleias-gia-to-polytechneio-5000-astynomikoi-d%0A%20%20%20%20%0A"/>
        <a href="http://www.enikos.gr/society/684154/ston-peiraia-eftasan-347-prosfyges-kai-metanastes-apo-mytilini-ka%0A%20%20%20%20%0A"/>
        <a href="http://www.enikos.gr/society/684070/paremvasi-ieronymou-gia-to-prosfygiko-i-tourkia-ekviazei-tin-ella%0A%20%20%20%20%0A"/>
        <a href="http://www.enikos.gr/society/684011/evropaiko-elegktiko-synedrio-i-ee-den-diacheiristike-me-apotelesm%0A%20%20%20%20%0A"/>
        <a href="http://www.enikos.gr/society/683928/prytanis-apth-anoichto-panepistimio-stin-koinonia-kai-kleisto-sti%0A%20%20%20%20%0A"/>
        <a href="http://www.enikos.gr/society/683875/se-epifylaki-i-elas-enopsei-polytechneiou-drakonteia-metra-me-500%0A%20%20%20%20%0A"/>
        <a href="http://www.enikos.gr/society/683880/to-apth-den-anastellei-ti-leitourgia-tou-organonei-ekdilosi-stin-%0A%20%20%20%20%0A"/>
        <a href="http://www.enikos.gr/society/683784/afti-einai-i-katalipsi-sta-exarcheia-pou-ekkenothike-apo-tin-asty%0A%20%20%20%20%0A"/>
        <a href="http://www.enikos.gr/society/683725/se-etoimotita-i-elas-enopsei-polytechneiou-synagermos-gia-epithes%0A%20%20%20%20%0A"/>
      </related>
    </article>
  </body>
</html>