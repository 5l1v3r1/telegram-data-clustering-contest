<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/597300/kairos-na-fygei-o-emeri"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T13:00:00+00:00"/>
    <meta property="og:title" content="«Καιρός να φύγει ο Έμερι»"/>
    <meta property="og:description" content="Μία από τις δυσκολότερες περιόδους της σύγχρονης Ιστορίας της, περνάει η Αρσεναλ. Οι «κανονιέρηδες» δεν πείθουν με τις εμφανίσεις τους και ήδη έχει τεθεί..."/>
  </head>
  <body>
    <article>
      <h1>«Καιρός να φύγει ο Έμερι»</h1>
      <address><time datetime="2019-11-14T13:00:00+00:00">14 Nov 2019, 13:00</time> by <a rel="author">Sigmalive/Sports</a></address>
      <p>Μία από τις δυσκολότερες περιόδους της σύγχρονης Ιστορίας της, περνάει η Αρσεναλ. Οι «κανονιέρηδες» δεν πείθουν με τις εμφανίσεις τους και ήδη έχει τεθεί θέμα παραμονής του Ουνάϊ Εμερι. Οπως φαίνεται, οι διοικούντες τον σύλλογο του Λονδίνου, έχουν δώσει... σιωπηλή διορία μερικών εβδομάδων στον Ισπανό τεχνικό, προκειμένου να βελτιωθεί η ομάδα, όμως ο Εμανουέλ Πετί φαίνεται πως διαφωνεί με αυτήν την επιλογή.<br/> <br/>Και η άποψη του Γάλλου έχει βαρύνουσα σημασία, δεδομένου πως αποτελεί έναν από τους σημαντικότερους ποδοσφαιριστές που φόρεσαν την φανέλα των «κανονιέρηδων» την τελευταία 20ετία.<br/> <br/>«Πιστεύω πως είναι καιρός να φύγει από την Αρσεναλ ο Ουνάϊ Εμερι», δήλωσε χαρακτηριστικά ο Πετί στην «Daily Mail» και πρόσθεσε: «Τα αποτελέσματα δεν είναι καθόλου καλά. Δεν αναγνωρίζω την ομάδα. Τώρα, μοιάζει με μία ομάδα μεσαίου επιπέδου, χωρίς έμπνευση και δημιουργικότητα. Και δεν νομίζω ότι αυτό είναι αποκλειστική ευθύνη των παικτών. Η γνώμη μου είναι, πως οι περισσότεροι παίκτες έχουν εγκαταλείψει τον Εμερι. Οπότε, είναι καιρός να φύγει»...</p>
    </article>
  </body>
</html>