<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547265.html/%D8%B7%D8%B1%D8%AD-%D8%A7%D8%B9%D8%AA%D9%84%D8%A7%DB%8C-%D8%A8%D8%B3%DB%8C%D8%AC-%D8%AF%D8%B1-%D8%AA%D8%AD%D9%82%D9%82-%D9%85-%D9%84%D9%81%D9%87-%D9%87%D8%A7%DB%8C-%D8%A8%DB%8C%D8%A7%D9%86%DB%8C%D9%87-%DA%AF%D8%A7%D9%85-%D9%85-%D8%AB%D8%B1-%D8%A7%D8%B3%D8%AA--%D8%A7%DB%8C%D8%AC%D8%A7%D8%AF-%D8%B9%D9%85%D9%82-%D8%A7%D8%B3%D8%AA%D8%B1%D8%A7%D8%AA%DA%98%DB%8C%DA%A9-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D9%85%D9%87%D9%85%D8%AA%D8%B1%DB%8C%D9%86-%D8%B1%D8%A7%D9%87%D8%A8%D8%B1%D8%AF-%D8%A8%D8%B3%DB%8C%D8%AC-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:13:00+00:00"/>
    <meta property="og:title" content="طرح اعتلای بسیج در تحقق مؤلفه‌های بیانیه گام مؤثر است/ ایجاد عمق استراتژیک برای انقلاب اسلامی مهمترین راهبرد بسیج است"/>
    <meta property="og:description" content="جانشین فرمانده سپاه روح الله استان مرکزی گفت: ایجاد عمق استراتژیک برای حفظ، توسعه، تعمیق انقلاب اسلامی در داخل کشور مهمترین راهبرد بسیج است که باید به آن توجه کرد."/>
  </head>
  <body>
    <article>
      <h1>طرح اعتلای بسیج در تحقق مؤلفه‌های بیانیه گام مؤثر است/ ایجاد عمق استراتژیک برای انقلاب اسلامی مهمترین راهبرد بسیج است</h1>
      <h2>جانشین فرمانده سپاه استان مرکزی:</h2>
      <address>
        <time datetime="2019-11-14T12:13:00+00:00">14 Nov 2019, 12:13</time>
      </address>
      <p>جانشین فرمانده سپاه روح الله استان مرکزی گفت: ایجاد عمق استراتژیک برای حفظ، توسعه، تعمیق انقلاب اسلامی در داخل کشور مهمترین راهبرد بسیج است که باید به آن توجه کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://diyareaftab.ir/">دیار آفتاب</a>؛ سرهنگ محسن گلشن زاده جانشین فرمانده سپاه روح الله استان مرکزی امروز در دوره توانمند سازی طرح اعتلای بسیج فرهنگیان استان مرکزی گفت: معلمی شغل انبیاست و در احادیث داریم که خداوند متعال هم معلم بودند. مسئولیت معلمی شغل بسیار سنگینی است.</p>
      <p>گلشن زاده با اشاره به طرح اعتلای بسیج، اظهار کرد: طرح اعتلا در بسیج از همان ابتدا مطرح بوده ولی با توجه به اینکه بیانیه گام دوم انقلاب اسلامی توسط مقام معظم رهبری صادر شد طرح اعتلا قابل اهمیت تر شد چراکه یکی از مهمترین دلایل صدور بیانیه گام دوم انقلاب کم کاری ها بود که بسیجیان هم مشمول این کم کاری ها می شدند چراکه در برخی مقاطع در انقلاب اسلامی کم کاری کرده ایم و لذا بیانیه گام دوم این تلنگر را ویژه به بسیجیان می زند که باید به فکر باشیم.</p>
      <p>وی ادامه داد: طرح اعتلا می تواند در تحقق برخی از مؤلفه های بیانیه گام دوم بسیار مؤثر باشد و باید از این فرصت استفاده کرد.</p>
      <p>جانشین فرمانده سپاه روح الله استان مرکزی بیان کرد: امروز نباید نسبت به آرمان ها و ارزش های انقلاب اسلامی بی تفاوت باشیم باید نسل جوانی تربیت کنیم که نسبت به آینده انقلاب اسلامی احساس مسئولیت کند و لذا امروز مسئولیت های سنگینی بر دوش بسیجیان است.</p>
      <p>وی با اشاره به اینکه جایگاه شهدا در انقلاب اسلامی بسیار بالاست و ما امروز وارثان شهدا هستیم و باید این جایگاه والا را برای نسل نوجوان و جوان کشور تبیین کنیم افزود: بسیجیان در قبال شهدا مسئولیت های بسیار سنگینی دارند و لذا با طرح های اعتلا در بسیج باید هنرمان این باشد که سایر آحاد مردم را پای کار بیاوریم.</p>
      <p>گلشن زاده با تاکید بر اینکه نقش هدایت گری  در طرح های اعتلای بسیج بسیار ملموس است بیان کرد: اگر بتوانیم قشر مورد نظر را به خوبی هدایت کنیم قطعاً در پیشبرد اهداف و آرمان های انقلاب اسلامی مؤثر خواهیم بود.</p>
      <p>جانشین فرمانده سپاه روح الله استان مرکزی با اشاره به اینکه آموزش و پرورش سنگ بنای آینده کشور است و اگر قرار است انقلاب اسلامی حرکت کند باید این حرکت توسط آموزش و پرورش انجام شود ادامه داد: این موضوع همت معلمان و دانش آموزان را می طلبد که قطعا با توجه به سابقه ای درخشان که موجود است این موضوع محقق خواهد شد.</p>
      <p>وی اضافه کرد: اما این ایام مصادف شده با هفته بسیج و آن چیزی که بسیار مهم است توجه به راهبردهای بسیج است که باید در آموزش و پرورش به آنها توجه شود.</p>
      <p>گلشن زاد گفت: ایجاد عمق استراتژیک برای حفظ، توسعه، تعمیق انقلاب اسلامی در داخل کشور مهمترین راهبرد بسیج است که باید به آن توجه کرد.</p>
      <p>جانشین فرمانده سپاه روح الله استان مرکزی با بیان اینکه حفظ و تقویت انقلاب اسلامی بسیار مورد تاکید بسیج است افزود: بسیج باید این را به عنوان راهبردی اصلی خود بداند و همواره به آن توجه داشته باشد.</p>
      <p>وی خاطرنشان کرد: امروز به برکت نهضت و تفکر امام که در دنیا راه اندازی شده در اقصی نقاط دنیا دوستداران انقلاب اسلامی از این انقلاب مهدوی دفاع می کنند که یک نمونه آن شیخ زکزاکی است که علیرغم اینکه در اسارت است از آرمان ها و ارزش های انقلاب اسلامی دفاع می کند.</p>
      <p>انتهای پیام/</p>
    </article>
  </body>
</html>