<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/le-mans-66-ford-ferrari-film-recenzie-174605.html"/>
    <meta property="og:site_name" content="Auto Bild"/>
    <meta property="article:published_time" content="2019-11-14T12:04:32+00:00"/>
    <meta property="og:title" content="Filmul Le Mans ’66 este atât de captivant încât nu ai vrea să se termine niciodată"/>
    <meta property="og:description" content="Legendara dispută Ford-Ferrari a anilor '60 și-a făcut loc pe marile ecrane: Le Mans '66 este probabil cel mai bun film cu mașini al acestui an."/>
  </head>
  <body>
    <article>
      <h6 class="kicker">Recenzie</h6>
      <h1>Filmul Le Mans ’66 este atât de captivant încât nu ai vrea să se termine niciodată</h1>
      <address><time datetime="2019-11-14T12:04:32+00:00">14 Nov 2019, 12:04</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/le-mans-66-film-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/le-mans-66-film-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/le-mans-66-film-0.jpg"/>
        </figure>
      </slideshow>
      <p>
        <b>Legendara dispută Ford-Ferrari a anilor ’60 și-a făcut loc pe marile ecrane: Le Mans ’66 este probabil cel mai bun film cu mașini al acestui an.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/filme-cu-masini-netflix-161215.html">Ce filme cu mașini poți vedea pe Netflix</a>
      </p>
      <p>
        <a href="https://www.auto-bild.ro/stiri/copil-de-10-ani-filmat-la-oradea-timp-ce-conduce-un-bolid-accelereaza-gata-ca-mi-e-frica-cu-tine-173396.html">Copil de 10 ani, filmat la Oradea în timp ce conduce un bolid</a>
      </p>
      <p>Una dintre cele mai așteptate producții cinematografice ale anului 2019 se pregătește pentru debutul pe marile ecrane. Noi am avut ocazia să-l vizionăm în avanpremieră și ne facem datoria de a-l relata.</p>
      <p>Le Mans ’66 urmează povestea din spatele uneia dintre cele mai spectaculoase dispute din industria auto: Ford vrea să-și crească popularitatea, așa că decide să câștige cursa de anduranță de la Le Mans, dominată la acea vreme de Ferrari. După o încercare eșuată de a cumpăra producătorul italian, americanii decid să-și proiecteze singuri mașina de curse, cu ajutorul lui Carroll Shelby (rol interpretat de Matt Damon).</p>
      <figure>
        <img src="https://www.auto-bild.ro/wp-content/uploads/2019/11/le-mans-66-film-2.jpg"/>
      </figure>
      <p>Fără să se abată de la firul principal al poveștii, filmul pune accent pe relația dintre Shelby și Ken Miles (Christial Bale), un pilot de curse britanic cunoscut atât pentru calitățile sale pe circuit, cât și pentru caracterul său dificil. Colaborarea dintre cei doi a dat naștere modelului GT40, o mașină de curse ale cărei performanțe au devenit legendare și al cărei concept a fost reiterat de două ori până acum de Ford.</p>
      <p>Scenariul reușește să îmbine cu succes întâmplările adevărate cu momente romanticizate, reușind astfel să creeze un tablou idilic al anilor ’60. Unul care are drept „coloană sonoră” principală sunet de motor V8 împins până la 7.000 de rotații pe minut, redat suficient de puternic încât să facă scaunele din cinematograf să vibreze.</p>
      <figure>
        <img src="https://www.auto-bild.ro/wp-content/uploads/2019/11/le-mans-66-film-1.jpg"/>
      </figure>
      <p>Le Mans ’66 te face să vrei să-l vezi din nou și din nou, nu pentru că firul poveștii ar fi greu de urmat, ci pentru că îți dorești în sinea ta să te reîntorci, chiar și doar ca privitor, în acele vremuri.</p>
    </article>
  </body>
</html>