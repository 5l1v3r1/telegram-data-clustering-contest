<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903724/-chelsea-bankzitter-giroud-kiest-het-hazenpad-en-gaat-naar-itali-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T12:45:00+00:00"/>
    <meta property="og:title" content="'Chelsea-bankzitter Giroud kiest het hazenpad en gaat naar Italië'"/>
    <meta property="og:description" content="De kans is groot dat Olivier Giroud deze winter de overstap maakt naar Internazionale. De Franse spits is bij Chelsea op een zijspoor beland en wil in Italië weer aan voetballen toekomen met het oog op het WK van komende zomer."/>
  </head>
  <body>
    <article>
      <h1>'Chelsea-bankzitter Giroud kiest het hazenpad en gaat naar Italië'</h1>
      <address>
        <time datetime="2019-11-14T12:45:00+00:00">14 Nov 2019, 12:45</time>
      </address>
      <p>
        <b>De kans is groot dat Olivier Giroud deze winter de overstap maakt naar Internazionale. De Franse spits is bij Chelsea op een zijspoor beland en wil in Italië weer aan voetballen toekomen met het oog op het WK van komende zomer.</b>
      </p>
      <p>Bij Internazionale kan Giroud herenigd worden met Antonio Conte, de man waarmee hij prettig samenwerkte bij Chelsea. Volgens <i>La Gazetta dello Sport</i> staan Inter, Conte en Giroud positief tegenover een winterse deal.</p>
      <p>De Italiaanse grootmacht kent personele problemen in de aanvalslinie nu Alexis Sanchez een zware blessure heeft opgelopen. Romelu Lukaku en Lautaro Martinez moesten de afgelopen weken de kar trekken bij de ploeg van Conte.</p>
      <p>In Londen is Giroud op dit moment de derde keuze van Frank Lampard nu zowel Tammy Abraham als Michy Batshuayi de voorkeur krijgen. Het contract van Giroud loopt komende zomer af en dus zou Inter hem voor slechst zeven miljoen euro kunnen oppikken in de Engelse hoofdstad.</p>
    </article>
  </body>
</html>