<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_povernennya-donbasu-v-ukrayinu-trivatime-dovgo-ekspert/938109"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:32:00+00:00"/>
    <meta property="og:title" content="Повернення Донбасу в Україну триватиме довго - експерт"/>
    <meta property="og:description" content="Швидко повернути окуповані території Донецької та Луганської областей не вийде. Це тривала історія. Необхідно враховувати ставлення місцевих мешканців до України в цілому. Про це Gazeta.ua розповів виконавчий директор Українського інституту майбутнього Віктор Андрусів, коментуючи нещодавно ..."/>
  </head>
  <body>
    <article>
      <h1>Повернення Донбасу в Україну триватиме довго - експерт</h1>
      <address><time datetime="2019-11-14T12:32:00+00:00">14 Nov 2019, 12:32</time> by <a rel="author">Маріанна ЖОГАН</a></address>
      <figure>
        <img src="https://static2.gazeta.ua/img2/cache/preview/938/938109_w_300.jpg?v=0"/>
        <figcaption>Швидких рішень приєднання в стилі "швидко-швидко до весни" бути не може, вважає Віктор Андрусів</figcaption>
      </figure>
      <p>Швидко повернути окуповані території Донецької та Луганської областей не вийде. Це тривала історія. Необхідно враховувати ставлення місцевих мешканців до України в цілому.</p>
      <p>Про це <a href="https://gazeta.ua/">Gazeta.ua</a> розповів виконавчий директор Українського інституту майбутнього <b>Віктор Андрусів, </b>коментуючи нещодавно проведене дослідження Українського інституту майбутнього і "Дзеркала тижня. Україна" за допомогою компанії "Нью Імі дж Маркетинг Груп" серед мешканців окупованих територій.</p>
      <p>"Ключовий висновок дуже простий: повернення окупованих територій тривала історія. Швидких рішень приєднання в стилі "швидко-швидко до весни" бути не може. Треба враховувати ставлення до України на захопленій частині Донбасу і думати як це змінити", - сказав Андрусів.</p>
      <p>В українській політиці ця інформація протверезить тих, хто будує стратегії досягненню миру. В цьому було завдання цієї інформації. На наше переконання, даним можна повністю довіряти.</p>
      <p>Від опитування не може бути ніяких наслідків — ані позитивних, ані негативних. Може змінитися лише політика мирної реінтеграції. Ігнорувати ці дані не можна. Ніхто не брав до уваги настрої на окупованих територіях. Тепер доведеться ставити питання: що насправді думають всі ці люди?</p>
      <p>"Сподіваємося, на міжнародній арені теж станеться протверезіння. Не намагатимуться швидко "втюхати" Україні Донбас, забути все та зняти санкції з Росії. Це лише посилить Україну на міжнародній арені", - резюмував директор інституту майбутнього.</p>
      <blockquote>Більше <a href="https://gazeta.ua/articles/donbas/_bilshe-170-tisyach-zhiteliv-donbasu-otrimali-rosijski-pasporti-gubernator/938042">170 тисяч жителів Донецької і Луганської областей України отримали російські паспорти</a> в Ростовській області.</blockquote>
    </article>
  </body>
</html>