<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547312.html/%D8%AC%D9%87%D8%B4-%D8%A8%D8%B2%D8%B1%DA%AF-%D8%B4%D9%87%D8%B1-%D8%B3%D8%A7%D9%85%D9%86-%D8%A8%D8%A7-%D9%88%D8%AD%D8%AF%D8%AA-%D8%B4%D9%88%D8%B1%D8%A7-%D9%88-%D8%A7%D9%86%D8%AA%D8%AE%D8%A7%D8%A8-%D8%B4%D9%87%D8%B1%D8%AF%D8%A7%D8%B1-%D8%AA%D9%88%D8%A7%D9%86%D9%85%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:58:00+00:00"/>
    <meta property="og:title" content="جهش بزرگ شهر سامن با وحدت شورا و انتخاب شهردار توانمند"/>
    <meta property="og:description" content="در سال‌های اخیر اخبار مختلفی درباره عملکرد شهرداری و شوراها بیان‌شده و اختلافاتی که در بین شهرداری و شورا  وجود دارد از اخبار اصلی دراین‌باره است اما در این میان هستند شوراهایی که با تعامل شهردار و شورا توانسته‌اند هم کارنامه قابل قبولی داشته باشند و هم باعث پیشرفت هر چه بیشتر شهرشان شوند."/>
  </head>
  <body>
    <article>
      <h1>جهش بزرگ شهر سامن با وحدت شورا و انتخاب شهردار توانمند</h1>
      <h2>عصر همدان گزارش می‌دهد؛</h2>
      <address>
        <time datetime="2019-11-14T12:58:00+00:00">14 Nov 2019, 12:58</time>
      </address>
      <p>در سال‌های اخیر اخبار مختلفی درباره عملکرد شهرداری و شوراها بیان‌شده و اختلافاتی که در بین شهرداری و شورا وجود دارد از اخبار اصلی دراین‌باره است اما در این میان هستند شوراهایی که با تعامل شهردار و شورا توانسته‌اند هم کارنامه قابل قبولی داشته باشند و هم باعث پیشرفت هر چه بیشتر شهرشان شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/31835">عصر همدان</a>؛ شورای شهر یکی از مسائل مطرح‌شده در قانون اساسی بود که اجرای و سازوکار اجرایی در سال ۱۳۷۶ تدوین شد و در سال ۱۳۷۷ انتخابات نخستین دوره شورای اسلامی شهر و روستا انجام شد.</p>
      <p>شورای شهر به‌نوعی مجلس محلی است که وظیفه اصلی این مجلس انتخاب شهردار، تصویب بودجه و نظارت بر عملکرد شهرداری‌هاست.<br/>شورای اسلامی شهر سامن یکی از شوراهای موفقی است که توانسته‌اند با انتخاب شهردار در پیشرفت هرچه بیشتر شهر کمک کنند.</p>
      <p>
        <b>رئیس شورای شهر سامن: به شهردار نمره ۲۰ می دهم/تعامل شهردار و شورا ۱۰۰ درصد است</b>
      </p>
      <p>محمود بداغی رئیس شورای شهر سامن در گفت‌وگو با خبرنگار ما اظهار داشت: دوره پنجم شورای سامن ابتدای آقای بشری را به‌عنوان شهردار انتخاب کرد نزدیک به ۳۰ ماه وی در سمت شهرداری حضور داشت و با حضور وی در بخشداری مرکزی انتخاب شهردار جدید در دستور کار قرار گرفت.<br/>وی افزود: پس از بشری مدتی با سرپرست اداره شد و سپس عظیم باویسی به‌عنوان شهردار سامن انتخاب شد.</p>
      <p>رئیس شورای شهر سامن گفت: از روزی که آقای باویسی به‌عنوان شهردار انتخاب شد و خواسته و بیشترین تأکید شورا بر انجام کارهای زیر بنایی بود و بیان شد کارهایی انجام شود که اثرات آن به‌خوبی دیده شود، ازجمله آسفالت بلوار که پروژه سنگینی بود و شهردار حدود ۶ هزار تن آسفالت در طی یک ماه در چهار لاین ۹۰۰ متری را انجام داد.</p>
      <p>وی گفت: در هفته دولت سه پروژه در سامن کلنگ زنی شد و اعتبارات آنان تخصیص داده‌شده است و منتظر انتخاب پیمانکار آنان هستیم.</p>
      <p>بداغی تصریح کرد: این پروژه‌ها شامل بوستان ورودی سامن در سه هزار متر زمین که شامل سوغات سرا و بوستان کوچک است پروژه بسیار سنگین است و در مرحله اول ۵۰۰ میلیون اعتبار به آن تخصیص داده‌شده است.</p>
      <p>وی افزود: پروژه دیگر بحث رفع آب‌های سطحی در محله داله شهرک قائم است و با توجه به مشکلی که در این دو مکان وجود داشت علی‌الخصوص برای دفع در سیلاب‌ها ۵۰۰ میلیون اعتبار از ردیف اعتبار حوادث غیرمترقبه به آن تخصیص داده شد و این پروژه هم است همه مراحل را طی کرده و در پی جذب پیمانکار هستیم.</p>
      <p>رئیس شورای شهر سامن پروژه تپه مصلی است را دیگر پروژه کلنگ زنی شده در هفته دولت عنوان کرد و گفت: یک پروژه نیز شهرداری به دنبال آن است و نصب پل هوایی است و شهردار ۲۰۰ میلیون اعتبار برای آن گرفته است.</p>
      <p>وی گفت: تعامل شهردار و شورای شهر سامن ۱۰۰ درصد بوده است و اگر بخواهیم نمره به شهردار بدهم ۲۰ می‌دهم.</p>
      <p><b>عضو شورای شهر سامن: تعامل شورای شهر و شهرداری را ۱۰۰ درصد است</b><br/>لقمان خدابخشی یکی از اعضای شورای شهر سامن نیز در گفت‌وگو با خبرنگار ما اظهار داشت: شورای شهر و شهرداری سامن باهم تعامل خوبی داشته‌اند و یکی از پروژه‌ای اصلی انجام‌شده در این ماهه‌ای اخیر بحث آسفالت بلوار درون سامن بوده است.</p>
      <p>وی با اشاره به مشکلات شهر سامن بیان کرد: بحث درمانگاه سامن یکی از مشکلات مهم این شهر است که مردم به‌شدت ناراحت هستند و ساختمان ساخته‌شده است اما امکانات ندارد.</p>
      <p>خدابخشی وضعیت شهر زیرزمینی را یکی دیگر از مشکلات این شهر عنوان کرد و گفت: این بخش نیز که مشکلات خاص خود را داشته و مسائلی وجود دارد که بارها اعلام‌شده و در رسانه‌ها منتشرشده است.</p>
      <p>وی تعامل شورای شهر و شهرداری را ۱۰۰ درصد دانست و بیان کرد: و تا این مرحله شهرداری سامن خوب کارکرده و این دوره شورا شهرداران خوبی انتخاب‌شده‌اند و چه در زمان آقای بشری و چه آقای باویسی همکاری شورا و شهرداری بسیار عالی بوده است.</p>
      <p>عضو شورای شهر سامن افزود: در زمان آقای بشری کارهای فرهنگی بسیار خوبی در شهر انجام‌شده و آقای باویسی هم در کارهای عمرانی اقدامات مؤثری داشته است.</p>
      <p>وی با اختلافات شورا و شهرداری‌ها در شهرهای مختلف اشاره کرد و گفت: با توجه به اینکه صحبت‌هایی درباره این اختلافات شهرداران و شوراها مختلف صحبت‌هایی مطرح‌شده که شنیده می‌شود جلسات شورا هم تشکیل نمی‌شود شورای شهر و شهرداری سامن ارتباط خوبی باهم داشته و حداقل هفته‌ای یک‌بار جلسات برگزارشده و به مشکلات رسیدگی می‌شوند.</p>
      <p>خدابخشی تأکید کرد: کارکنان شهرداری و باویسی عملکردی قابل قبولی داشته و مردم نیز رضایت نسبی داشته‌اند و اگر بخواهیم به آقای باویسی نمره بدهم از ۲۰ به وی نمره ۱۸ می‌دهم.</p>
      <p>پیشرفت و آبادانی شهر و رضایت مردم ثمره تعامل هر چه بیشتر در بین شورا و شهرداری است و با توجه به جایگاهی که قانون برای این دو بخش در قانون دیده‌شده است این دو دستگاه می‌توانند به مردم در شهرها کمک ویژه‌ای داشته باشند.</p>
      <p>انتهای پیام/</p>
    </article>
  </body>
</html>