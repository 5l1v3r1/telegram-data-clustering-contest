<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/skandal-v-sluzi-narodu-nardepa-annu-skorohod-viklyuchat-z-frakciji-novini-ukrajini-50053519.html"/>
    <meta property="og:site_name" content="НВ"/>
    <meta property="article:published_time" content="2019-11-14T12:48:00+00:00"/>
    <meta property="og:title" content="Арахамія: Скороход виключать з фракції, її чоловік стрьомно виглядає і в розшуку"/>
    <meta property="og:description" content="Народного депутата Анну Скороход виключать з фракції Слуги народу після звинувачень на адресу влади, заявив лідер фракції СН Давид Арахамія."/>
  </head>
  <body>
    <article>
      <h1>Арахамія: Скороход виключать з фракції, її чоловік стрьомно виглядає і в розшуку</h1>
      <h2>Народного депутата Анну Скороход виключать з фракції Слуги народу після звинувачень на адресу влади, заявив лідер фракції СН Давид Арахамія.</h2>
      <address>
        <time datetime="2019-11-14T12:48:00+00:00">14 Nov 2019, 12:48</time>
      </address>
      <p>«Я буду особисто виносити рішення про виключення її з фракції, тому що немає ніякого сенсу перебувати у фракції і не підтримувати жодного рішення. Навіщо вона нам у фракції?» — сказав він журналістам в кулуарах парламенту.</p>
      <p>За його словами, засідання фракції потрібно провести якомога швидше.</p>
      <p>«По-хорошому, сьогодні потрібно зібрати фракцію і прийняти рішення», — сказав Арахамія.</p>
      <p>Так Арахамія відреагував на <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">заяву Скороход про те, що за дорученням одного із заступників Офісу президента (особистість вона не розкрила), а також заступника генерального прокурора Віталія Каська її чоловік, колишній власник російського банку Пушкіно Олексій Алякін був незаконно затриманий</a>. Скороход вважає, що це було реакцією влади на те, що вона голосувала проти відкриття ринку землі.</p>
      <p>Арахамія заявив, що Алякіним займуться правоохоронні органи за погрози депутатам профільного комітету з енергетики.</p>
      <p>«Я знав, що є така людина, яка дуже-дуже стрьомно виглядає, в розшуку. Щодо правоохоронних органів ми не маємо права втручатися, нехай вони працюють, — сказав Арахамія.</p>
      <figure>
        <iframe src="https://www.youtube.com/embed/N7TzHX7MVxg" width="1349" height="480" data-service="Youtube" scrolling="no"/>
      </figure>
    </article>
  </body>
</html>