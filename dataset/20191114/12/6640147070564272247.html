<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-controverso-jeff-kaplan/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T12:30:00+00:00"/>
    <meta property="og:title" content="Overwatch 2 non è così controverso come sembra secondo Jeff Kaplan"/>
    <meta property="og:description" content="Il game director di Overwatch 2 Jeff Kaplan, ha voluto assicurare la community che il gioco è meno controverso di quanto sembri."/>
  </head>
  <body>
    <article>
      <h1>Overwatch 2 non è così controverso come sembra secondo Jeff Kaplan</h1>
      <address><time datetime="2019-11-14T12:30:00+00:00">14 Nov 2019, 12:30</time> by <a rel="author">Gianluca Saitto</a></address>
      <p>É passata qualche settimana da quando <b>Overwatch 2</b> è stato annunciato ufficialmente sul palco della BlizzCon 2019, e ancora dopo giorni molti videogiocatori si domandano se il sequel dell’Hero Shooter targato Blizzard sia più un seguito vero e proprio o se sia più una grandissima espansione. Jeff Kaplan si è già espresso su questo tema definendo Overwatch 2 come un<b> vero sequel</b> con tutti i crismi.</p>
      <p>Durante un intervista rilasciata al Washington Post, lo stesso Jeff Kaplan ha assicurato alla community che <b>il gioco è meno controverso di quanto sembri</b>. Kaplan ha poi dischiarato: <i>“Non si tratta solo di un DLC o di un’espansione. Io gioco a un sacco di giochi, e non riesco a pensare a nessun DLC o espansione di una tale grandezza”.</i></p>
      <figure>
        <iframe src="https://www.youtube.com/embed/E0olVek0mFs" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/overwatch-2-60169.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-60149.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-e-stato-omaggiato-nel-gioco/">COD Modern Warfare: Dr Disrespect è stato omaggiato nel gioco</a></p>
      <p>Il game director ha inoltre affermato che <b>Overwatch 2 sarà più incentrato sul PVE</b>, proprio perchè una gran parte degli appassionati ha richiesto a gran voce che venisse esplorata la storia del dietro ai personaggi e agli eventi già presentati nel primo capitolo. <i>“Ci sono tantissime persone a cui piacciono moltissimo i nostri personaggi perché abbiamo messo questi eroi in prima linea. La gente che si è innamorata di loro non è perché sono i migliori giocatori in PVP, anzi spesso hanno problemi nell’ambiente competitivo, per cui gli piacerebbe interagire con quei personaggi in un modo che gli dia meno pressione”.</i></p>
      <p>All’inizio del mese Blizzard ha già confermato che i giocatori di Overwatch 1 e 2 giocheranno fianco a fianco, e Kaplan stesso ha persino detto che i client di Overwatch 1 e 2, a un certo punto si uniranno diventando un tutt’uno, così da non lasciare indietro nessuno nemmeno col rilascio di questo sequel. <b>Cosa pensate delle parole di Jeff Kaplan?</b> Diteci la vostra nella sezione dedicata ai commenti.</p>
      <blockquote>L’attesa per Overwatch 2 rimane ancora indefinita, nel frattempo però potete acquistare il primo capitolo in versione GOTY su Amazon a <a href="https://toms.it/s2i0F">questo indirizzo</a>.</blockquote>
    </article>
  </body>
</html>