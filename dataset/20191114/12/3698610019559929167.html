<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/voni-ne-vidstoyuyut-ukrayinsku-poziciyu-ministr-borodyanskiy-pro-gastrolyuyuchih-v-rf-artistiv-329624_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T12:09:00+00:00"/>
    <meta property="og:title" content="&quot;Вони не відстоюють українську позицію&quot; — міністр Бородянський про гастролюючих в РФ артистів"/>
    <meta property="og:description" content="Бородянський додав, що підтримує ініціативу не відправляти на Євробачення артистів, які не виступають в РФ.  "/>
  </head>
  <body>
    <article>
      <h1>"Вони не відстоюють українську позицію" — міністр Бородянський про гастролюючих в РФ артистів</h1>
      <h2>Бородянський додав, що підтримує ініціативу не відправляти на "Євробачення" артистів, які не виступають в РФ.  </h2>
      <address>
        <time datetime="2019-11-14T12:09:00+00:00">14 Nov 2019, 12:09</time>
      </address>
      <p>Міністр культури, молоді і спорту Володимир Бородянський вважає, що українські артисти, які гастролюють на території Росії, не відстоює українську позицію і не розуміють, що РФ напала на Україну.</p>
      <p>"Я вважаю, що культура є важливою частиною політики. Кожна людина робить вибір... Якщо співак чи артист їде в Російську Федерацію і виступає там, не в Криму, Крим - це Україна, то на мій погляд, це означає, що ця людина не відстоює українську позицію, не розуміє, що Росія країна, яка на нас напала", - сказав він журналістам на міжнародному форумі "Креативне Україна" в четвер в Києві.</p>
      <p>Міністр зазначив, що держава повинна сформулювати своє ставлення до таких гастролей. Також Бородянський додав, що підтримує ініціативу Громадського телебачення не відправляти на міжнародний конкурс "Євробачення" артистів, які виступають або мають намір виступати в Росії.</p>
      <p>"Ми повинні чітко визначити, що є добром, а що злом, і вміти відрізняти добро від зла", - підкреслив Бородянський.</p>
      <p>Нагадаємо, Україна відмовилася від участі в "Євробаченні" в цьому році. Співачка MARUV (Анна Корсун), яка перемогла у Нацвідборі 23 лютого, відмовилася представляти Україну після вивчення пунктів договору, які <b><a href="https://zn.ua/CULTURE/maruv-prokommentirovala-svoy-otkaz-ot-uchastiya-v-evrovidenii-ot-ukrainy-310076_.html">вона вважає "кабальними"</a></b>. Співачка, яка гастролює в РФ, заявила, що не бажає бути "битою на політичній арені".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>