<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vertigo.com.ua/batman-1966-at-big-screen-in-kyiv/"/>
    <meta property="og:site_name" content="Vertigo"/>
    <meta property="article:published_time" content="2019-11-14T12:05:58+00:00"/>
    <meta property="og:title" content="«Бетмен» на великому екрані: В Києві покажуть культовий фільм 1966 року з Адамам Вестом"/>
    <meta property="og:description" content="Подробиці про фестиваль Kinove"/>
  </head>
  <body>
    <article>
      <h1>«Бетмен» на великому екрані: В Києві покажуть культовий фільм 1966 року з Адамам Вестом</h1>
      <h2>Подробиці про фестиваль Kinove</h2>
      <address><time datetime="2019-11-14T12:05:58+00:00">14 Nov 2019, 12:05</time> by <a rel="author" href="https://vertigo.com.ua/author/tardis/" target="_blank">Аня Дацюк</a></address>
      <p>З 23 по 27 листопада у Києві відбудеться <b>Kinove</b> — фестиваль інтелектуального та естетичного кіно. В програмі зібрані культові картини двох десятиліть та фестивальні хіти 2018-2019.</p>
      <p>Зокрема, в рамках фестивалю на великому екрані покажуть призера Санденсу <b>«Монос»</b> (2019) Алехандро Ландеса, венеційський хіт <b>«Акварель»</b> (2018) Віктора Косаковського, тріумфатора ОМКФ <b>«А потім ми танцювали»</b> (2019) Левана Акіна, канського учасникак <b>«Собаки не носять штанів»</b> (2019) Юкки-Пекки Валкеапі, українську трагікомедію <b>«Іванов»</b> (2018) Дмитра Фальковича, сміливу документалку <b>«Ботеро»</b> (2018) Дона Міллера, а також вже классичні <b>«З широко заплющеними очима» </b>(1999) Стенлі Кубрика і <b>«Вальгалла: Сага про вікінга»</b> (2009) Ніколаса Віндінга Рьофна.</p>
      <p>Також в рамках фестивалю відбудеться спеціальна подія, до якої долучиться і редакція Vertigo — показ фільму <b>«Бетмен»</b> (1966) Леслі Х. Мартінсона – першої повнометражної кольорової стрічки про людину-летючу мишу. Головні ролі у пригодницькій комедіх виконали Адам Вест (Бетмен) та Берт Уорд (Робін). Фільм знімався на хвилі успіху першого сезону однойменного телесеріалу, де також зіграли Вест та Робін.</p>
      <figure>
        <iframe src="https://www.youtube.com/embed/xuYRyef-xf4" width="730" height="411" data-service="Youtube" scrolling="no"/>
      </figure>
      <p>Перебуваючи на черговій рятувальній міссії, Бетмен та Робін потрапляють в пастку, спеціально влаштовану чотирма найбільшими злочинцями світу — Джокером, Пінгвіном, Людиною-кішкою та Людиною-загадкою. Їхня мета — раз і назавжди покінчити з двома невтомними героями. До того ж, за допомогою смертоносного дегидратора-розпилювача жахлива четвірка планує підкорити весь світ.</p>
      <p>Показ відбудеться 25 листопада в «Київській Русі» <a href="https://www.facebook.com/events/2443548652523984">(детальніше про подію)</a>. Редакція Vertigo обіцяє цікаву презентація картини перед сеансом. Решта показів в рамках Kinove пройдуть в кінотеатрах «Жовтень», «Київська Русь» та «Братислава».</p>
      <figure>
        <a href="https://vertigo.com.ua/linkout/51418">
          <img src="https://vertigo.com.ua/wp-content/uploads/2019/10/got-ad-b1.jpg"/>
        </a>
      </figure>
      <related>
        <h4>You May Also Like</h4>
        <a href="https://vertigo.com.ua/waiting-for-batman-matt-reeves/"/>
        <a href="https://vertigo.com.ua/best-zimmer-soundtracks/"/>
      </related>
    </article>
  </body>
</html>