<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547276.html/%D9%85%D8%B9%D9%84%D9%85-%D8%AD%D9%82-%D8%A7%D9%84%D8%AA%D8%AF%D8%B1%DB%8C%D8%B3-%D9%88-%D8%B3%D8%B1%D8%A8%D8%A7%D8%B2-%D9%85%D8%B9%D9%84%D9%85-%D8%A8%D8%AF%D8%AA%D8%B1%DB%8C%D9%86-%D8%B1%D9%88%D8%B4-%D8%AC%D8%A8%D8%B1%D8%A7%D9%86-%DA%A9%D9%85%D8%A8%D9%88%D8%AF-%D9%85%D8%B9%D9%84%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:07:00+00:00"/>
    <meta property="og:title" content="معلم حق‌التدریس و سرباز معلم بدترین روش جبران کمبود معلم است"/>
    <meta property="og:description" content="رئیس دانشگاه فرهنگیان زنجان گفت: معلم حق‌التدریس و سرباز معلم اگرچه به‌صورت مسکنی در دستور کار قرار دارد، بدترین راه‌حل‌های در نظر گرفته‌شده  برای جبران کمبود معلم در کشور است."/>
  </head>
  <body>
    <article>
      <h1>معلم حق‌التدریس و سرباز معلم بدترین روش جبران کمبود معلم است</h1>
      <h2>رئیس دانشگاه فرهنگیان زنجان:</h2>
      <address>
        <time datetime="2019-11-14T12:07:00+00:00">14 Nov 2019, 12:07</time>
      </address>
      <p>رئیس دانشگاه فرهنگیان زنجان گفت: معلم حق‌التدریس و سرباز معلم اگرچه به‌صورت مسکنی در دستور کار قرار دارد، بدترین راه‌حل‌های در نظر گرفته‌شده برای جبران کمبود معلم در کشور است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کمال اجاقلو در گفت‌وگو با خبرنگار <a href="http://www.mojerasa.ir/">موج رسا;</a> با اشاره به کمبود نیرو انسانی در آموزش‌وپرورش، اظهار کرد: برای رفع موقت این نیازها راه‌هایی را آموزش‌وپرورش در نظر دارد.</p>
      <p>وی با اشاره به طرح‌های آموزش‌وپرورش برای جبران کمبود معلم، ابراز کرد: جذب معلم در دانشگاه فرهنگیان، استخدام معلم جدید، طرح مهارت آموزان، طرح 2+2، سرباز معلم، کاهش طول تحصیل دانشجو معلمان به 3 سال، جذب دانشجویان ارشد و... از راه‌های جبران کمبود معلم است.</p>
      <p>رئیس دانشگاه فرهنگیان زنجان با اشاره به اینکه مدیران و معاونان موظف به تدریس در مدارس شده‌اند، افزود: هر معاون و مدیر در مدارس  موظف به 6 ساعت تدریس در مدارس هستند.</p>
      <p>وی بیان کرد: دور راه‌حل معلم حق‌التدریس و سرباز معلم اگرچه به‌صورت مسکنی در دستور کار قرار دارد، بدترین راه‌حل‌های در نظر گرفته‌شده برای جبران کمبود معلم در کشور است.</p>
      <p>اوجاقلو بابیان اینکه هر نهاد دیگری به‌جز آموزش‌وپرورش اگر در امر آموزش و پروش دخالت کند به سیستم تربیتی و آموزشی کشور آسیب می‌رساند، خاطرنشان کرد: تمامی نهاد ها باید به آموزش‌وپرورش کمک کنند.</p>
      <p>وی بابیان اینکه همه دستگاه‌ها باید در قالب کاری آموزش‌وپرورش و در متد های آموزش‌وپرورش کمک کنند، تصریح کرد: تمامی نهاد ها باید امکانات خود را در اختیار آموزش‌وپرورش برای تربیت نسل جدید قرار دهد.</p>
      <p>رئیس دانشگاه فرهنگیان زنجان با اشاره به سند تحول بنیادین آموزش و پروش که مورد تائید رهبری است، عنوان کرد: این سند مبتنی بر بیانات امامین انقلاب، قرآن، نهج‌البلاغه و سایر اسناد بالادستی نظام اسلامی است.</p>
      <p>وی با اشاره به موفقیت دانش آموزان زنجانی در جشنواره‌های دانش‌آموزی، ابراز کرد: نسبت موفقیت‌ها دانش آموزان زنجانی در جشنواره‌ها به جمعیت دانش‌آموزی زنجان یک موفقیت بزرگ است.</p>
      <p>انتهای پیام/</p>
    </article>
  </body>
</html>