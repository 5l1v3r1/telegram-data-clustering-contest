<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204448-tesla-stala-tretim-najbilshim-avtovirobnikom-na-svitovomu-rinku-poperedu-lishe-toyota-i-vw"/>
    <meta property="og:site_name" content="Mind UA"/>
    <meta property="article:published_time" content="2019-11-14T12:00:00+00:00"/>
    <meta property="og:title" content="Tesla стала третім найбільшим автовиробником на світовому ринку, попереду лише Toyota і VW"/>
    <meta property="og:description" content="Виробник електрокарів змін обійти навіть таких гігантів, як BMW, GM та Daimler"/>
  </head>
  <body>
    <article>
      <h1>Tesla стала третім найбільшим автовиробником на світовому ринку, попереду лише Toyota і VW</h1>
      <h2>Виробник електрокарів змін обійти навіть таких гігантів, як BMW, GM та Daimler</h2>
      <address>
        <time datetime="2019-11-14T12:00:00+00:00">14 Nov 2019, 12:00</time>
      </address>
      <p>Американський автовиробник Tesla, після того як оголосив про будівництво свого заводу у ФРН, піднявся у рейтингу найдорожчих автовиробників світу на третє місце, обійшовши гігантів автопрому BMW, GM та Daimler. Про це пише <a href="https://www.ithome.com/0/456/866.htm">ITHome</a>.</p>
      <p>На тлі появи новини про будівництво Giga 4 в Європі акції автокомпанії стрімко виросли, що і дозволило Tesla вийти на третю сходинку рейтингу після Toyota та Volkswagen.</p>
      <figure>
        <img src="https://s.mind.ua/img/forall/i/2019/1573725774.jpg"/>
      </figure>
      <p>Видання наголошує, що важко порівнювати Tesla з іншими автовиробниками з огляду на ринкову вартість, оскільки окрім автомобільного сектору,компанія також має і енергетичний. Тим не менш, більшу частину доходів компанія отримує від свого авто бізнесу, що з точки зору ринкової капіталізації дозволяє класифікувати Tesla як «виробника автомобілів».</p>
      <p>Tesla досягла успіху на декількох європейських ринках, але її спіткала невдача в Німеччині. В ФРН люди надають перевагу місцевим виробникам і автівкам. Тим не менш,німецьким автовиробникам і самим не вдалось продати багато електричних транспортних засобів.</p>
      <p>Автомобілі Tesla домінують в декількох висококласних сегментах США, в той час як на інших ринках домінують німецькі виробники. Тепер Tesla поставила за мету досягнути такого ж результату і в Європі.</p>
      <p>Нагадаємо: днями Tesla <a href="https://mind.ua/news/20204406-tesla-vidkrie-pershij-zavod-v-evropi">анонсувала будівництво свого заводу </a>неподалік Берліну. Виробник електромобілів також створить центр проектування і дизайну поруч з новим аеропортом Берліна. За даними міністра економіки Німеччини, завод створить від 6000 до 7000 робочих місць, безпосередньо залучених у виробництво.</p>
      <related>
        <h4>Також читайте</h4>
        <a href="https://mind.ua/news/20204406-tesla-vidkrie-pershij-zavod-v-evropi"/>
        <a href="https://mind.ua/news/20204327-top-10-krayin-de-vzhivayut-najbilshe-alkogolyu"/>
        <a href="https://mind.ua/news/20204033-ilon-mask-stav-bagatshim-na-2-mlrd-za-tizhden"/>
      </related>
    </article>
  </body>
</html>