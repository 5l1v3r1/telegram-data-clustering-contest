<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_avto-perekinulosya-15-raziv-video-motoroshnoyi-np-na-peregonah/938108"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T12:02:00+00:00"/>
    <meta property="og:title" content="Авто перекинулося 15 разів: відео моторошної НП на перегонах"/>
    <meta property="og:description" content="У Черкаській Лозовій Дергачівського району на Харківщині під час фіналу чемпіонату України з автомобільного кросу і змагань з кантрі-кросу трапилася НП. Під час заїзду водій авто Honda Civic не впоралася з керуванням, машина перекинулася 15 разів. Відео очевидці опублікували у соціальних ..."/>
  </head>
  <body>
    <article>
      <h1>Авто перекинулося 15 разів: відео моторошної НП на перегонах</h1>
      <address><time datetime="2019-11-14T12:02:00+00:00">14 Nov 2019, 12:02</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938108_w_300.jpg?v=0"/>
        <figcaption>Юлія Гриценко перекинулася на авто під час фіналу чемпіонату України з автомобільного кросу і змагань з кантрі-кросу на Харківщині. Фото - patrioty.org.ua</figcaption>
      </figure>
      <p>У Черкаській Лозовій Дергачівського району на Харківщині під час фіналу чемпіонату України з автомобільного кросу і змагань з кантрі-кросу трапилася НП.</p>
      <p>Під час заїзду водій авто Honda Civic не впоралася з керуванням, машина перекинулася 15 разів. Відео очевидці опублікували у соціальних мережах.</p>
      <p>За кермом авто була <b>Юлія Гриценко</b>, яку після аварії одразу госпіталізували. Вона отримала декілька ударів, однак зараз її здоров'ю нічого не загрожує. Після цього перегони зупинили.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/ukraine-newspaper/_na-avtoperegonah-sergij-pukas-protaraniv-ziguli/572749"/>
      </related>
      <p>Для Гриценко подібні перегони були першими в кар'єрі. Вона вдало розпочала змагання, але на найскладнішій ділянці траси дівчина не змогла впоратися з керуванням. За словами Гриценко, авто почало ковзати, і після удару об бруствер перевернулося. Дівчина заявила, що незабаром планує знову почати тренуватися для участі у наступних змаганнях.</p>
      <p>"Гонка в автокросі перша, але їздила Чемпіонатах з міні-ралі, ралі, слалом, і багато іншого. Почало ковзати по землі. Машини на грунті завжди ковзають, у мене дуже різко виставило машину всередину повороту, хоча ззаду ніби ніхто не підбивав. Врятувала, перш за все, відповідність міжнародним вимогам безпеки до автоспорту ", - розповіла Юлія.</p>
      <figure>
        <iframe src="https://www.youtube.com/embed/FloRjl2ZVUg" width="560" height="315" data-service="Youtube" scrolling="no"/>
      </figure>
      <blockquote>У Черкасах під час автоперегонів один із учасників змагань <a href="https://gazeta.ua/articles/ukraine-newspaper/_na-avtoperegonah-mashina-vletila-v-glyadachiv/932289">не впорався з керуванням і в'їхав у натовп глядачів.</a> Постраждав 32-річний Андрій Кіхтенко. Від удару чоловік підлетів у повітря і кілька разів перевернувся.</blockquote>
    </article>
  </body>
</html>