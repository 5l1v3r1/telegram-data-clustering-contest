<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/tecnologia/social-network/2019/11/14/news/twitter_segnalera_i_deepfake_ma_senza_cancellarli-241084684/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T12:00:00+00:00"/>
    <meta property="og:title" content="Twitter segnalerà i deepfake, ma senza cancellarli"/>
    <meta property="og:description" content="La proposta di nuova policy per avvisare gli utenti alle prese con contenuti manipolati"/>
  </head>
  <body>
    <article>
      <h1>Twitter segnalerà i deepfake, ma senza cancellarli</h1>
      <h2>La proposta di nuova policy per avvisare gli utenti alle prese con contenuti manipolati</h2>
      <address>
        <time datetime="2019-11-14T12:00:00+00:00">14 Nov 2019, 12:00</time>
      </address>
      <p>Twitter segnalerà i <a href="https://www.repubblica.it/tecnologia/2019/09/25/news/le_magie_del_deepfake_renzi_appare_in_tv_e_insulta_tutti_ma_e_un_falso-236913593/">video manipolati</a>. Un post ufficiale ha annunciato che il social sta lavorando a una "nuova policy per indicare i contenuti video manipolati".</p>
      <figure>
        <iframe data-src="https://twitter.com/TwitterSafety/status/1186403736995807232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>I 'deepfakes', video falsi resi indistinguibili dagli originali grazie all'intelligenza artificiale, sono considerati un pericolo ad esempio se utilizzati per diffondere false informazioni sui politici in prossimità di elezioni. Il 98% di quelli censiti in rete, ha scoperto uno studio pubblicato recentemente, riguarda finora soprattutto donne inserite in <a href="https://www.repubblica.it/tecnologia/sicurezza/2019/01/02/news/scarlett_johansson_combattere_contro_i_deepfake_col_mio_volto_e_una_causa_persa_-215669385/">video porno</a>.<br/><br/>Le regole proposte da Twitter, che ha lasciato fino al 27 novembre la possibilità di commento agli utenti, prevedono che il social inserisca una nota ai tweet che contengono deepfake, e avvertano gli utenti prima che la condividano. I video sarebbero rimossi soltanto se considerati minacciosi per l'incolumità fisica di qualcuno o se possono portare a 'danni gravi'.</p>
      <figure>
        <iframe data-src="https://twitter.com/TwitterSafety/status/1186403739545919488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Se si rivolge a Twitter per capire cosa succede nel mondo - si legge nel post - vogliamo che l'utente abbia un'idea del contesto del contenuto che sta vedendo. Tentativi deliberati di fuorviare o confondere le persone con media manipolati mettono a rischio l'integrità della conversazione".</p>
    </article>
  </body>
</html>