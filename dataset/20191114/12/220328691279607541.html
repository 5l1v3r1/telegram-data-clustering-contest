<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/petkova-nyama-da-ima-defitsit-na-priroden-gaz-406696.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T12:05:29+00:00"/>
    <meta property="og:title" content="Петкова: Няма да има дефицит на природен газ"/>
    <meta property="og:description" content="Енергийният министър участва в церемонията по предаване за експлоатация на два нови многокофови роторни багера в &quot;Мини Марица-изток&quot;"/>
  </head>
  <body>
    <article>
      <h1>Петкова: Няма да има дефицит на природен газ</h1>
      <address>
        <time datetime="2019-11-14T12:05:29+00:00">14 Nov 2019, 12:05</time>
      </address>
      <p>Няма да има дефицит на природен газ в България ако от 1 януари Русия спре доставките на газ за Украйна. Това каза в Раднево министърът на енергетиката Теменужка Петкова.</p>
      <p>Според Теменужка Петкова са предприети всички мерки и в страната ни не се очаква липса. Енергийният министър взе участие в церемонията по предаване за експлоатация на два нови многокофови роторни багера в "Мини Марица-изток".</p>
      <p>Проектирането и изработката на двата нови багера на стойност близо 26 млн. евро и е финансирано със средства от Международен фонд "Козлодуй" и със собствени средства на дружеството. Въвеждането в експлоатация на два нови роторни багера едновременно се случва за първи път в историята на дружеството.</p>
      <p>България има сключен договор за доставки на природен газ, българските граждани трябва да бъдат спокойни, че подобна опасност няма. Както знаете в нашата енергийна стратегия още в края на миналата година ние включихме два много важни проекта, свързани именно със сигурността на доставките, с диверсификацията на маршрутите, източниците за доставка на природен газ.</p>
      <p>Това е разширението на газопреносната инфраструктура на територията на България - от българо-турска до българо-сръбска граница и изграждането и участието на България в терминала за втечнен природен газ на Александруполис, добави Петкова.</p>
      <p>Знаете, че и по двата проекта на практика се работи. По отношение на разширението на газопреносната инфраструктура на територията на България е готово трасето от 11 км от турско-българска граница. Така че хората трябва да бъдат спокойни и няма никакъв проблем свързан с доставките на природен газ, каза още министърът.</p>
    </article>
  </body>
</html>