<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/khari-i-megan-na-koleda-v-sashch-406697.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T12:23:50+00:00"/>
    <meta property="og:title" content="Хари и Меган на Коледа в САЩ"/>
    <meta property="og:description" content="Баба им Кралицата подкрепя решението им да гостуват на сватята"/>
  </head>
  <body>
    <article>
      <h1>Хари и Меган на Коледа в САЩ</h1>
      <address><time datetime="2019-11-14T12:23:50+00:00">14 Nov 2019, 12:23</time> by <a rel="author">Агенция Стандарт</a></address>
      <p>Принц Хари и Меган Маркъл официално потвърдиха, че няма да прекарат коледните празници с Кралицата в двореца Сандрингам, съобщиха от Бъкингам. Херцозите на Съсекс и Арчи ще гостуват на майката на Меган - Дория Рагланд, в САЩ. Семейството ще празнува Коледа на тайно място. Интересното е, че Кралицата не знаела за това. Внукът й се обадил едва вчера, за да я информира относно плановете им. Твърди се, че тя подкрепя тяхното решение и разбира, че им трябва почивка от светлината на прожекторите и че Меган иска да е с майка си по Коледа за първи път от две години. Така Съсексови ще пропуснат традиционната празнична кралска вечеря в Норфолк. Това е второто подобно събитие, което Хари и Меган ще пропуснат, след като през лятото си спестиха пътуването до Балморал. Анонимен източник коментира: „Херцозите вече прекарват много време с Кралицата, откакто заживяха в Уиндзор. За това не е проблем да пропускат кралски събирания и тя няма нищо против тяхното коледно пътуване.“ Междувременно стана ясно, че от списание „People" са провъзгласили принц Хари за най-секси бащата на годината. Херцогът на Съсекс пребори Райън Лохте, Райън Рейнолдс, Коби Брайънт и други звездни татковци. </p>
    </article>
  </body>
</html>