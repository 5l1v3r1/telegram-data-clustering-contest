<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741680"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T12:40:00+00:00"/>
    <meta property="og:title" content="'เอ-พศิน'จ่อเอาผิดเพจดัง เม้าท์แรง'มีเซ็กส์ถวายพญานาค'"/>
    <meta property="og:description" content="เอ-พศิน ไม่อยู่เฉย หลังโดนเพจดังเม้าท์แรง ด้านเจ้าตัวไดเร็คข้อความย้ำเพจดังว่าเตรียมดำเนินคดีแล้ว"/>
  </head>
  <body>
    <article>
      <h1>'เอ-พศิน'จ่อเอาผิดเพจดัง เม้าท์แรง'มีเซ็กส์ถวายพญานาค'</h1>
      <address>
        <time datetime="2019-11-14T12:40:00+00:00">14 Nov 2019, 12:40</time>
      </address>
      <p>
        <b>เอ-พศิน ไม่อยู่เฉย หลังโดนเพจดังเม้าท์แรง ด้านเจ้าตัวไดเร็คข้อความย้ำเพจดังว่าเตรียมดำเนินคดีแล้ว</b>
      </p>
      <p>หลังเพจดังในโลกออนไลน์อย่าง <b>เจ๊เผือก </b>ได้โพสต์รูปที่มีข้อความว่า <i>“มีเซ็กส์ถวายปู่พญานาค” </i>พร้อมแคปชั่นอธิบายว่า <i>“พึ่งเลื่อนเจอข่าว จะเลิกกับเมียแต่มาเล่าคนอื่นฟังในกองว่า กำลังจะสร้างบุญใหญ่ปู่พญานาคเลยให้หย่ากับเมียก่อน เพราะเมียบุญไม่ถึง อยู่มาไม่นานควงเมียใหม่ไปกินข้าวเลยจ้า จะมีเมียใหม่แต่เอาปู่พญานาคมาอ้าง เรื่องหลอกเด็กไว้ใจพี่เขาได้เลย จริงๆเหมือนคนโรคจิตนะเพราะเด็กเล่าว่านางขอมีอะไรด้วยเป็นการถวายปู่พญานาค วันนี้พระจันทร์เต็มดวงถ้ามีอะไรกันถวายปู่พญานาค ปู่จะให้พรได้กินแล้วพอจะตีตัวออกห่างก็อ้างว่าปู่พญานาคสั่งมาให้เราอยู่ห่างกันน้องมีบารมีไม่ถึงเดี๋ยวมีอันเป็นไปนะ ฉันนี่งงสุดพลังเลยค่ะพี่”</i> พอมีการโพสต์ข้อความไป ก็มีชาวเน็ตเข้ามาเดาเป็นคนดังมากมาย แต่คนที่ถูกพุ่งเป้าและโยงมากที่สุดก็คือนักแสดงหนุ่ม <b>เอ-พศิน เรืองวุฒิ </b>ที่มีชาวเน็ตเข้ามาโพสต์รูปบอกใบ้มากมาย</p>
      <figure>
        <img src="https://www.dailynews.co.th/admin/upload/20191114/news_VzlaELFRUu182018_533.jpg?v=20191115064?v=8442"/>
      </figure>
      <p>ล่าสุดในเฟซบุ๊กของหนุ่มเอ ก็ได้มีการโพสต์สเตตัสว่า <br/>“เนื่องด้วยมี เพจประโลมโลก บางเพจที่ไร้จริยธรรม และ คุณธรรม..เขียนข่าวพาดพิง ก้าวล่วง ทำให้เกิดความเข้าใจผิด ผมกำลังติดต่อ จนท.ฝ่ายกฏหมายเพื่อพิจารณาดำเนินคดี อาจจะมีหมายเรียกเจ้าของเพจ และผู้รับผิดชอบมาเจรจาเร็วๆนี้ครับ...<br/><br/>ปล.ในส่วนของการดึงสิ่งศักดิ์สิทธิที่ผู้อื่นนับถือ ศรัทธา มาเขียนข่าวเท็จให้เกิดตวามเข้าใจผิด วิบากกรรม เหล่านั้นจะเกิดกับตัวท่านและคนที่ท่านรักตามวาระกรรม ส่วนผมอโหสิกรรมให้ครับและหวังเป็นอย่างยิ่งว่า เราผู้มีปัญญาจะอ่านข่าวใดๆและพิจารณาด้วยสติ จะได้ไม่ตกเป็นเครื่องมือของสื่อที่ไร้จริยธรรม และคุณงามความดีเหล่านั้น...</p>
      <figure>
        <img src="https://www.dailynews.co.th/admin/upload/20191114/news_KBMuJnYEGO182017_533.jpg?v=20191115064?v=5926"/>
      </figure>
      <p>สัพเพ สัตตา สุขิตา โหนตุ นิททุกขา อะเวรา อัพยาปัชฌา อะนีฆา สุขี อัตตานัง ปะริหะรันตุ ขอสัตว์ทั้งหลายทั้งปวง จงถึงความสุข ปราศจากความทุกข์ ไม่มีเวร ไม่มีภัย ไม่มีความคับแค้นใจ จงมีความสุขกายสุขใจ รักษาตนให้พ้นจากทุกข์ภัยทั้งปวงเถิดฯ #ขอให้รีบนำบายศรีไปขอขมาองค์พญานาคโดยด่วนนะครับ”</p>
      <figure>
        <img src="https://www.dailynews.co.th/admin/upload/20191114/news_tSnUMcbspy182018_533.jpg?v=20191115064?v=3660"/>
      </figure>
      <figure>
        <img src="https://www.dailynews.co.th/admin/upload/20191114/news_YMsPNKVLDH182019_533.jpg?v=20191115064?v=3146"/>
      </figure>
      <p>โดยหนุ่มเอได้แนบรูปของข้อความที่ตนไดเร็คไปหาเพจดังไว้อย่างครบถ้วน พร้อมย้ำถึงเรื่องการดำเนินคดีเพจนี้อีกด้วย พอหนุ่มเอโพสต์ไปก็มีชาวเน็ตเข้ามากดไลค์ พร้อมคอมเมนต์เป็นกำลังใจให้มากมาย<br/><br/>ขอขอบคุณภาพประกอบจากเฟซบุ๊ก A Passin Ruangvuth</p>
      <figure>
        <img src="https://www.dailynews.co.th/admin/upload/20191114/news_BPmnnVmodS182019_533.jpg?v=20191115064?v=9879"/>
      </figure>
    </article>
  </body>
</html>