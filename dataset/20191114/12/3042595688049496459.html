<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/mann-siktet-for-voldtekt-av-jente-7/71819109"/>
    <meta property="og:site_name" content="Dagbladet.no"/>
    <meta property="article:published_time" content="2019-11-14T12:25:29+00:00"/>
    <meta property="og:title" content="Mann siktet for voldtekt av jente (7)"/>
    <meta property="og:description" content="Framstilles for varetektsfengsling nå."/>
  </head>
  <body>
    <article>
      <h1>Mann siktet for voldtekt av jente (7)</h1>
      <h2>Framstilles for varetektsfengsling nå.</h2>
      <address><time datetime="2019-11-14T12:25:29+00:00">14 Nov 2019, 12:25</time> by <a rel="author">Sindre Granly Meldalen</a></address>
      <p>En mann i 60-årene framstilles kl. 13 i dag for varetektsfengsling i Oslo tingrett, siktet for voldtekt av en sju år gammel jente.</p>
      <p>Mannen er siktet etter <a href="https://lovdata.no/lov/2005-05-20-28/%C2%A7299">Straffeloven § 299 bokstav c</a>, som omhandler «kvalifisert seksuell handling med barn under 14 år», opplyser politiadvokat Christian Hatlo til Dagbladet.</p>
      <p>Politiet ønsker å varetektsfengsle mannen fordi de mener det er fare for gjentakelse.</p>
      <p>Av <a href="https://www.regjeringen.no/no/dokumenter/otprp-nr-22-2008-2009-/id540219/">forarbeidet</a> til bestemmelsen mannen er siktet etter framgår det at det med kvalifisert seksuell handling «menes de mest alvorlige seksuelle handlingene, som ligger i grenseland mellom seksuell omgang og seksuell handling. Dette vil særlig omfatte berøring av nakne kjønnsorganer».</p>
      <p>I forarbeidet heter det videre at «enhver seksuell omgang og kvalifisert seksuell handling med barn under 14 år er benevnt som voldtekt».</p>
      <p>Dagbladet har ikke lykkes med å komme i kontakt med mannens forsvarer.</p>
    </article>
  </body>
</html>