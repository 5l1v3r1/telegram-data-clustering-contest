<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/bsp-poiska-ostavkata-na-ministara-na-kulturata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T12:34:00+00:00"/>
    <meta property="og:title" content="Заради скандала &quot;Ало, Банов съм&quot;: БСП отново поиска оставката на културния министър"/>
    <meta property="og:description" content="Междувременно директорът на правния отдел в Министерството на културата подава оставка"/>
  </head>
  <body>
    <article>
      <h1>Заради скандала "Ало, Банов съм": БСП отново поиска оставката на културния министър</h1>
      <h2>Междувременно директорът на правния отдел в Министерството на културата подава оставка</h2>
      <address><time datetime="2019-11-14T12:34:00+00:00">14 Nov 2019, 12:34</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/14/ostavka_1573727909-1.mp4"/>
      </figure>
      <p>БСП отново поиска оставката на министъра на културата Боил Банов заради скандала „Ало, Банов съм”.</p>
      <p>Социалистите упрекнаха министерството за това, че е пропуснало срока за обжалване и така ведомството няма да получи неустойки в размер на над 750 000 лв.</p>
      <p>Междувременно директорът на правния отдел в Министерството на културата подава оставка, след като стана ясно, че ведомството е закъсняло да обжалва по делото срещу изпълнителя на ремонта на Ларгото.</p>
      <p>Ремонтът на Ларгото бе повод за скандала, придобил известност като "Ало, Банов съм". В началото на годината Елена Йончева от БСП оповести записи, от които твърдеше, че става ясно как Банов дава инструкции да се оформят документи, за да не дължат изпълнителите неустойка.</p>
      <p>Самият Банев няколко пъти заяви, че не може да бъде обвиняван, защото министерството води дела за неустойка. От определението на ВКС става ясно, че Министерството на културата дори не е спазило срока за обжалване на делото, като последната възможност за това е била на 12 март.</p>
    </article>
  </body>
</html>