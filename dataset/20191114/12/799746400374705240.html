<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103043/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T12:09:00+00:00"/>
    <meta property="og:title" content="У Єврокомісії відмовилися коментувати рішення Бундестагу щодо &quot;Північного потоку-2&quot;"/>
    <meta property="og:description" content="Єврокомісія наразі не може прокоментувати оновлене газове законодавство, що було ухвалене в Бундестазі у середу ввечері, оскільки він ще не набрав чинності."/>
  </head>
  <body>
    <article>
      <h1>У Єврокомісії відмовилися коментувати рішення Бундестагу щодо "Північного потоку-2"</h1>
      <address>
        <time datetime="2019-11-14T12:09:00+00:00">14 Nov 2019, 12:09</time>
      </address>
      <p>Єврокомісія наразі не може прокоментувати оновлене газове законодавство, що було ухвалене в Бундестазі у середу ввечері, оскільки він ще не набрав чинності.</p>
      <p>Як повідомляє кореспондент "Європейської правди", про це на брифінгу в Брюсселі заявила речниця Єврокомісії Міна Андреєва.</p>
      <p>"Фінальний варіант законопроєкту ще не підписаний президентом і не набрав чинності. Ми не можемо коментувати законопроєкт, який ще не набрав чинності", - сказала вона.</p>
      <p>13 листопада німецькі ЗМІ повідомили <a href="https://www.eurointegration.com.ua/news/2019/11/13/7103012/">про остаточне ухвалення</a> проблемного, на їхню думку, законопроекту. Мовляв, документ містить поправки, які дозволяють вивести з-під дії європейських правил частину газопроводу "Північний потік-2" і тим самим прибрати останні перепони для завершення будівництва газогону та його запуску.</p>
      <p>Однак, як <b><a href="https://www.eurointegration.com.ua/news/2019/11/13/7103013/">заявили</a> </b>в уряді України, остаточна редакція закону не містить проблем, про які йшлося початково.</p>
      <related>
        <a href="https://www.eurointegration.com.ua/news/2019/11/11/7102908/"/>
      </related>
    </article>
  </body>
</html>