<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357008933-inogda-dumaju-chto-ja-ne-zasluzhil-takogo-naparnika-kinologi-gvardejcy-o-svoih-pitomcah"/>
    <meta property="og:site_name" content="Главное™"/>
    <meta property="article:published_time" content="2019-11-14T12:25:00+00:00"/>
    <meta property="og:title" content="&quot;Иногда думаю, что я не заслужил такого напарника&quot;, - кинологи-гвардейцы о своих питомцах"/>
    <meta property="og:description" content="Успіхи та досягнення, нові підходи у підготовці службових собак – саме такі питання розглядали кінологи Східного територіального об’єднання на навчально-методичному зборі, який пройшов на базі 5 Слобожанської бригади. 2019 рік для кінологі..."/>
  </head>
  <body>
    <article>
      <h1>"Иногда думаю, что я не заслужил такого напарника", - кинологи-гвардейцы о своих питомцах</h1>
      <address>
        <time datetime="2019-11-14T12:25:00+00:00">14 Nov 2019, 12:25</time>
      </address>
      <p>Успіхи та досягнення, нові підходи у підготовці службових собак – саме такі питання розглядали кінологи Східного територіального об’єднання на навчально-методичному зборі, який пройшов на базі 5 Слобожанської бригади.</p>
      <p>2019 рік для кінологічної служби Східного ТУ запам’ятається першістю у командному заліку та другим місцем у одиночному заліку на чемпіонаті НГУ з кінології. Те, що це не випадкова, а здобута тяжкими тренування перемога кінологічних пар розповідає начальник кінологічної служби Східного ТУ підполковник Роман Башовий.</p>
      <p>«Кінологи разом зі своїми службовими собаками повинні день-у-день розвивати свої вміння та можливості задля ефективного виконання завдань, а не лише під час підготовки до змагань. Від кінологів певною мірою і залежить безпека на мирній території та у зоні конфлікту», – зазначив Роман Башовий.</p>
      <p>Кінологи Східного ТУ вже 6 рік несуть службу на Донбасі, здійснюючи пошук зброї, набоїв, вибухових речовин та забезпечуючи охорону об’єктів. Тому мають чималий досвід роботи у зоні озброєного конфлікту. Крім того, вперше цього річ службовий собака маріупольської бригади Східного ТУ бельгійська вівчарка Ірбіс отримала медаль «За сумлінну службу».</p>
      <related>
        <h4>Читайте также:</h4>
        <a href="https://glavnoe.ua/news/n357008892-instruktory-armii-shvecii-prodolzhat-podgotovku-ukrainskih-gvardejcev-(video)"/>
      </related>
      <p>У ході зборів кінологи обмінювались досвідом із впровадження у службі ефективних методик підготовки службових собак та тактичних прийомів. Так, у сучасній кінології змінюється риторика у роботі кінологів та собак, де вони є не окремими складовими, а створюють кінологічну пару. Таку підготовку ефективно втілюють у 5 Слобожанській бригаді.</p>
      <p>«Коли обирав собі собаку, то цього цуценя взагалі не хотів брати спочатку. Але коли побачив, яку цікавість він до мене виявляє, я не зміг в нього не влюбитись. Тепер це надійний, працелюбний, відданий пес. Я навіть інколи думаю, що не заслужив на такого друга», - зізнається старший кінолог кінологічної групи військової частини 3005 Віталій Будник.</p>
      <p>На практичних заняттях кращі кінологічні пари Слобожанського з’єднання продемонстрували показові виступи з пошуку вибухівки та затримання злочинця.</p>
      <related>
        <h4>Читайте также:</h4>
        <a href="https://glavnoe.ua/news/n357008719-na-harkovschine-proshli-sovmestnye-uchenija-otrjadov-krasnogo-kresta-i-nacgvardii"/>
      </related>
      <p>Під час підведення підсумків начальники кінологічних служби обговорили питання вдосконалення кінологічного забезпечення та перспективи розвитку кінологічної служби.</p>
      <figure>
        <img src="https://img.glavnoe.ua/Image2018/2019/11/14/01/0%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/10%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/11%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/12%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/13.jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/4%20(1).jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357008587-gvardejcy-v-oos-znakomjat-ditej-s-navykami-protivominnoj-bezopasnosti-(video)"/>
      </related>
      <figure>
        <img src="https://img.glavnoe.ua/Image2018/2019/11/14/01/5%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/6%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/7%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/8%20(1).jpg"/>
      </figure>
      <figure>
        <img src="https://img.glavnoe.ua/Image2018/2019/11/14/01/9%20(1).jpg"/>
      </figure>
      <p>Діана Краснікова</p>
      <p>Фото Влада Коструба</p>
      <related>
        <h4>Читайте также:</h4>
        <a href="https://glavnoe.ua/news/n357008581-harkovskie-gvardejcy-prinjali-v-svoju-semju-86-tschatelno-otobrannyh-parnej-s-hmelnitchiny-i-dnepropetrovschiny"/>
      </related>
    </article>
  </body>
</html>