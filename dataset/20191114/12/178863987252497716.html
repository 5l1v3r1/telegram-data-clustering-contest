<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/171656/bezdomni_narecheniy_i_narechena_vidgulyali_vesillya_v_pralni.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-14T12:36:00+00:00"/>
    <meta property="og:title" content="Бездомні наречений і наречена відгуляли весілля в пральні (фото)"/>
    <meta property="og:description" content="Бездомна пара із США відгуляла весілля, всупереч своєму важкому становищу. Життєві труднощі не зламали коханих, а, навпаки, зробили ще ближчими один до одного. І нехай не було урочистої обстановки та інших атрибутів, свято для наречених все одно вдалося, інформує Ukr.Media."/>
  </head>
  <body>
    <article>
      <h1>Бездомні наречений і наречена відгуляли весілля в пральні (фото)</h1>
      <address>
        <time datetime="2019-11-14T12:36:00+00:00">14 Nov 2019, 12:36</time>
      </address>
      <p>
        <b>Бездомна пара із США відгуляла весілля, всупереч своєму важкому становищу. Життєві труднощі не зламали коханих, а, навпаки, зробили ще ближчими один до одного. І нехай не було урочистої обстановки та інших атрибутів, свято для наречених все одно вдалося, інформує Ukr.Media.</b>
      </p>
      <p>Шеріл Сміт і Джеймс Найт з США, зустрічаються вже 11 років. Але познайомилися вони не в якомусь нічному клубі або інтернеті, як це зараз часто буває. Парочка зустрілася на вулицях міста, шукаючи собі притулок. Річ у тім, що у чоловіка, як і у його дружини немає житла. Багато років тому вони залишилися без даху над головою. Але такі життєві повороти, як виявилося, допомогли їм знайти свою другу половинку. Адже, за словами чоловіка, він вже зневірився у пошуках.</p>
      <p>"Я думав, що ніколи не зможу зустріти потрібну мені людину. Але тепер зустрів".</p>
      <p>Протягом довгих років Шеріл і Джеймс допомагали один одному і підставляли своє плече в особливо важкі часи, але тепер вирішили узаконити свої стосунки. Як тільки містер Найт зробив пропозицію руки та серця своїй нареченій, та відразу ж відповіла згодою. Коли перший етап був позаду, постало питання стосовно організації заходу. Але в їх умовах влаштувати свято досить важко.</p>
      <p>Однак допомогли нареченим співробітники пральні, в якій працює Шеріл. Дізнавшись про те, що вона виходить заміж, працівники взяли всі витрати на себе. Жінці навіть подарували весільне плаття, щоб вона відчула себе справжньою нареченою. Крім усього іншого, небайдужі люди запросили священника з місцевого храму, щоб він провів церемонію одруження.</p>
      <p>Я завжди мріяла про звичайне весілля і хотіла вийти заміж у сукні.</p>
      <figure>
        <img src="https://ukr.media/static/ba/aimg/4/0/5/405714_2.jpg"/>
      </figure>
      <p>До речі, не обійшлося і без гостей на весіллі. Подружжя покликало на свято своїх друзів, а Шеріл, між іншим, навіть кидала весільний букет подружкам. До того ж всім запрошеним дозволили безкоштовно скористатися послугами пральні та пригостили смачними частуваннями. А особливо вразливі люди не змогли стримати своїх сліз, радіючи за молодят.</p>
      <figure>
        <img src="https://ukr.media/static/ba/aimg/4/0/5/405714_3.jpg"/>
      </figure>
      <p>За словами Джеймса, він довго не наважувався на такий відважний крок, тому що і без того «було багато проблем». Однак тепер чоловік згоден, що це був найважливіший день у його житті, якого він так чекав.</p>
      <p>
        <a href="https://ukr.media/world/405714/">https://ukr.media/world/405714/</a>
      </p>
    </article>
  </body>
</html>