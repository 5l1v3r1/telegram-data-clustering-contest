<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-giovane-coppia-accoltellata-in-strada-due-ragazzi-in-gravi-condizioni.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T12:59:07+00:00"/>
    <meta property="og:title" content="Roma, giovane coppia accoltellata in strada: due ragazzi in gravi condizioni"/>
    <meta property="og:description" content="I Carabinieri del Nucleo Operativo della Compagnia Roma Montesacro hanno sottoposto a fermo di P.G. un romano di 44 anni, nella Capitale senza fissa dimora e con precedenti, per tentato omicidio e porto abusivo di oggetti atti ad offendere. L’uomo, rintracciato nella notte in via del Forte Tiburtino, è accusato di essere l’autore di un […]"/>
  </head>
  <body>
    <article>
      <h1>Roma, giovane coppia accoltellata in strada: due ragazzi in gravi condizioni</h1>
      <address><time datetime="2019-11-14T12:59:07+00:00">14 Nov 2019, 12:59</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/carabinieri-ambulanza-notte.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>I Carabinieri del Nucleo Operativo della Compagnia Roma Montesacro hanno sottoposto a fermo di P.G. un romano di 44 anni, nella Capitale senza fissa dimora e con precedenti, per <b>tentato omicidio e porto abusivo di oggetti atti ad offendere</b>. L’uomo, rintracciato nella notte in via del Forte Tiburtino, è accusato di essere l’autore di un accoltellamento, avvenuto la tarda serata del 9 novembre scorso, ai danni di una coppia di ragazzi.</p>
      <p>All’epoca dei fatti, i Carabinieri di Montesacro intervennero nel pronto soccorso del “<b>Sandro Pertini</b>”, dove poco prima erano arrivate – con mezzi propri – le due vittime, un ragazzo e una ragazza romani di 28 e 27 anni, conviventi, <b>entrambi con gravi ferite da taglio all’addome.</b> Immediatamente sottoposti ad intervento chirurgico,<b> i due giovani furono ricoverati in prognosi riservata</b>, ma giudicati fuori pericolo di vita. Grazie all’attività d’indagine scattata a seguito del grave episodio, i Carabinieri sono riusciti, in breve tempo, a identificare il possibile autore del duplice ferimento, sul conto del quale i militari hanno raccolto gravi, precisi e concordanti elementi indiziari.</p>
      <p>Sono tuttora in corso gli accertamenti per delineare in quale ambito e il movente che ha portato l’uomo ad accoltellare i due ragazzi, che sono tuttora ricoverati in ospedale, sempre in prognosi riservata. In attesa di rispondere alle domande dell’Autorità Giudiziaria, il 44enne è stato portato nel carcere di Regina Coeli.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-giovane-coppia-accoltellata-in-strada-due-ragazzi-in-gravi-condizioni.html"/>
        <a href="https://www.ilcorrieredellacitta.com/news/grave-incidente-a-centocelle-uomo-investito-davanti-al-centro-commerciale-e-grave.html"/>
        <a href="https://www.ilcorrieredellacitta.com/news/rapina-choc-in-villa-alle-porte-di-roma-banditi-armati-si-fanno-consegnare-rolex-e-gioielli-bottino-da-100mila-euro.html"/>
        <a href="https://www.ilcorrieredellacitta.com/news/si-spara-ancora-a-roma-gambizzato-un-18enne-sulla-casilina.html"/>
        <a href="https://www.ilcorrieredellacitta.com/news/roberto-spada-arriva-la-condanna-definitiva-confermata-laggravante-del-metodo-mafioso.html"/>
        <a href="https://www.ilcorrieredellacitta.com/news/roma-sgominata-la-banda-criminale-del-car-sharing.html"/>
      </related>
    </article>
  </body>
</html>