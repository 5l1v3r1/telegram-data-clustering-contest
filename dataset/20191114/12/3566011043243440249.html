<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547293.html/%D8%A7%D8%B3%D8%AA%D9%82%D8%A8%D8%A7%D9%84-%D9%86%D9%87%D8%A7%D9%88%D9%86%D8%AF%DB%8C-%D9%87%D8%A7-%D8%A7%D8%B2-%D8%A7%DA%A9%D8%B1%D8%A7%D9%86-%D9%81%DB%8C%D9%84%D9%85--%D9%85%D9%86%D8%B7%D9%82%D9%87-%D9%BE%D8%B1%D9%88%D8%A7%D8%B2%D9%85%D9%85%D9%86%D9%88%D8%B9-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:59:00+00:00"/>
    <meta property="og:title" content="استقبال نهاوندی‌ها از اکران فیلم &quot;منطقه پروازممنوع&quot;"/>
    <meta property="og:description" content="رابط اکران جشنواره مردمی فیلم عمار در نهاوند گفت: فیلم پرمخاطب ” منطقه پروازممنوع&quot; در چندین نوبت در شهرستان نهاوند اکران شد که مورد استقبال مردم قرارگرفته است."/>
  </head>
  <body>
    <article>
      <h1>استقبال نهاوندی‌ها از اکران فیلم "منطقه پروازممنوع"</h1>
      <h2>رابط اکران جشنواره مردمی فیلم عمار نهاوند خبر داد؛</h2>
      <address>
        <time datetime="2019-11-14T12:59:00+00:00">14 Nov 2019, 12:59</time>
      </address>
      <p>رابط اکران جشنواره مردمی فیلم عمار در نهاوند گفت: فیلم پرمخاطب ” منطقه پروازممنوع" در چندین نوبت در شهرستان نهاوند اکران شد که مورد استقبال مردم قرارگرفته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اکرم حیدری، رابط اکران جشنواره مردمی فیلم عمار در نهاوند در گفت‌وگو با خبرنگار <a href="http://asrehamedan.ir/31825">عصر همدان</a>؛ گفت: فیلم سینمایی پرمخاطب و مهیج “منطقه پروازممنوع ” از روز پنج‌شنبه هفته گذشته هم‌زمان با سینماهای کشور در سالن اداره ارشاد اسلامی نهاوند اکران شد و موردتوجه قرار گرفت.</p>
      <p>وی اظهار داشت: این فیلم زیبا با استقبال کودکان مواجه شده است و با توجه به موضوع و حال و هوای فیلم روزانه برای کودکان اکران می‌شود.</p>
      <p>رابط اکران جشنواره مردمی فیلم عمار در نهاوند افزود: در مراسم افتتاحیه اکران این فیلم بیش از ۲۰۰ نفر از همشهریان حضور داشتند و فیلم را تماشا کردند.</p>
      <p>وی ادامه داد: این فیلم صبح‌ها در سالن شهید باهنر نهاوند برای کودکان و بعدازظهرها در سالن اداره فرهنگ و ارشاد اسلامی نهاوند برای عموم مردم اکران می‌شود.</p>
      <p>حیدری اظهار داشت: تا امروز با توجه به استقبال همشهریان این فیلم در ۱۴ نوبت اکران شده است و این روند ادامه دارد.</p>
      <p>وی بیان کرد: محل تهیه بلیت برای تماشای این فیلم دیدنی محل اداره ارشاد اسلامی نهاوند و کانون شهید باهنر است و پس از اکران در شهر نهاوند این فیل در شهرهای فیروزان، گیان و برزول نیز نمایش داده می‌شود.</p>
      <p>رابط اکران جشنواره مردمی فیلم عمار در نهاوند گفت: روزانه به‌طور متوسط ۳ اکران در نهاوند انجام می‌شود و در شهر فیروزان ۲ روز، شهر بروزل یک روز و شهر گیان ۲ روز برای اکران در نظر گرفته‌شده است.</p>
      <p>وی اظهار داشت: تا امروز حدود ۲ هزار نفر فیلم منطقه پروازممنوع را مشاهده کردند و بعد از اکران هم مراسم اختتامیه اکران را خواهیم داشت.</p>
      <p>حیدری گفت: در بخش جشنواره عمار نیز شهرستان نهاوند به دلیل اکران‌های موفق رتبه اول کشور را کسب کرده است که کار بزرگی است و امیدواریم امسال نیز این روند ادامه یابد.</p>
      <p>وی افزود: از ابتدای امسال در جشنواره‌های مختلف، مساجد، حسینیه‌ها، کانون‌های فرهنگی و هنری، پایگاه‌های بسیج و حتی پارک‌های سطح شهرستان فیلم‌های جشنواره عمار اکران شده‌اند.</p>
      <p>رابط اکران جشنواره مردمی فیلم عمار در نهاوند در پایان گفت: تا این تاریخ حدود ۱۵ هزار نفر از مستند و فیلم‌های جشنواره مردمی عمار در نهاوند دیدن کرده‌اند.</p>
      <p>انتهای پیام/</p>
    </article>
  </body>
</html>