<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89616"/>
    <meta property="og:site_name" content="Denník politika"/>
    <meta property="article:published_time" content="2019-11-14T12:35:11+00:00"/>
    <meta property="og:title" content="Strana Brexit odmietla volebný pakt s konzervatívcami, chce prinútiť Johnsona k splneniu sľubu"/>
    <meta property="og:description" content="14.11.2019 (Webnoviny.sk) – Britská strana Brexit odmietla volebný pakt s vládnymi konzervatívcami. Do decembrových predčasných volieb podľa vlastných údajov posiela 300 kandidátov, aby tak prinútila premiéra Borisa Johnsona k splneniu sľubu čistého odchodu z Európskej únie. Líder strany Nigel Farage sa tak vyjadril vo štvrtok, čo je posledný možný deň pre registráciu kandidátov do volieb naplánovaných na 12. decembra."/>
  </head>
  <body>
    <article>
      <h1>Strana Brexit odmietla volebný pakt s konzervatívcami, chce prinútiť Johnsona k splneniu sľubu</h1>
      <address><time datetime="2019-11-14T12:35:11+00:00">14 Nov 2019, 12:35</time> by <a rel="author">Webnoviny</a></address>
      <p>14.11.2019 (Webnoviny.sk) – Britská strana Brexit odmietla volebný pakt s vládnymi konzervatívcami. Do decembrových predčasných volieb podľa vlastných údajov posiela 300 kandidátov, aby tak prinútila premiéra Borisa Johnsona k splneniu sľubu čistého odchodu z Európskej únie. Líder strany Nigel Farage sa tak vyjadril vo štvrtok, čo je posledný možný deň pre registráciu kandidátov do volieb naplánovaných na 12. decembra.</p>
      <p>Farage pre britskú stanicu BBC povedal, že jeho strana prinútila Johnsona sľúbiť, že „<i>zmení smer</i>„. „<i>Teraz musíme zabezpečiť, aby sme dostali poriadny brexit, to je moja úloha</i>,” skonštatoval Farage.</p>
      <p>Vo voľbách sa bude bojovať o všetkých 650 kresiel Dolnej snemovne britského parlamentu. Farage už predtým oznámil, že jeho strana sa nebude uchádzať o vyše 300 mandátov, ktoré držia konzervatívci, aby tak nerozdelili hlasovanie probrexitového tábora.</p>
      <p>Viac k témam: <a href="https://www.webnoviny.sk/tag/parlamentne-volby-vo-velkej-britanii/"><u>parlamentné voľby vo Veľkej Británii</u></a><br/>Zdroj: Webnoviny.sk – <a href="https://www.webnoviny.sk/strana-brexit-odmietla-volebny-pakt-s-konzervativcami-chce-prinutit-johnsona-k-splneniu-slubu/"><u>Strana Brexit odmietla volebný pakt s konzervatívcami, chce prinútiť Johnsona k splneniu sľubu</u></a> © SITA Všetky práva vyhradené.</p>
    </article>
  </body>
</html>