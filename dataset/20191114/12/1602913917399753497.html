<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/eurostat-crestere-economica-de-3-2-in-t3-in-romania-avans-de-1-3-in-ue28-18583942"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T12:19:32+00:00"/>
    <meta property="og:title" content="Eurostat: Creştere economică de 3,2% în T3 în România; avans de 1,3% în UE28"/>
    <meta property="og:description" content="România a avut în T3 o creştere economică de 3,2% faţă de perioada similară a anului trecut, ritm în scădere de la 4,3% în T2, arată datele publicate astăzi de Biroul european de statistică Eurostat."/>
  </head>
  <body>
    <article>
      <h1>Eurostat: Creştere economică de 3,2% în T3 în România; avans de 1,3% în UE28</h1>
      <address><time datetime="2019-11-14T12:19:32+00:00">14 Nov 2019, 12:19</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>România a avut în T3 o creştere economică de 3,2% faţă de perioada similară a anului trecut, ritm în scădere de la 4,3% în T2, arată datele publicate astăzi de Biroul european de statistică Eurostat.</p>
      <p>Comparativ cu trimestrul anterior, dinamica PIB s-a temperat în T3 la 0,6%, faţă de 0,8% în T2. </p>
      <p>Institutul Naţional de Statistică a publicat tot astăzi cele mai recente date despre evoluţia PIB, anunţând o creştere economică de 3% în T3 pe seria brută şi de 3,2% pe seria ajustată sezonier faţă de perioada similară din 2018. La nouă luni, economia României a avansat cu de 4% pe seria brută şi de 4,1% pe seria ajustată sezonier.</p>
      <p>Potrivit Eurostat, la nivelul Uniunii Europene, creşterea economică s-a situat la 1,3% în trimestrul trei, după medii de 1,2%, respectiv 1,4% în trimestrele precedente. PIB-ul din zona euro s-a majorat cu 1,2%.</p>
      <p>Dintre ţările care raportat datele pe T3, Ungaria a avut cea mai mare creştere a economiei, de 4,8%, urmată de Polonia, cu 4%, şi Bulgaria, cu 3,7%. La polul opus se află Italia, cu o dinamică anuală a PIB de 0,3%, şi Germania cu 0,5%. Din afara UE, Norvegia a avut un avans de 0,6%.</p>
      <p>Faţă de trimestrul anterior, în T3 creşterea economică din UE a fost de 0,3%, iar în zona euro de 0,2%.</p>
      <p>În SUA, creşterea economică din al treilea trimestru al anului s-a situat la 2%, faţă de un ritm de 2,3% în T2. </p>
    </article>
  </body>
</html>