<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/elobb-lett-nagymama-mint-szexmunkas-12-eve-boldog-keson-jott-karrierjevel/186583"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T12:00:00+00:00"/>
    <meta property="og:title" content="Előbb lett nagymama, mint szexmunkás - 12 éve boldog későn jött karrierjével"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Előbb lett nagymama, mint szexmunkás - 12 éve boldog későn jött karrierjével</mark>
      </h1>
      <address><time datetime="2019-11-14T12:00:00+00:00">14 Nov 2019, 12:00</time> by <a rel="author">Bors</a></address>
      <p>Meglepő történetet osztott meg egy háromgyermekes, hétunokás asszony: több mint egy évtizede szexmunkásként keresi a kenyerét, ráadásul azt sem lehet mondani, hogy fiatalon “kezdte volna az ipart”. Arról is beszámolt: közel százéves volt a legidősebb kliense.</p>
      <p>Az ausztráliai Queenslandben élő Taylor Tara 47 évesen - 10 év szingliség és három gyerek felnevelése után - döntött úgy, hogy újra szeretne férfiakkal ismerkedni, azonban nagyon hamar <b>elment a kedve a randizástól, így inkább örömlánynak állt</b>. Rájött ugyanis: az összes férfi ugyanazt az egy dolgot akarja tőle.</p>
      <p>Arra gondoltam, ha ezt akarják, fizessenek érte”</p>
      <p>– magyarázta a Daily Mailnek.</p>
      <figure>
        <embed-post data-src="https://www.instagram.com/p/BxKMGAnjRyr" data-service="Instagram"/>
      </figure>
      <p>Nem sokkal később jelentkezett egy bordélyház hirdetésére, hamarosan pedig már ott állt, első fizető kuncsafjait várva - csupa fiatal, gyönyörű nő között. <i>“Szabályosan szédültem. Nagyon ijedt voltam. Csak az járt a fejemben: ki fog értem fizetni? Ki akar majd engem?”</i> Végül - legnagyobb meglepetésére - az első, prostitúcióval eltöltött estéjén három férfi is mellette döntött.</p>
      <p>Mindez 12 éve volt: a most 59 éves asszony állítja: soha nem volt még ilyen boldog, és keresett ilyen jól. Nem is akarja egyhamar abbahagyni.</p>
      <figure>
        <embed-post data-src="https://www.instagram.com/p/BfAAoyJFBgJ" data-service="Instagram"/>
      </figure>
      <h3>Szülinapra és öregek otthonába is hívják</h3>
      <p>Tarát a legkülönfélébb korosztályok keresik fel, a legkülönfélébb kérésekkel: <i>“Kértek tőlem barátnő-érzést, és hívtak 18. születésnapra is. <b>A legidősebb ügyfelem - aki azóta elhunyt - 97 éves volt.</b> Az idősek otthonában látogattam meg. Voltak olyan - felnőtt - gyerekek, akik az apjuknak béreltek ki, miután a felesége elhunyt.”</i></p>
      <figure>
        <embed-post data-src="https://www.instagram.com/p/Bh3UluXhgDi" data-service="Instagram"/>
      </figure>
      <p>Az 59 éves örömlány szerint sokan nem is szexet akarnak, sokkal inkább társaságot. Volt olyan férfi, aki azért bérelte ki, hogy főzhessen neki, de olyan is akadt, aki egyszerűen nem akarta, hogy karácsony napján egyedül ébredjen fel.</p>
      <h3>A család mindenben támogatja a szexmunkás nagyit</h3>
      <p><b>Tarának három (28 és 31 év közötti) gyermeke és hét (7 és 15 év közötti) unokája van</b>, akik mind támogatják életmódját és pénzkeresetét. Nem is nagyon titkolózik előttük. Mind elmondta: hat hete dolgozott örömlányként, amikor először beszélt erről a családdal.</p>
      <p>Az asszony egyébként a közelmúltban egy könyvet is írt életéről, illetve annak utolsó 12 évéről Behind Closed Doors (Zárt ajtók mögött) címen.</p>
      <figure>
        <embed-post data-src="https://www.instagram.com/p/B202kuHHu74" data-service="Instagram"/>
      </figure>
    </article>
  </body>
</html>