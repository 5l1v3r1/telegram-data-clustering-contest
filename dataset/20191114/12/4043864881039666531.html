<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231954/"/>
    <meta property="og:site_name" content="Українська правда"/>
    <meta property="article:published_time" content="2019-11-14T12:11:49+00:00"/>
    <meta property="og:title" content="Рада ухвалила бюджет-2020"/>
    <meta property="og:description" content="Верховна Рада ухвалила закон “Про Державний бюджет України на 2020 рік”."/>
  </head>
  <body>
    <article>
      <h1>Рада ухвалила бюджет-2020</h1>
      <address>
        <time datetime="2019-11-14T12:11:49+00:00">14 Nov 2019, 12:11</time>
      </address>
      <p>Верховна Рада ухвалила закон "Про Державний бюджет України на 2020 рік".</p>
      <p><b>Джерело:</b> Засідання Верховної Ради 14 листопада</p>
      <p><b>Деталі:</b> Законопроєкт № 2000 про державний бюджет на 2020 рік підтримали в другому читанні та в цілому 280 народних депутатів.</p>
      <p>Проєкт підтримала фракція "Слуга народу",  група "За майбутнє", більшість позафракційних депутатів.</p>
      <p>Фракція партії "Голос" та більшість депутатів "Батьківщини" утримались.  Проти були депутати ОПЗЖ та "ЄС".</p>
      <p>
        <b>Основні показники проєкту державного бюджету на 2020 рік:</b>
      </p>
      <p><b>Доходи </b>державного бюджету на 2020 рік передбачені у сумі<b> 1,093 трлн грн,</b></p>
      <p><b>Видатки</b> - 1,195 трлн гривень (збільшились на 67,5 млрд грн в порівнянні з 2019 роком).<br/><br/>На <b>обслуговування</b> <b>держборгу</b> закладено <b>141,5 млрд грн.</b><br/><br/>На розвиток <b>дорожньої інфраструктури</b>  закладено <b>73,7 млрд грн</b>, що на 37% більше, ніж в минулому році.</p>
      <p>Фінансування <b>Пенсійного фонду </b>з державного бюджету становитиме <b>173 млрд грн </b>(+802 млн грн надбавки для самотніх пенсіонерів).</p>
      <p>Кошти на <b>виплати субсидії</b> заплановані у бюджеті - <b>48 млрд грн.</b></p>
      <p><b>На освіту</b> планується направити <b>145,1 млрд грн, </b>що на 12,7% більше минулорічного показника бюджету.</p>
      <p>Загальні видатки на охорону здоров'я становлять <b>113,3 млрд грн, </b>що на 15,1 млрд більше ніж було закладено у бюджеті на 2019 рік.<br/><br/><b>На охорону і безпеку</b> у наступному році буде витрачено <b>245,8 млрд грн </b>(на 16 відсотків більше ніж в 2019 році), з них Міноборони отримає <b>130 млрд грн</b>, а МВС <b>93 млрд.</b></p>
      <p><b>Витрати на розвиток культури та інформаційну сферу</b> становлять 9,2 млрд грн.</p>
      <p>
        <b>Мінімальна зарплата становитиме 4723 грн.</b>
      </p>
      <figure>
        <img src="https://img.pravda.com/images/doc/5/1/51b14ae-------3.jpg"/>
      </figure>
      <p>
        <b>Нагадаємо, </b>
      </p>
      <ul>
        <li>Верховна Рада ухвалила законопроєкт про бюджет на 2020 рік <a href="https://www.epravda.com.ua/news/2019/10/18/652716/">у першому читанні</a> 18 жовтня. </li>
        <li>Основні показники проєкту державного бюджету на 2020 рік: <b>Доходи </b>державного бюджету на 2020 рік (з трансфертами) передбачені у сумі <b>1 079,5 млрд грн</b>, у тому числі загального фонду –<b> 962,7 млрд грн</b>., <b>видатки</b> - у сумі <b>1170,0 млрд грн. Видатки на національну безпеку і оборону</b> становлять 245,8 млрд гривень, що на 33,8 млрд більше, ніж у 2019 році.</li>
        <li>У Кабміні заявили, що бюджет розрахували на макроекономічному прогнозі, який склали весною 2019 року. Після затвердження нового макроекономічного прогнозу показники у бюджеті переглянуть.</li>
        <li>Глава уряду Олексій Гончарук заявив, що держбюджет-2020 стане <a href="https://www.pravda.com.ua/news/2019/09/16/7226384/">останнім, що ухвалюється лише на рік</a>.</li>
      </ul>
      <related>
        <a href="https://www.epravda.com.ua/news/2019/11/14/653709/"/>
        <a href="https://www.pravda.com.ua/news/2019/11/14/7231939/"/>
        <a href="https://www.pravda.com.ua/news/2019/11/14/7231925/"/>
      </related>
    </article>
  </body>
</html>