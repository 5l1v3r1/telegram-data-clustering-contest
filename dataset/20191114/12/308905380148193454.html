<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-kost-de-duurste-nieuwe-macbook-pro-2-33128"/>
    <meta property="og:site_name" content="Apparata"/>
    <meta property="article:published_time" content="2019-11-14T12:01:00+00:00"/>
    <meta property="og:title" content="Dit kost de duurste nieuwe MacBook Pro"/>
    <meta property="og:description" content="Voor de dikste samenstelling gaan: wat ben je dan kwijt?"/>
  </head>
  <body>
    <article>
      <h1>Dit kost de duurste nieuwe MacBook Pro</h1>
      <h2>Voor de dikste samenstelling gaan: wat ben je dan kwijt?</h2>
      <address><time datetime="2019-11-14T12:01:00+00:00">14 Nov 2019, 12:01</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Gister heeft Apple <a href="https://www.apparata.nl/nieuws/officieel-apple-kondigt-16-inch-macbook-pro-aan-33119">een nieuwe MacBook Pro</a> aan de wereld gepresenteerd. Deze 16-inch variant vervangt het 15-inch model en is op een paar punten interessant. Zo komt de laptop met een fraai scherm een nieuw toetsenbord dat afscheid neemt van het vlindermechanisme. Daarnaast is de laptop zeer uitgebreid te configureren. Wat als je dat laatste doet? We namen de proef op de som.</p>
      <p>De nieuwe 16-inch MacBook Pro is er vanaf 2.699 euro, maar dan begint het pas. De duurste variant kost het veelvoudige daarvan. Het begint met een optionele 2,4‑GHz 8‑core Intel Core i9-processor van de 9e generatie met een Turbo Boost tot 5,0 GHz. De meerprijs bedraagt 220 euro. Vervolgens krijgt het werkgeheugen een boost en kiezen we in dit geval voor de maximale 64 GB. Een extra van enkele honderden euro’s. De beste grafische kaart is in dit geval de AMD Radeon Pro 5500M met 8 GB GDDR6-geheugen en je kunt ongelofelijk veel kwijt op de laptop met de optionele 8 TB SSD‑opslag.</p>
      <p>Voor de vorm vinken we nog eens voorgeïnstalleerde software aan als Final Cut Pro X en Logic Pro X. Al met al komt het eindbedrag op <b>7.698,98 euro</b>! Dit is de duurste MacBook Pro die je nu kunt kopen.</p>
    </article>
  </body>
</html>