<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188515/Bekir-E-schoot-Rotterdamse-scholiere-Humeyra-van-dichtbij-dood"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T12:15:12+00:00"/>
    <meta property="og:title" content="Bekir E. schoot Rotterdamse scholiere Hümeyra van dichtbij dood"/>
    <meta property="og:description" content="Verdachte Bekir E. heeft de 16-jarige scholiere Hümeyra van dichtbij doodgeschoten op het Designcollege in Rotterdam-West. Dat is gebleken tijdens de rechtszaak over de moord, die donderdag en vrijdag dient."/>
  </head>
  <body>
    <article>
      <h1>Bekir E. schoot Rotterdamse scholiere Hümeyra van dichtbij dood</h1>
      <address>
        <time datetime="2019-11-14T12:15:12+00:00">14 Nov 2019, 12:15</time>
      </address>
      <h4>Verdachte Bekir E. heeft de 16-jarige scholiere Hümeyra van dichtbij doodgeschoten op het Designcollege in Rotterdam-West. Dat is gebleken tijdens de rechtszaak over de moord, die donderdag en vrijdag dient.</h4>
      <p>E. gebruikte daarvoor meerdere kogels. Hümeyra sloeg op de vlucht toen E. bij haar school was. Tijdens haar vlucht viel ze op de grond in de fietsenstalling. Ze draaide haar hoofd om toen E. boven haar stond en keek hem op. Hij richtte zijn pistool op haar hoofd en schoot vervolgens. Daarna stapte hij over haar lichaam heen en liep naar de uitgang.</p>
      <h3>Spijt</h3>
      <p>Er zijn beelden van moord, maar die werden niet getoond in de rechtszaal. Wel vertelden ooggetuigen over de laatste momenten van de 16-jarige scholiere. De moeder van het slachtoffer kreeg het te kwaad tijdens de rechtszaak en werd getroost.</p>
      <p>E. laat tijdens de rechtszaak weten de volle verantwoordelijkheid te nemen. "Ik heb spijt van alles."</p>
      <related>
        <a href="http://www.rijnmond.nl/nieuws/188504/Bekir-E-maakte-39-accounts-voor-contact-met-Humeyra"/>
      </related>
      <p>Volgens de politie zijn er tenminste zeven kogels afgevuurd. Volgens E. zaten er maar vijf kogels in zijn wapen. Hij droeg het wapen bij zich omdat hij zich bedreigd zou voelen door motorclubleden met wie hij een conflict zou hebben.</p>
      <p>Rijnmond houdt een liveblog bij over de rechtszaak. Die vind je hier.</p>
      <related>
        <a href="http://www.rijnmond.nl/nieuws/188501/LIVEBLOG-verdachte-moord-op-Humeyra-voor-rechter"/>
      </related>
    </article>
  </body>
</html>