<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/dragan-djuric-vardi-mogao-u-partizan/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T12:58:58+00:00"/>
    <meta property="og:title" content="Dragan Đurić: Vardi mogao u Partizan"/>
    <meta property="og:description" content="Nekadašnji predsednik Fudbalskog kluba Partizan Dragan Đurić otkrio je da je bivši trener crno-belih Avram Grant želeo da dovede Džejmija Vardija u klub. Prema Đurićevim rečima, Grant je odmah po dolasku u Partizan zatražio od uprave da angažuju tadašnjeg dvadesetpetogodišnjeg fudbalera Flitvud tauna, a sada zvezdu Lestera Džejmija Vardija. Međutim, engleski petoligaš je tražio milion […]"/>
  </head>
  <body>
    <article>
      <h1>Dragan Đurić: Vardi mogao u Partizan</h1>
      <address><time datetime="2019-11-14T12:58:58+00:00">14 Nov 2019, 12:58</time> by <a rel="author">Nemanja</a></address>
      <p>Nekadašnji predsednik Fudbalskog kluba Partizan Dragan Đurić otkrio je da je bivši trener crno-belih Avram Grant želeo da dovede Džejmija Vardija u klub.</p>
      <p>Prema Đurićevim rečima, Grant je odmah po dolasku u Partizan zatražio od uprave da angažuju tadašnjeg dvadesetpetogodišnjeg fudbalera Flitvud tauna, a sada zvezdu Lestera Džejmija Vardija. Međutim, engleski petoligaš je tražio milion funti, što crno-beli u tom trenutku nisu mogli da plate.</p>
      <p>– <b>Čim je došao, Grant nam je rekao da dovedemo Vardija i tvrdio je da će nam se višestruko isplatiti. Nažalost, mi nismo imali ni dinara, a kamoli milion evra da ga kupimo. Nismo imali čak ni generalnog sponzora… Nije bilo para kao što ih sad ima u Partizanu. Nemojte da vas zavara to što nam je petoligaš tražio milion evra. I tad je Vardi bio paklen igrač, iako ne toliko poznat. Grant je poznavao sve te klince po Engleskoj, bio je majstor da otkrije talentovano dete, ali, eto, mi smo bili u velikoj krizi i nismo mogli to da platimo</b> – kazao je Đurić za ,,Informer“.</p>
      <p>Pored Vardija, Avram Grant je imao još nekoliko želja koje nisu ispunjene, priznao je Đurić.</p>
      <p>– <b>Izraelac je imao spisak nekoliko imena, takođe iz engleskih niželigaša, ali to danas nisu poznati fudbaleri. U pauzi između polusezona hteo je da dovede i Francuza Frederika Pikiona, koji je bio slobodan. Sećam se samo šta je govorio za naše talente. Crvenim markerom je podvukao imena Lazara i Saše Markovića i rekao da su ti igrači suvo zlato Partizana</b> – rekao je Đurić i dodao:</p>
      <p>– <b>Da smo imali milion evra i doveli Vardija, sigurno bi nas svi kritikovali što smo dali toliki novac za nepoznatog igrača. Danas Partizan i Zvezda dovode raznorazne strance, daju tolike pare i nikom ništa. Bolje da šansu daju našoj deci poput Strahinje Pavlovića, nego da njihova mesta zauzimaju kojekakve ispušene lule</b>.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/dobre-vesti-iz-humske/"/>
        <a href="https://www.sportskacentrala.com/2019/11/10/milosevic-skupo-placena-pobeda-pohvale-sumi/"/>
        <a href="https://www.sportskacentrala.com/2019/11/10/ubedljiva-pobeda-partizana-u-senci-povrede-scekica-video/"/>
        <a href="https://www.sportskacentrala.com/2019/11/10/live-partizan-indjija/"/>
        <a href="https://www.sportskacentrala.com/2019/11/09/lester-uz-bok-liverpulu-vardi-ponovo-reseta-video/"/>
        <a href="https://www.sportskacentrala.com/2019/11/09/milosevic-i-problemi-sa-letovima-pomisljam-da-nam-neko-ovo-namerno-radi/"/>
        <a href="https://www.sportskacentrala.com/2019/11/09/tri-jake-provere-i-partizanova-egzotika-pred-prolecni-deo-sezone/"/>
        <a href="https://www.sportskacentrala.com/2019/11/08/kada-ce-veciti-igrati-zaostale-meceve/"/>
        <a href="https://www.sportskacentrala.com/2019/11/08/protiv-partizana-do-novog-klupskog-rekorda/"/>
      </related>
    </article>
  </body>
</html>