<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954778"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T12:32:38+00:00"/>
    <meta property="og:title" content="థర్మల్ పవర్ స్టేషనులో పేలుడు..నలుగురు ఇంజినీర్లకు గాయాలు"/>
    <meta property="og:description" content="ADVT"/>
  </head>
  <body>
    <article>
      <h1>థర్మల్ పవర్ స్టేషనులో పేలుడు..నలుగురు ఇంజినీర్లకు గాయాలు</h1>
      <address>
        <time datetime="2019-11-14T12:32:38+00:00">14 Nov 2019, 12:32</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>సోనేభద్ర (ఉత్తరప్రదేశ్) : ఉత్తరప్రదేశ్ రాష్ట్రంలోని సోనేభద్ర జిల్లాలోని థర్మల్ పవర్ స్టేషనులో బుధవారం రాత్రి జరిగిన పేలుడు ఘటనలో నలుగురు ఇంజినీర్లు గాయపడ్డారు.</b> అన్పర డి థర్మల్ విద్యుత్ కేంద్రంలోని టర్బైన్ జనరేటర్ యూనిట్ లో సంభవించిన పేలుడులో అర్వింద్ సింగ్, వరుణ్ గౌతం, అశోక్ పల్, జయంత్ తివారీలనే ఇంజినీర్లు గాయపడ్డారు. గాయపడిన ఇంజినీర్లను ఆసుపత్రికి తరలించారు. ఇంజినీర్ల పరిస్థితి నిలకడగా ఉందని వైద్యులు చెప్పారు. యూపీ థర్మల్ పవర్ జనరేషన్ కార్పొరేషన్ ఆధ్వర్యంలో నడుస్తున్న ఈ కేంద్రంలో సంభవించిన పేలుడుతో మంటలను ఆర్పేందుకు అగ్నిమాపక వాహనాలను రప్పించారు. ఈ పేలుడు వల్ల విద్యుత్ ఉత్పత్తికి ఆరు నెలలపాటు అంతరాయం ఏర్పడిందని థర్మల్ విద్యుత్ కేంద్రం అధికారులు చెప్పారు. ఈ అగ్నిప్రమాదానికి గల కారణాలపై దర్యాప్తునకు ఆదేశించామని థర్మల్ పవర్ కేంద్రం చీఫ్ జనరల్ మేనేజరు హీర్మాన్ ప్రసాద్ సింగ్ చెప్పారు.</p>
    </article>
  </body>
</html>