<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/684210/protathlites-se-ores-ergasias-stin-ee-oi-ellines-poies-alles-chor"/>
    <meta property="og:site_name" content="enikos.gr"/>
    <meta property="article:published_time" content="2019-11-14T12:08:00+00:00"/>
    <meta property="og:title" content="Πρωταθλητές σε ώρες εργασίας στην Ε.Ε. οι Έλληνες - Ποιες άλλες χώρες &quot;σπάνε ρεκόρ&quot;"/>
    <meta property="og:description" content="Οι Έλληνες δουλεύουν περισσότερες ώρες από όλους στην Ε.Ε, όπως προκύπτει από στοιχεία της έρευνας του Ευρωπαϊκού Ιδρύματος..."/>
  </head>
  <body>
    <article>
      <h1>Πρωταθλητές σε ώρες εργασίας στην Ε.Ε. οι Έλληνες - Ποιες άλλες χώρες "σπάνε ρεκόρ"</h1>
      <address>
        <time datetime="2019-11-14T12:08:00+00:00">14 Nov 2019, 12:08</time>
      </address>
      <p>Οι Έλληνες <a href="http://www.enikonomia.gr/economy/221573,ergasiakes-scheseis-poies-allages-fernei-nomoschedio-tou-ypourgei.html">δουλεύουν περισσότερες ώρες</a> από όλους στην Ε.Ε, όπως προκύπτει από στοιχεία της έρευνας του Ευρωπαϊκού Ιδρύματος για την Υγιεινή και Ασφάλεια (Eurofound).</p>
      <p>Συγκεκριμένα, το ταβάνι του νομοθετημένου εργάσιμου χρόνου που εβδομαδιαίως φτάνει και ξεπερνά τις 48 ώρες αγγίζουν περίπου οι 4 στους 10 εργαζόμενους στην Ελλάδα. Πρόκειται για το υψηλότερο ποσοστό μεταξύ των 28 κρατών – μελών όταν κατά μέσο όρο μόνο 1 στους 10 εργαζομένους στην Ενωμένη Ευρώπη δουλεύει πάνω από 48 ώρες εβδομαδιαίως. Μάλιστα η έρευνα αυτή καταδεικνύει ότι στην Ελλάδα το 37,1% των εργαζομένων όχι μόνο εξαντλεί όλα τα νόμιμα περιθώρια του εργάσιμου εβδομαδιαίου χρόνου αλλά υπερβαίνει το 48ωρο.</p>
      <p>Δεύτερη σε ποσοστό εργαζομένων με αυξημένο χρόνο εργασίας έρχεται η Ρουμανία με το 29,1% των εργαζομένων να ξεπερνά τις 48 ώρες, με τρίτη την Πολωνία στη οποία το ποσοστό φτάνει το 23,9%, Στον αντίποδα, η χρυσή τετράδα με χώρες όπως η Δανία, το Λουξεμβούργο , η Ολλανδία αλλά και η Γερμανία. Σε αυτή την ομάδα χωρών μόνος ένας στους 10 εργαζομένους ξεπερνά τα εβδομαδιαία όρια, με ποσοστά από 9,4% έως 10, 4% Οι μεγάλες διαφορές που καταγράφει η έρευνα αναφορικά με τα ποσοστά των εργαζομένων που αφιερώνουν περισσότερο χρόνο στην εργασία και ενδεχομένως λιγότερο χρόνο στην ξεκούραση ή την αναψυχή κατά το σύνθημα του περασμένου αιώνα “8 ώρες αναψυχή 8 ώρες ξεκούραση”, φυσικά και δεν οφείλονται μόνο στη ανάγκη αντιστροφής της ενοχοποίησης των Ελλήνων εργαζομένων φωνές της Εσπερίας όπου η εργασιακή οργάνωση αφήνει περιθώρια για καλύτερη ποιότητα και συνθήκες εργασίας.</p>
      <p>
        <b>Το οκτάωρο</b>
      </p>
      <p>Οι εργαζόμενοι σε 19 από τις 28 χώρες που εξετάστηκαν για την περίοδο 2017-2018 συνήθως εργάζονται πάνω από 40 ώρες την εβδομάδα.Οι διαφορές οφείλονται κυρίως στην απόσταση ανάμεσα στις συμβάσεις και τον πραγματικό εργάσιμο χρόνο. Αξιοσημείωτο είναι δε πως το Ηνωμένο Βασίλειο έχει τη μεγαλύτερη εργάσιμη εβδομάδα στην ΕΕ με 42 ώρες (χωρίς υπερεργασία ) ενώ οι συμφωνηθείσες ώρες σταματούν στις 37 εβδομαδιαία βάση. Εδώ κάλυψη του χρόνου εργασίας από τις συμβάσεις είναι πολύ χαμηλή και κυριαρχούν οι ατομικές συμβάσεις.</p>
      <p>
        <b>Διαβάστε παρακάτω τον σχετικό πίνακα</b>
      </p>
      <figure>
        <img src="http://media.enikonomia.gr/data/photos/225736_653b358e1c-b1792ec7830a4c9d.png"/>
      </figure>
      <p>Με πληροφορίες από την "Εφημερίδα των Συντακτών"</p>
      <related>
        <h4>σχετικά άρθρα</h4>
        <a href="http://www.enikos.gr/society/682833/proedros-ergazomenon-sti-larko-mesa-se-treis-mines-echoume-kai-al%0A%20%20%20%20%0A"/>
        <a href="http://www.enikos.gr/society/682222/ergazomenoi-kethea-aprago-apochorise-to-diorismeno-ds-zitame-dial%0A%20%20%20%20%0A"/>
        <a href="http://www.enikos.gr/society/682325/kampanaki-kindynou-apo-tin-poedin-gia-ta-krousmata-anomias-sto-ac%0A%20%20%20%20%0A"/>
        <a href="http://www.enikos.gr/society/679931/stasi-ergasias-sta-trolei-simera-deite-poies-ores%0A%20%20%20%20%0A"/>
        <a href="http://www.enikos.gr/society/679743/cheirofreno-travoun-tin-tetarti-ta-trolei-deite-poies-ores%0A%20%20%20%20%0A"/>
        <a href="http://www.enikos.gr/society/679730/kinitopoiisi-ton-ergazomenon-tis-chalyvourgikis-kleistes-oi-dyo-l%0A%20%20%20%20%0A"/>
        <a href="http://www.enikos.gr/society/684165/enopli-listeia-se-katastima-psilikon-sti-thessaloniki%0A%20%20%20%20%0A"/>
        <a href="http://www.enikos.gr/society/684161/nees-apokalypseis-gia-tin-ypothesi-thanatou-tis-linas-koemtzi-ti-%0A%20%20%20%20%0A"/>
        <a href="http://www.enikos.gr/society/684159/drakonteia-metra-asfaleias-gia-to-polytechneio-5000-astynomikoi-d%0A%20%20%20%20%0A"/>
      </related>
    </article>
  </body>
</html>