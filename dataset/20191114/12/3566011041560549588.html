<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547279.html/%D8%AC%D8%B4%D9%86-%D8%A8%D8%B2%D8%B1%DA%AF-%D9%88%D8%AD%D8%AF%D8%AA-%D8%AF%D8%B1-%D8%B2%D9%86%D8%AC%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF--%D8%B6%D8%B1%D9%88%D8%B1%D8%AA-%D8%AA%D9%82%D9%88%DB%8C%D8%AA-%D8%B2%DB%8C%D8%B1%D8%B3%D8%A7%D8%AE%D8%AA-%D9%87%D8%A7%DB%8C-%DA%AF%D8%B1%D8%AF%D8%B4%DA%AF%D8%B1%DB%8C-%D9%85%D8%B0%D9%87%D8%A8%DB%8C-%D8%B2%D9%86%D8%AC%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:08:00+00:00"/>
    <meta property="og:title" content="جشن بزرگ وحدت در زنجان برگزار می‌شود/ ضرورت تقویت زیرساخت‌های گردشگری مذهبی زنجان"/>
    <meta property="og:description" content="رئیس هیئت امنای حسینیه اعظم زنجان گفت: با حضور پرشور مردم،جشن بزرگ وحدت در حسینیه  اعظم زنجان برگزار می شود."/>
  </head>
  <body>
    <article>
      <h1>جشن بزرگ وحدت در زنجان برگزار می‌شود/ ضرورت تقویت زیرساخت‌های گردشگری مذهبی زنجان</h1>
      <h2>رئیس هیئت امنای حسینیه اعظم زنجان:</h2>
      <address>
        <time datetime="2019-11-14T12:08:00+00:00">14 Nov 2019, 12:08</time>
      </address>
      <p>رئیس هیئت امنای حسینیه اعظم زنجان گفت: با حضور پرشور مردم،جشن بزرگ وحدت در حسینیه اعظم زنجان برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد جواد غم پرور امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: همزمان با سالروز میلاد حضرت محمد (ص) و امام صادق (ع)، جشن بزرگ وحدت در حسینیه  اعظم زنجان برگزار می شود.</p>
      <p>وی با بیان اینکه این جشن امشب از ساعت ۹ شب همراه با قرائت زیارت عاشورا برگزار می شود،ادامه داد:مادحین این جشن بزرگ سید یوسف شبیری و جلیل محمدی هستند.</p>
      <p>رئیس هیئت امنای حسینیه اعظم زنجان با اشاره به فعالیت دفتر تئاتر مردمی بچه های مسجد،خاطرنشان کرد:گروه تئاتر خواهران حسینیه اعظم زنجان تشکیل شده است.</p>
      <p>غم پرور با بیان اینکه در طول سال برنامه های مختلف فرهنگی و مذهبی در حسینیه اعظم زنجان برگزار می شود، افزود: در مناسبت های مختلف این برنامه ها پر رنگ تر است.</p>
      <p>وی با اشاره به پخت روزانه حدود ۴۰۰۰ قرص نان برای توزیع بین هموطنان زلزله زده استان آذربایجان شرقی،افزود: خادمین حسینیه اعظم زنجان به این امر مبادرت می کنند.</p>
      <p>این مسئول از آذین بندی محوطه حسینیه اعظم زنجان به مناسبت میلاد با سعادت حضرت نبی اکرم (ص) و حضرت امام صادق (ع) خبرداد و گفت: جشن های بزرگ میلاد در این مکان برگزار می شود.</p>
      <p>رئیس هیئت امنای حسینیه اعظم زنجان در بخش دیگری از سخنان خود برضرورت توجه به زیرساخت های گردشگری مذهبی تاکید کرد و گفت: زنجان به عنوان پایتخت شور و شعور حسینی می تواند به مکانی مناسب برای گردشگری مذهبی تبدیل شود.</p>
      <p>غم پرور خاطرنشان کرد:حسینیه اعظم زنجان به عنوان یکی از مکان های مذهبی استان دارای ظرفیت های مطلوبی برای ارتقای گردشگری مذهبی است و سالانه گردشگران داخلی و خارجی از این مجموعه بازدید می کنند.</p>
      <p>وی افزود: توجه به توسعه زیرساخت های گردشگری مذهبی موجب افزایش حضور گردشگران و رونق اقتصادی شهر می شود.</p>
      <p>انتهای پیام/</p>
    </article>
  </body>
</html>