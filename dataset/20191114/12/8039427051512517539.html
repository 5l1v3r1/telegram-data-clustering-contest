<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954777"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T12:28:17+00:00"/>
    <meta property="og:title" content="మొబైల్ ఫోన్‌లో ఆన్‌లైన్ షాపింగ్ చేస్తున్న కోతి గురించి విన్నారా?"/>
    <meta property="og:description" content="ADVT"/>
  </head>
  <body>
    <article>
      <h1>మొబైల్ ఫోన్‌లో ఆన్‌లైన్ షాపింగ్ చేస్తున్న కోతి గురించి విన్నారా?</h1>
      <address>
        <time datetime="2019-11-14T12:28:17+00:00">14 Nov 2019, 12:28</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>బీజింగ్:</b> చైనా జూలో ఉన్న ఓ కోతి ప్రస్తుతం నెటిజన్ల దృష్టిని విపరీతంగా ఆకర్షిస్తోంది. కోతి గురించి తెలుసుకున్న వారంతా ఔరా అంటూ ముక్కున వేలేసుకుంటున్నారు. అంతలా ఆశ్చర్యపడేలా కోతి ఏం చేసిందని అనుకుంటున్నారా.. అయితే ఇది తప్పకుండా చదవాల్సిందే. చైనాలోని యాంచెంగ్ వైల్డ్ ఎనిమల్ వరల్డ్‌లో ఉన్న ఓ కోతి తన సంరక్షకురాలి ఫోన్‌ను ఉపయోగించి ఏకంగా ఆన్‌లైన్‌లో నిత్యవసర వస్తువులను ఆర్డర్ చేస్తోందట.</p>
      <p>  ఈ విషయాన్ని స్వయంగా ఆ కోతి యోగక్షేమాలు చూసే సంరక్షకురాలు మెంగ్‌మెంగ్ అనే యువతి చైనా మీడియాకు ఇచ్చిన ఇంటర్యూలో వెల్లడించారు. ‘బుధవారం మధ్యాహ్నం కొన్ని నిత్యవసర సరుకుల కోసం ఆన్‌లైన్‌లో వెతుకుతూ ఉన్నాను. మధ్యాహ్నం కావడంతో కోతికి ఆహారం తీసుకురావడానికి ఫోన్‌కు అక్కడే వదిలేసి బయటకు వెళ్లాను. తీరా ఆహారం తీసుకుని వచ్చేసరికి నా మొబైల్‌కు ఆర్డర్ కన్ఫార్మ్ అయినట్లు మెసేజ్ వచ్చింది. ఆ మెసేజ్‌ను చూసి నేను షాక్ అయ్యాను.  తీరా సీసీటీవీ ఫుటేజీని పరిశీలిస్తే మొబైల్ ఫోన్‌ను ఉపయోగించి కోతే ఆర్డర్ చేసినట్లు గ్రహించాను.’ అని మెంగ్‌మెంగ్ చెప్పుకొచ్చారు. మొబైల్ ‌ఫోన్‌ను ఉపయోగించి ఆన్‌లైన్‌లో ఆర్డర్ చేసిన కోతి సీసీటీవీ దృశ్యాలు చైనా మీడియాలో ప్రసారం అయ్యాయి. దీంతో ప్రస్తుతం ఆ వీడియో సోషల్ మీడియాలో చక్కర్లు కొడుతోంది. ఆ వీడియో చూసిన నెటిజన్లు కామెంట్ల వర్షం కురిపిస్తున్నారు.</p>
    </article>
  </body>
</html>