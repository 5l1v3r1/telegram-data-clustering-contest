<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/na-vychode-cech-bude-v-patek-silny-vitr-muze-lamat-vetve-i-stromy-20191114.html"/>
    <meta property="og:site_name" content="Deník.cz"/>
    <meta property="article:published_time" content="2019-11-14T12:03:00+00:00"/>
    <meta property="og:title" content="Na východě Čech bude v pátek foukat silný vítr. Může lámat větve i stromy"/>
    <meta property="og:description" content="Ve východní části Čech bude v pátek a v sobotu ráno foukat silný vítr. V nárazech přechodně dosáhne rychlosti kolem 70 kilometrů v hodině a může lámat větve a stromy. Informoval o tom dnes Český hydrometeorologický ústav."/>
  </head>
  <body>
    <article>
      <h1>Na východě Čech bude v pátek foukat silný vítr. Může lámat větve i stromy</h1>
      <address><time datetime="2019-11-14T12:03:00+00:00">14 Nov 2019, 12:03</time> by <a rel="author">ČTK</a></address>
      <p>Podle meteorologů bude vítr zesilovat před studenou frontou, která bude postupovat ze západní do střední Evropy. Počítat by s tím měli od dnešní půlnoci do sobotních 06:00 zejména obyvatelé Libereckého a Pardubického kraje, Vysočiny a východních okresů Středočeského, Jihočeského a Královéhradeckého kraje.</p>
      <p>Vedle škod na stromech a lesních porostech není podle meteorologů vyloučeno, že by vítr mohl způsobit i menší škody na budovách. Doporučují proto zajistit okna, dveře a volně uložené předměty venku. Turisté by měli omezit horské túry zejména v hřebenových partiích a řidiči by při jízdě měli dbát zvýšené opatrnosti.</p>
      <figure>
        <img src="https://g.denik.cz/43/6f/praded-snih-02_denik-150-3x2.jpg"/>
      </figure>
      <aside>
        <a href="https://www.denik.cz/regiony/na-pradedu-nasnezilo-zatim-nic-moc-a-chumelenice-v-nedohlednu-20191114.html">Na Pradědu nasněžilo. Skromná nadílka ale zřejmě dlouho nevydrží Přečíst článek ›</a>
      </aside>
      <figure>
        <img src="https://g.denik.cz/1/fb/cesko-pokryl-prvni-snih-na-silnicich-velke-problemy-nezpusobil_denik-150-3x2.jpg"/>
      </figure>
      <aside>
        <a href="https://www.denik.cz/z_domova/cesko-pokryl-prvni-snih-na-silnicich-velke-problemy-nezpusobil-20191113.html">Česko pokryl první sníh. Na silnicích zatím velké problémy nezpůsobil Přečíst článek ›</a>
      </aside>
    </article>
  </body>
</html>