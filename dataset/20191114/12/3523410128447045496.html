<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639939/%D8%AC%D8%A7%D8%B3%D9%88%D8%B3%DB%8C-%D9%81%DB%8C%D8%B3%D8%A8%D9%88%DA%A9-%D8%A7%D8%B2-%DA%A9%D8%A7%D8%B1%D8%A8%D8%B1%D8%A7%D9%86-%D8%A8%D9%87-%D9%88%D8%B3%DB%8C%D9%84%D9%87-%D8%AF%D9%88%D8%B1%D8%A8%DB%8C%D9%86-%DA%AF%D9%88%D8%B4%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:17:00+00:00"/>
    <meta property="og:title" content="جاسوسی فیسبوک از کاربران به وسیله دوربین گوشی"/>
    <meta property="og:description" content="اسنادی جدید نشان می‌دهد که فیسبوک چگونه از طریق دوربین آیفون از کاربران iOS خود جاسوسی می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/639939/%D8%AC%D8%A7%D8%B3%D9%88%D8%B3%DB%8C-%D9%81%DB%8C%D8%B3%D8%A8%D9%88%DA%A9-%D8%A7%D8%B2-%DA%A9%D8%A7%D8%B1%D8%A8%D8%B1%D8%A7%D9%86-%D8%A8%D9%87-%D9%88%D8%B3%DB%8C%D9%84%D9%87-%D8%AF%D9%88%D8%B1%D8%A8%DB%8C%D9%86-%DA%AF%D9%88%D8%B4%DB%8C">جاسوسی فیسبوک از کاربران به وسیله دوربین گوشی</a>
      </h1>
      <h2>اسنادی جدید نشان می‌دهد که فیسبوک چگونه از طریق دوربین آیفون از کاربران iOS خود جاسوسی می‌کند.</h2>
      <address><time datetime="2019-11-14T12:17:00+00:00">14 Nov 2019, 12:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اسناد جدید از شرکت فیسبوک حاکی از آن است که این شبکه اجتماعی با کاربران خود منصفانه رفتار نمی‌کند. به طور دقیق‌تر فیسبوک در بخش اخبار این شبکه اجتماعی از طریق دوربین گوشی‌های آیفون از به سرقت اطلاعاتی از کاربران می‌پردازد. پرطرفدارترین شبکه اجتماعی از آمریکا بدون کسب اجازه از کاربران از آن‌ها سرقت ادبی می‌کند.</p>
      <p>جاش مدوکس کارشناس فناوری و ایمنی شبکه در مصاحبه با یک رسانه آمریکایی گفت: "رسوایی‌‎های فیسبوک هم‌چنان ادامه دارد و به نظر می‌رسد مدیران این شرکت هیچ‌گاه نمی‌خواهند منافع کاربران را بر منافع سیاست‌مداران قدرتمند ترجیح دهند. سرقت اطلاعاتی از طریق دوربین گوشی آیفون در جدیدترین نسخه سیستم عامل iOS(13.2.2) صورت می‌گیرد و تنها مدل‌های خاصی از تلفن‌های همراه آیفون را تحت تاثیر قرار می‌دهد. "</p>
      <p>در این نسخه از سیستم عامل iOS کاربر پس از ورود به قسمت اخبار فیسبوک متوجه می‌شود که تصویر کوچکی از دوربین بالای نمایشگر گوشی ظاهر می‌شود و گویا فرد یا افزادی خاص از طریق دوربین دستگاه، او را نگاه می‌کنند. این اتفاق در مواردی به محض ورود به بخش خبر فیسبوک رخ نمی‌دهد بلکه پس از آن که کاربر به نوار ابزار بالای صفحه مراجعه می‌کند، دوربین گوشی فعال می‌شود.</p>
      <p>گروهی از کاربران معتقدند این اشکال تنها به محدود به آخرین نسخه سیستم عامل iOS نبوده و در نسخه‌های قبلی نیز موجود است. این چنین ایرادی خطری بسیار بزرگ برای کاربران محسوب می‌شود و می‌تواند حریم خصوصی کاربران را به معنای واقعی از بین ببرد. فیسبوک تاکنون نسبت به این موضوع واکنشی نشان نداده است و مشخص نیست آیا می‌خواهد آن را تایید و یا رد کند؟</p>
      <p>به هر روی در صورت تایید چنین باگی در سیستم‌ عامل اختصاصی شرکت اپل و شبکه اجتماعی فیسبوک بار اعتبار هر دو شرکت به شدت زیر سوال رفته و بدون شک روی فروش و میزان جذب کاربران تاثیر منفی خواهد گذاشت.</p>
    </article>
  </body>
</html>