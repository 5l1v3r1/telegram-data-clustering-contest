<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119294-zoran-djordjevic-se-pred-posetu-tel-avivu-sastao-sa-ambasadorkom-izraela-alonom-fiser-kam?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T12:55:06+00:00"/>
    <meta property="og:title" content="Zoran Djordjević se pred posetu Tel Avivu sastao sa ambasadorkom Izraela Alonom Fišer Kam"/>
    <meta property="og:description" content="Ministar za rad, zapošljavanje, boračka i socijalna pitanja Zoran Djordjević razgovarao je sa ambasadorkom Izraela Alonom Fišer Кam o unapredjivanju saradnje dve zemlje u oblastima koje su u nadležnosti tog ministarstva kao i o njegovoj predstojećoj poseti Tel Avivu, saopštila je press služba Ministarstva za rad.Djordjević se zahvalio na pozivu gradonačelnika Tel Aviva da poseti taj grad i da time doprinese učvršćivanju bilateralnih odnosa dve zemlje.&quot;Zadovoljstvo mi je što ću tokom boravka u Tel Avivu imati prilike da se sastanem sa predstavnicima ministarstava koji se bave pitanjima socijalne zaštite, rada i boračkih prava i sa njima razmenim iskustva koja će, verujem, doprineti nekim novim idejama i još boljim rezultatima. Smatram da će i razgovori sa privatnim kompanijama i nevladinim organizacijama otvoriti nove mogućnosti dalje saradnje i sprovodjenja zajedničkih aktivnosti i projekata, naročito u oblasti unapredjivanja položaja osoba sa invaliditetom i smanjenja ekonomskih migracija&quot;, istakao je ministar.Ambasadorka…"/>
  </head>
  <body>
    <article>
      <h1>Zoran Djordjević se pred posetu Tel Avivu sastao sa ambasadorkom Izraela Alonom Fišer Kam</h1>
      <address>
        <time datetime="2019-11-14T12:55:06+00:00">14 Nov 2019, 12:55</time>
      </address>
      <p><b>Ministar za rad, zapošljavanje, boračka i socijalna pitanja Zoran Djordjević razgovarao je sa ambasadorkom Izraela Alonom Fišer Кam o unapredjivanju saradnje dve zemlje u oblastima koje su u nadležnosti tog ministarstva kao i o njegovoj predstojećoj poseti Tel Avivu, saopštila je press služba Ministarstva za rad.</b><br/><br/>Djordjević se zahvalio na pozivu gradonačelnika Tel Aviva da poseti taj grad i da time doprinese učvršćivanju bilateralnih odnosa dve zemlje.<br/><br/>"Zadovoljstvo mi je što ću tokom boravka u Tel Avivu imati prilike da se sastanem sa predstavnicima ministarstava koji se bave pitanjima socijalne zaštite, rada i boračkih prava i sa njima razmenim iskustva koja će, verujem, doprineti nekim novim idejama i još boljim rezultatima. Smatram da će i razgovori sa privatnim kompanijama i nevladinim organizacijama otvoriti nove mogućnosti dalje saradnje i sprovodjenja zajedničkih aktivnosti i projekata, naročito u oblasti unapredjivanja položaja osoba sa invaliditetom i smanjenja ekonomskih migracija", istakao je ministar.<br/><br/>Ambasadorka Izraela Alona Fišer Кam predstavila je ministru Djordjeviću plan predstojeće posete i naglasila njen značaj za nastavak dosadašnjih uspešnih zajedničkih poduhvata kao i za otvaranje novih poglavlja u odnosima Srbije i Izraela.<br/>Ona je predložila i zajedničke aktivnosti u budućem periodu koje se odnose na borbu protiv nasilja u porodici i nasilja nad ženama.</p>
    </article>
  </body>
</html>