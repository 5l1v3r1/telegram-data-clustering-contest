<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/yeni-kimlikle-atmlerden-para-cekilebilecek/926924"/>
    <meta property="og:site_name" content="medya faresi"/>
    <meta property="article:published_time" content="2019-11-14T12:53:00+00:00"/>
    <meta property="og:title" content="Yeni kimlikle ATM'lerden para çekilebilecek"/>
    <meta property="og:description" content="Yeni kimliklerle artık elektronik ortamda dokümanlar imzalanabilecek, ATM’lerden para çekilecek, ödeme yapılacak, noter ve sağlık hizmetleri alınabilecek."/>
  </head>
  <body>
    <article>
      <h1>Yeni kimlikle ATM'lerden para çekilebilecek</h1>
      <h2>Yeni kimliklerle artık elektronik ortamda dokümanlar imzalanabilecek, ATM’lerden para çekilecek, ödeme yapılacak, noter ve sağlık hizmetleri alınabilecek.</h2>
      <address>
        <time datetime="2019-11-14T12:53:00+00:00">14 Nov 2019, 12:53</time>
      </address>
      <p>Cumhurbaşkanlığı’nın 2020 Programına göre; Dijital Dönüşüm Ofisi; uygulamaya geçen elektronik kimlik kartına yönelik düzenleme çalışmalarını tamamlayacak.</p>
      <p><b><i><a href="http://www.milliyet.com.tr/gundem/yeni-kimlikle-atmden-para-cekilebilecek-6078958?utm_source=f5haber&amp;utm_medium=f5haber&amp;utm_campaign=f5haber">Milliyet'in haberine göre</a>, </i></b>çalışmayla kimlik kartının tüm kimlik doğrulama uygulamalarında kullanılması sağlanacak. Bu çerçevede Kimlik Kartı Elektronik Kimlik Doğrulama Sistemi Yönetmeliği yayınlanacak ve uygulama için pilot kurumlar ve iller belirlenecek.</p>
      <p>Dijital Dönüşüm Ofiisi, Ulusal Siber Güvenlik Stratejisi’ni de güncelleyecek. Milli Elektronik Mesajlaşma Platformu için yürütülen pilot proje kapsamında prototip geliştirilecek. Kamu kurumlarının Twitter, Facebook, Instagram gibi sosyal medya kullanımını düzenleyen rehber de Ofis tarafından hazırlanacak.</p>
      <p>Dijital Dönüşüm Ofisi, yurt dışı kaynaklı siber saldırıları önlemek amacıyla Milli Elektronik Mesajlaşma Platformunu hayata geçirmeye de hazırlanıyor. Bu kapsamda kamuda siber güvenliğin koordinasyonu da Dijital Dönüşüm Ofisi çatısı altında toplanacak.</p>
    </article>
  </body>
</html>