<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Plovdivchanka-za-biohakinga-Kulnovete-ot-brokoli-sa-polezni-ubivat-kletkite-na-raka-913772"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T12:02:00+00:00"/>
    <meta property="og:title" content="Пловдивчанка за биохакинга: Кълновете от броколи са полезни, убиват клетките на рака"/>
    <meta property="og:description" content="Кълнове от броколи убиват клетките на рака и помагат срещу стреса. Те са супер храна, както и бобът,..."/>
  </head>
  <body>
    <article>
      <h1>Пловдивчанка за биохакинга: Кълновете от броколи са полезни, убиват клетките на рака</h1>
      <address>
        <time datetime="2019-11-14T12:02:00+00:00">14 Nov 2019, 12:02</time>
      </address>
      <p>Кълнове от броколи убиват клетките на рака и помагат срещу стреса. Те са супер храна, както и бобът, заяви шеф Силвена Роу.</p>
      <p>Причината е, че в кълновете имат съставката сулфорофан, която действа на клетъчно ниво. 100 кг броколи се равняват на 100 г кълнове от броколи. Кълновете се слагат в буркан, който обаче задължително трябва да е с капачка на малки дупчици. Добавя се вода. Сместа се оставя на тъмно 12 часа, след което водата се сменя. След 24 часа водата се изцежда и те покълват. По този начин се консумират. Кълновете от броколи могат да се слагат във всичко – в салати, в гозби, както и да се прави смути с тях.</p>
      <p>"Сократ е казал, че храната е истинското лекарство и трябва да ядем правилно. Ако ядем боклуци, ние ще сме като едно боклукчийско кошче. Ако ядем хубава храна, ще светим и ще имаме енергия", допълни Роу.</p>
      <p>"Искам биологичната ми възраст да намалява. Веднъж в годината правя тестове и се оказва, че моята биологична възраст е 36 г. - сподели Силвена Роу. - Аз обаче правя много неща, за да го постигна. Био хакването е практика, която създава възможност да се самоусъвършенстваш от биологична и химична гледна точка", обясни още тя пред бТВ.</p>
      <p>Освен храната, сънят също е елемент на био хакването. Трябва да се спи около 8 часа. Важно е и да се спортува. В България Роу пристигна от Дубай за снимките на новия сезон на MasterChef. Привърженик е на био хакинга и обясни, че става въпрос за "хакване" на физиологията.</p>
      <p>"Миналата година се случи една кулинарна революция. Има жажда за вкусна храна, която ти дава виталност. Трябва да продължим това", каза тя.</p>
      <p>Шеф Роу каза още, че човешкият организъм няма нужда от захар и я сравни с наркотик. Посъветва да я избягваме, защото е много вредна. Черният шоколад, ако е със 70 или над 70 процента какао обаче е полезен за мозъка и го препоръча. Според нея не бива да прекаляваме с месото. Добре е да се консумира не повече от 70 грама на ден.</p>
    </article>
  </body>
</html>