<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547299.html/%D9%85%D9%84%D8%A7%DB%8C%D8%B1-%D8%AF%D8%A7%D8%B1%D8%A7%DB%8C-%D8%A8%DB%8C%D8%B4%D8%AA%D8%B1%DB%8C%D9%86-%D8%AE%D8%A7%D9%86%D9%87-%D9%88%D8%B1%D8%B2%D8%B4%DB%8C-%D8%B1%D9%88%D8%B3%D8%AA%D8%A7%DB%8C%DB%8C-%DA%A9%D8%B4%D9%88%D8%B1-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:58:00+00:00"/>
    <meta property="og:title" content="ملایر دارای بیشترین خانه ورزشی روستایی کشور است"/>
    <meta property="og:description" content="رئیس هیئت ورزش‌های روستایی و بازی‌های سنتی و بومی ملایر گفت: ملایر با ۳۴ خانه ورزش روستایی دارای بالاترین آمار این بخش در کل کشور است."/>
  </head>
  <body>
    <article>
      <h1>ملایر دارای بیشترین خانه ورزشی روستایی کشور است</h1>
      <h2>رئیس هیئت ورزش‌های روستایی ملایر:</h2>
      <address>
        <time datetime="2019-11-14T12:58:00+00:00">14 Nov 2019, 12:58</time>
      </address>
      <p>رئیس هیئت ورزش‌های روستایی و بازی‌های سنتی و بومی ملایر گفت: ملایر با ۳۴ خانه ورزش روستایی دارای بالاترین آمار این بخش در کل کشور است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد بروجردی، رئیس هیئت ورزش‌های روستایی و بازی‌های سنتی و بومی ملایر در گفتگو با خبرنگار  <a href="http://asrehamedan.ir/31828">عصر همدان</a>، اظهار داشت: سی و چهارمین خانه ورزش روستایی شهرستان ملایر در بخش مرکزی و در روستای خردمند با حضور نماینده مردم ملایر در مجلس شورای اسلامی افتتاح شد.</p>
      <p>وی به فعالیت خانه ورزش روستایی در بخش‌های مختلف شهرستان اشاره کرد و گفت: در روستاهای بالای ۵۰۰ خانوار خانه ورزش روستایی پوشش داده‌شده و در بخش‌های سامن، جوکار، مرکزی و زنگنه ۳۴ خانه ورزش روستایی تاکنون افتتاح‌شده است.</p>
      <p>رئیس هیئت ورزش‌های روستایی و بازی‌های سنتی و بومی ملایر محلی شهرستان ملایر اظهار داشت ملایر دارای بیشترین خانه روستایی در سطح کشور است و دهیارانی که دارای بالای ۵۰۰ خانوار هستند می‌توانند درخواست خود را برای افتتاح خانه ورزش روستایی به هیئت ارائه دهند.</p>
      <p>وی به همکاری و مشارکت نمایندگان مردم ملایر در مجلس شورای اسلامی در ساخت این خانه‌ها اشاره کرد و گفت: میز تنیس، میز فوتبال دستی، دارت و شطرنج از مهم‌ترین وسایل ورزشی در نظر گرفته‌شده برای این خانه‌های ورزشی است.</p>
      <p>بروجردی گفت: روستاهایی که درخواست ایجاد این خانه‌های ورزشی را داشته باشند می‌توانند یک فضای ۵۰ متری را برای خانه ورزش روستایی انتخاب کرده هیئت روستایی عشایری نیز این مکان‌های را تجهیز می‌کند.</p>
      <p>وی افزود: اگر در این روستاها فضایی برای ورزش‌های رزمی نیز وجود داشته باشد هیئت ورزش‌های روستایی و بازی‌های سنتی و بومی به آن‌ها تاتامی نیز می‌دهد.</p>
      <p>وی با اشاره به حمایت‌های رئیس هیئت ورزش‌های روستایی و بازی‌های سنتی و بومی استان تصریح کرد: در هفته بسیج نیز چهارخانه روستای جدید در شهرستان افتتاح می‌شود.</p>
      <p>انتهای پیام/</p>
    </article>
  </body>
</html>