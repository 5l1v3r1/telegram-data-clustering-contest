<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913829.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T12:41:00+00:00"/>
    <meta property="og:title" content="Изненадващо! Предложиха бивш играч на Локо (Пд), станал милионер, за президент на БФС!"/>
    <meta property="og:description" content="Президентът на Славия Венцеслав Стефанов има кандидат за президент на БФС. Това е бизнесменът Весели..."/>
  </head>
  <body>
    <article>
      <h1>Изненадващо! Предложиха бивш играч на Локо (Пд), станал милионер, за президент на БФС!</h1>
      <address>
        <time datetime="2019-11-14T12:41:00+00:00">14 Nov 2019, 12:41</time>
      </address>
      <p>Президентът на Славия Венцеслав Стефанов има кандидат за президент на БФС. Това е бизнесменът Веселин Балевски. Босът на "белите" вече на няколко пъти подхвърля пред медиите, че Балевски е точният човек.</p>
      <p>Стефанов дори смята да го предложи за заместник на Борислав Михайлов, съобщава Гонг. Веселин Балевски освен, че е милионер, е отлично познат във футболините среди.</p>
      <p><b>Plovdiv24.bg</b> припомня на своите читатели, че той е юноша на Локомотив Пловдив и записва 78 мача в "А" група с родния си клуб. Талантът му бързо е забелязан от Иван Вуцов, който го привлича в Левски. Със синята фланелка Веселин Балевски става два пъти шампион на България.</p>
      <p>Слага край на кариерата си след скандалния мач между ЦСКА и Левски през 1985 година, след който двата клуба са преименувани на Средец и Витоша. В БФС Балевски е бил в управата на Димитър Ларгов през далечната 1989 година, а след това при Иван Славков и при първия мандат на Борислав Михайлов.</p>
    </article>
  </body>
</html>