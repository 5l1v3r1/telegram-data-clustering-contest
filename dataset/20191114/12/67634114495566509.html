<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150525/"/>
    <meta property="og:site_name" content="AgroNews"/>
    <meta property="article:published_time" content="2019-11-14T12:51:00+00:00"/>
    <meta property="og:title" content="Вилов риби у Чорному морі цьогоріч збільшився майже на 70%"/>
    <meta property="og:description" content="Промисловий вилов риби та інших водних біоресурсів у Чорному морі за січень-жовтень 2019 року збільшився на 63% порівняно з аналогічним періодом минулого року. Про це повідомляє пресслужба Державного агентства рибного господарства України. “За 10 місяців 2019 року загальний промисловий вилов риби..."/>
  </head>
  <body>
    <article>
      <h1>Вилов риби у Чорному морі цьогоріч збільшився майже на 70%</h1>
      <address><time datetime="2019-11-14T12:51:00+00:00">14 Nov 2019, 12:51</time> by <a rel="author">agronews.uaode/author</a></address>
      <p>
        <b>Промисловий вилов риби та інших водних біоресурсів у Чорному морі за січень-жовтень 2019 року збільшився на 63% порівняно з аналогічним періодом минулого року. Про це повідомляє пресслужба Державного агентства рибного господарства України.</b>
      </p>
      <p>“За 10 місяців 2019 року загальний промисловий вилов риби та інших водних біоресурсів у Чорному морі збільшився на 63% порівняно з аналогічним періодом минулого року. Так, протягом січня-жовтня українські рибалки виловили у цій водоймі понад 12,8 тис. тонн риби та інших водних біоресурсів. За той самий період 2018 року цей показник склав 7,8 тис. тонн”, – йдеться у повідомленні.</p>
      <p>Зазначається, що загальний промисловий вилов риби та інших водних біоресурсів в Україні з початку 2019 року сягнув майже 34 тис. тонн. У Чорному морі було виловлено 12,802 тис. тонн (на 63% більше, ніж у січні-жовтні 2018 року); у Азовському – 7,318 тис. тонн (на 49% менше); у Причорноморських лиманах – 64 тонни (на 83% менше); у річці Дунай – 537 тонн (на 125% більше); у пониззі ріки Дністер з лиманом та Кучурганському водосховищі – 1,437 тис. тонн (на 41% більше); у Дніпро-Бузькій естуарній системі – 1,301 тис. тонн (на 11% менше); у водосховищах ріки Дніпро – 10,311 тис. тонн (на 8% більше); у інших водоймах – 180 тонн (на 6% більше).</p>
      <figure>
        <img src="https://agronews.ua/wp-content/uploads/2019/11/1573724727-393.jpg"/>
      </figure>
      <p>Найбільше протягом січня-жовтня виловлено таких водних біоресурсів: рапани – 10,057 тис. тонн; бичка – 6,254 тис. тонн; карася сріблястого – 4,757 тис. тонн; ляща – 1,888 тис. тонн; плітки – 1,774 тис. тонн; шпротів – 1,262 тис. тонн; тюльки та верховодки – 1,210 тис. тонн; плоскирки – 1,061 тис. тонн; рослиноїдних видів риб – 801 тонну; креветки – 701 тонну; оселедця чорноморського – 447 тонн.</p>
    </article>
  </body>
</html>