<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bu-karari-bir-gunde-veremeyiz-215043h.htm"/>
    <meta property="og:site_name" content="OLAY"/>
    <meta property="article:published_time" content="2019-11-14T12:27:08+00:00"/>
    <meta property="og:title" content="Bu kararı bir günde veremeyiz"/>
    <meta property="og:description" content="Türkiye Futbol Federasyonu Başkanı Nihat Özdemir, yabancı futbolcu sayısı konusunda önemli açıklamalar yaptı. "/>
  </head>
  <body>
    <article>
      <h1>Bu kararı bir günde veremeyiz</h1>
      <h2>Türkiye Futbol Federasyonu Başkanı Nihat Özdemir, yabancı futbolcu sayısı konusunda önemli açıklamalar yaptı. </h2>
      <address>
        <time datetime="2019-11-14T12:27:08+00:00">14 Nov 2019, 12:27</time>
      </address>
      <p>Yabancı futbolcu sayısının azalmasını isteyen büyük bir kesim olduğunu vurgulayan Türkiye Futbol Federasyonu Başkanı Nihat Özdemir, "3 yıllık bir periyotta varmak istediğimiz sayıya ulaşmış olacağız" dedi. <br/>Özdemir, "Yabancı sayısının azalmamasını isteyen büyük bir kesim var. Değişmesini isteyen de önemli bir kesim var. Bunun kararını verecek olan Süper Lig'deki kulüpler. Yabancı sınırında önemli olan Süper Lig'de oynayan takımlarımızın bunun üzerine anlaşarak ortaya çıkacak bir model. Kulüpler Birliği bir başkan seçti biliyorsunuz. Konulardan biri de buydu. Bir an önce karara varıp yolumuza devam edelim dedik. Gerekli çalışmaları yapıyoruz. Şenol hocanın da görüşlerini almamız gerekiyor. Bu kararı bir günde vermek söz konusu değil. Sürece dayanıyor. Belki 3 yıllık bir periyotta varmak istediğimiz sayıya ulaşmış olacağız. Şu anda kararla ilgili bir şey söylemem mümkün değil" diye konuştu.</p>
      <p>Konulacak kriterlerin tartışılması gerektiğini kaydeden Başkan Özdemir, "Sayı kadar transferlerin nitelikleri de bu konuların içinde. Mutlaka buna önem vermemiz gerekiyor çünkü baktığımız zaman birçok takımımızda 30'un üzerinde inanılmaz derecede futbolcu var. Bu kararı yalnız başına verecek değilim" ifadelerini kullandı. </p>
      <p><b>Hakemlere 10 üzerinden 7 verdi</b><br/>TFF Başkanı Nihat Özdemir, gündemden düşmeyen hakemler ve MHK'yla ilgili "En zor işimiz" diyerek, "Bütün maçları düşündüğüm zaman 10 üzerinden 7 verebilirim hakemlere. Zaten biliyorsunuz 6.8 aldığında iyi bir not değil, iyiye yakın bir not verdim+ şeklinde konuştu. </p>
    </article>
  </body>
</html>