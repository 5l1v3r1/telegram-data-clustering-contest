<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-jedi-base-starkiller/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T12:22:00+00:00"/>
    <meta property="og:title" content="Star Wars Jedi Fallen Order, sarà svelata la nascita della base Starkiller di Episodio 7? | Game Division"/>
    <meta property="og:description" content="Star Wars Jedi Fallen Order ci svelerà come è nata la base Starkiller che abbiamo visto nell'episodio 7? Secondo un utente di Reddit, sì."/>
  </head>
  <body>
    <article>
      <h1>Star Wars Jedi Fallen Order, sarà svelata la nascita della base Starkiller di Episodio 7? | Game Division</h1>
      <address>
        <time datetime="2019-11-14T12:22:00+00:00">14 Nov 2019, 12:22</time>
      </address>
      <p>Con l’arrivo della nuova trilogia,<b> Star Wars</b> si è espanso con tanti nuovi elementi, portando avanti la trama dei film originali. Abbiamo vissuto (e vivremo, visto che Episodio 9 deve ancora uscire) nuove battaglie, incontrato nuovi personaggi e visto il lato chiaro e il lato oscuro della Forza scontarsi. Ci sono alcune informazioni, però, che i film non hanno dato, come ad esempio il modo esatto in cui è nato il Primo Ordine e, sopratutto, come è nata la<b> base Starkiller</b> che abbiamo modo di vedere all’interno di Episodio 7.</p>
      <p>Proprio quest’ultimo dettaglio potrebbe essere svelato all’interno di <b>Star Wars Jedi Fallen Order</b>, nuovo gioco di Electronic Arts e Respawn Entertainment. Secondo quanto segnalato da un utente di Reddit, all’interno del gioco <b>il pianete Ilum sarà una location importante</b>. I grandi scavi minerari dell’Impero, a quanto pare, ricordano fortemente la conformazione vista nei nuovi film.</p>
      <figure>
        <img src="https://www.tomshw.it/images/images/2019/06/star-wars-jedi-fallen-order-36616.jpg"/>
      </figure>
      <p>Leggi anche: <a href="https://www.tomshw.it/videogioco/death-stranding-kojima-come-trovarlo/">Death Stranding, Kojima è nascosto nel gioco: ecco come trovarlo</a></p>
      <p>Ilum non è un nuovo pianeta; all’interno della serie animata Star Wars The Clone Wars scopriamo che Ilum è un pianeta sacro al pari di Jedha di Rogue One, e include molti cristalli Kyber. I giovani Padawan vengono inviati sul pianeta nel loro viaggio per diventare Jedi: molti di essi trovano lì il cristallo Kyber che darà potere alla loro spada laser.</p>
      <p>In passato,<b> varie teorie dei fan hanno supposto che il Primo Ordine avesse preso controllo di Ilum</b> per costruire la base Starkiller. Ora, questo leak sembra confermare la questione. Ovviamente non potremo sapere se è vero fino a domani, ovvero il giorno di uscita di Star Wars Jedi Fallen Order. Diteci, voi cosa ne pensate di tutto questo? È un dettaglio interessante, oppure vi importa solo prendere la vostra spada laser e combattere gli avversari di Cal Kestis?</p>
      <blockquote>Siete ancora in tempo per prenotare la vostra copia di Star Wars Jedi Fallen Order su Amazon, a <a href="https://toms.it/A1bY2">questo indirizzo</a>.</blockquote>
    </article>
  </body>
</html>