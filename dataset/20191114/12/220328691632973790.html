<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/nsi-brutniyat-vtreshen-produkt-raste-406693.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T12:00:38+00:00"/>
    <meta property="og:title" content="НСИ: Брутният вътрешен продукт расте"/>
    <meta property="og:description" content="Коефициентът на безработица спада през третотот тримесечие на 2019 г."/>
  </head>
  <body>
    <article>
      <h1>НСИ: Брутният вътрешен продукт расте</h1>
      <address>
        <time datetime="2019-11-14T12:00:38+00:00">14 Nov 2019, 12:00</time>
      </address>
      <p>През третото тримесечие на 2019 г. брутният вътрешен продукт (БВП) нараства с 3.7% спрямо съответното тримесечие на предходната година и с 0.7% спрямо второто тримесечие на 2019 г. Това сочат данните на Националния статистически институт (НСИ).</p>
      <p>Според експресните оценки за третото тримесечие на 2019 г. БВП в номинално изражение достига 31 485 млн. лева. Реализираната добавена стойност през третото тримесечие на 2019 г. е 27 133 млн. лeвa.</p>
      <p>По елементи на крайното използване най-голям дял в БВП заема крайното потребление (68.4%), което в стойностно изражение възлиза на 21 524 млн. лева. През третото тримесечие на 2019 г. бруто капиталообразуването е 5 773 млн. лв. и заема 18.3% относителен дял в БВП. Външнотърговското салдо е положително.</p>
      <p>През третото тримесечие на 2019 г. спрямо второто тримесечие на 2019 г. БВП1 по сезонно изгладени данни се увеличава с 0.7%. За същия период брутната добавена стойност нараства с 0.5%.</p>
      <p>Според експресните оценки на БВП по елементи на крайното използване през третото тримесечие на 2019 г. принос за регистрирания икономически растеж по сезонно изгладени данни спрямо второто тримесечие на 2019 г. има увеличението на износа на стоки и услуги - с 3.4%, на крайното потребление - с 0.9%, и на бруто образуването на основен капитал - с 0.8%.</p>
      <p>През третото тримесечие на 2019 г. БВП по сезонно изгладени данни нараства с 3.7% спрямо същото тримесечие на предходната година. Брутната добавена стойност се увеличава с 3.4%.</p>
      <p>Крайното потребление регистрира положителен икономически растеж от 4.9%. Бруто образуването на основен капитал отчита ръст от 2.2% през третото тримесечие на 2019 г. спрямо съответното тримесечие на предходната година по сезонно изгладени данни. Износът на стоки и услуги се увеличава с 0.4%, а вносът на стоки и услуги намалява с 1.7%.</p>
      <p>125 400 хиляди са безработните лица в България като по-голямата част от тях са мъже. От всички безработни лица 14.8% са с висше образование, а 17.8% никога не са работили и търсят първа работа. Коефициентът на безработица е 3.7%, или с 1.3 процентни пункта по-нисък в сравнение с третото тримесечие на 2018 г. </p>
    </article>
  </body>
</html>