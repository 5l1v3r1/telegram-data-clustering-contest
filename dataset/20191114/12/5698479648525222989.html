<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/14/russia-sets-up-helicopter-base-in-northern-syria-after-u-s-exit"/>
    <meta property="og:site_name" content="euronews"/>
    <meta property="article:published_time" content="2019-11-14T12:15:26+00:00"/>
    <meta property="og:title" content="روسیه در حال ایجاد پایگاه استقرار هلی‌کوپتر در شمال سوریه است"/>
    <meta property="og:description" content="روسیه در حال ایجاد یک پایگاه برای استقرار هلی‌کوپترهای این کشور در فرودگاهی غیرنظامی در شهر قامشلی در شمال شرق سوریه است."/>
  </head>
  <body>
    <article>
      <h1>روسیه در حال ایجاد پایگاه استقرار هلی‌کوپتر در شمال سوریه است</h1>
      <address><time datetime="2019-11-14T12:15:26+00:00">14 Nov 2019, 12:15</time> by <a rel="author">یورونیوز فارسی </a></address>
      <p>روسیه در حال ایجاد یک پایگاه برای استقرار هلی‌کوپترهای این کشور در فرودگاهی غیرنظامی در شهر قامشلی در شمال شرق سوریه است.</p>
      <p>وزارت دفاع روسیه، روز پنجشنبه با تأیید این موضوع تصاویری از ورود هلی‌کوپترهای نظامی به آن محل را نشان داد.</p>
      <p>پایگاه جدید به پانتسیر-اس۱ (سامانه دفاع هوایی) مجهز شده است و در آن تا کنون سه هلی‌کوپتر شامل دو هلی‌کوپتر جنگی از نوع می-۳۵ و یک هلی‌کوپتر حمل و نقل نظامی از نوع می-۸ مستقر شده‌اند.</p>
      <p>استقرار تجهیزات روسی در این محل یک ماه پس از عقب نشینی و خروج نیروهای آمریکا در این منطقه اتفاق می‌افتد.</p>
      <p>روسیه برای محافظت از پلیس نظامی این کشور، پرواز هلی‌کوپترهای نظامی در نزدیکی مرز سوریه با ترکیه را آغاز کرده بود. طبق گفته وزارت دفاع روسیه، پایگاه جدید به آن‌ها اجازه می‌دهد این کار را موثرتر انجام دهند.</p>
    </article>
  </body>
</html>