<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ultras-dinamo-poyasnili-rasistskiy-skandal-pidtrimkoyu-vimirayuchogo-vidu-sov-329638_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T12:59:00+00:00"/>
    <meta property="og:title" content="Ультрас &quot;Динамо&quot; пояснили расистський скандал підтримкою вимираючого виду сов"/>
    <meta property="og:description" content="Фанати вважають, що їх не так зрозуміли."/>
  </head>
  <body>
    <article>
      <h1>Ультрас "Динамо" пояснили расистський скандал підтримкою вимираючого виду сов</h1>
      <h2>Фанати вважають, що їх не так зрозуміли.</h2>
      <address>
        <time datetime="2019-11-14T12:59:00+00:00">14 Nov 2019, 12:59</time>
      </address>
      <p>Фанатське угруповання "WBC Dynamo" на своїй сторінці в Facebook зробила заяву щодо расистського скандалу в матчі <b><a href="https://dt.ua/SPORT/tayson-zbirayetsya-zalishiti-shahtar-pislya-rasistskogo-skandalu-v-matchi-z-dinamo-329363_.html">"Шахтар" – "Динамо"</a></b> (1:0).</p>
      <p>Як повідомляється, ультрас київського клубу і далі будуть продовжувати акцію в підтримку вимираючого виду сов.</p>
      <p>"Ми, фанати "Динамо" Київ, звертаємося до фанатської спільноти України та всіх небайдужих з проханням підтримати нашу боротьбу за збереження рідкісного виду північних плямистих сов. На даний момент у світі залишилося всього 18 птахів цього виду і ми докладемо всі зусилля, щоб північні плямисті сови не зникли з лиця нашої планети.</p>
      <p>На жаль, на матчі в Харкові стюарди не дозволили нам пронести банер в підтримку сов, тому не всі змогли правильно трактувати нашу першу акцію. Але ми не будемо опускати руки та продовжимо робити все можливе для залучення уваги суспільства до цієї проблеми! Боротьба триває", - йдеться в заяві.</p>
      <p>Раніше повідомлялося про те, що<b> <a href="https://dt.ua/SPORT/tayson-zbirayetsya-zalishiti-shahtar-pislya-rasistskogo-skandalu-v-matchi-z-dinamo-329363_.html">Тайсон має намір покинути "Шахтар" після расистського скандалу в матчі з "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL3hzcG9ydC51YQ==">XSport</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>