<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/politsejski-zatrymaly-zbuvacha-narkotykiv-cherez-telegram-yakyj-robyv-zakladky-foto-video/"/>
    <meta property="og:site_name" content="VARTA1"/>
    <meta property="article:published_time" content="2019-11-14T12:04:23+00:00"/>
    <meta property="og:title" content="Поліцейські затримали збувача наркотиків через “Telegram”, який робив “закладки” (ФОТО, ВІДЕО)"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Поліцейські затримали збувача наркотиків через “Telegram”, який робив “закладки” (ФОТО, ВІДЕО)</h1>
      <address>
        <time datetime="2019-11-14T12:04:23+00:00">14 Nov 2019, 12:04</time>
      </address>
      <p>Post Views: 847</p>
      <p>13 листопада, по вулиці Соборній, у м. Вінниця, оперативники Управління протидії наркозлочинності спільно з патрульними затримали 25-річного місцевого мешканця. Молодик займався продажем наркотичних та психотропних речовин через мобільний додаток “Telegram”. Амфетамін та марихуану розповсюджував шляхом закладок.</p>
      <p>За словами заступника начальника управління протидії наркозлочинності Ярослава Дьомова, затримання зловмисника стала наслідком проведення оперативних заходів. Патрульні поліцейські зупинили автомобіль “Форд Мондео”. За інформацією Управління з протидії наркозлочинності, в ньому як пасажир пересувався чоловік, підозрюваний у розповсюдженні наркотичних та психотропних речовин у м. Вінниці.</p>
      <p>Молодик мав при собі 15 згортків з речовиною, схожою на марихуану, та 32 згортки із білою порошкоподібною речовиною, схожою на амфетамін. Крім того, затриманий показав поліцейським 16 закладок по місту Вінниці, які він встиг зробити для покупців наркотиків.</p>
      <figure>
        <img src="https://varta1.com.ua/wp-content/uploads/2019/11/Vyluchennya-u-Vinnytsi-narkotykiv.01_59_20_35.Still013-1.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/Vyluchennya-u-Vinnytsi-narkotykiv.00_48_29_05.Still003.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/Vyluchennya-u-Vinnytsi-narkotykiv.01_47_05_03.Still012.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/f9e2edc5-c885-46aa-9280-b3c8cfd4b544.jpg"/>
      </figure>
      <p>Під час обшуку в його помешканні слідчо-оперативна група поліції вилучила речові докази, які свідчили про причетність до торгівлі наркотичними речовинами — марихуану та амфетамін. Крім того, вилучено чотири бойові набої до автоматичної зброї.</p>
      <p>Вилучене направлено на експертизу.</p>
      <p>За цим фактом відкрито кримінальне провадження за ч. 1 ст. 307 КК України (незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів). Такий злочин карається позбавленням волі на строк до восьми років.</p>
      <p>Зловмисника затримано в порядку ст. 208 КПК України та поміщено до ізолятора тимчасового тримання.</p>
      <figure>
        <iframe src="https://www.youtube.com/embed/y1ezXFkiaog" width="640" height="360" data-service="Youtube" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>