<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sprava-bronezhiletiv-slidcha-ekspertiza-provodilas-bez-dotrimannya-derzhavnih-standartiv-639926.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T12:25:25+00:00"/>
    <meta property="og:title" content="«Справа бронежилетів»: слідча експертиза проводилась без дотримання державних стандартів"/>
    <meta property="og:description" content="Згідно зі стандартами, клас балістичного захисту бронежилету оцінюється в комплексі, а не кожний елемент окремо."/>
  </head>
  <body>
    <article>
      <h1>«Справа бронежилетів»: слідча експертиза проводилась без дотримання державних стандартів</h1>
      <address>
        <time datetime="2019-11-14T12:25:25+00:00">14 Nov 2019, 12:25</time>
      </address>
      <h4>Згідно зі стандартами, клас балістичного захисту бронежилету оцінюється в комплексі, а не кожний елемент окремо.</h4>
      <p>Експертиза, яка проводилась під час слідства у справі по закупівлі бронежилетів, проводилась не відповідно державного стандарту ДСТУ. Про це повідомляє <a href="https://mil.in.ua/uk/news/sprava-bronezhyletiv-slidcha-ekspertyza-provodylas-ne-po-dstu/?fbclid=IwAR3RIZFEJ5Hv4yRCRUD3-bGWIuohUftSzFYqdnZ59Xkl8of9AO7PeaWbDmw">Український мілітарний портал</a>.</p>
      <p>Про це стало відомо під час <a href="https://www.facebook.com/olga.maliarchuk/videos/1331085620384660/">слухання обвинувачення начальника відділу розробки речового майна Головного управління Василя Саковця</a>.</p>
      <p>Мова йде про ДСТУ В 4103-2002, згідно з яким клас балістичного захисту бронежилету оцінюється в комплексі, а не кожний елемент окремо.</p>
      <p>За матеріалами справи, які були озвучені на судовому засідання, експерту Державного науково-дослідного експертно-криміналістичного центру при МВС було поставлено питання «чи пробиваються елементи захисту у різних випадках».</p>
      <p>Відповідно до того, що бронежилет Корсар-М3М-1-4 є диференційного рівня захисту від 1 до 4, то тримання влучання кулі, калібром 7,62х54 мм гвинтівкового набою 57-Н-323с, має відбуватися у місцях розміщення жорстких бронепластин, решта частин бронежилету відповідає І рівню захисту за ДСТУ та оснащена м’яким балістичним пакетом.</p>
      <p>На <a href="https://temp3000.com/product/korsar-m3m/">сайті виробника вказується,</a> що м’який балістичний пакет відповідає класу захисту за ДСТУ 1  (NIJ Level IIA). Матеріал м’якого балістичного пакету: пара-арамід або НВМПЕ (надвисокомолекулярний поліетилен).</p>
      <p>Таблиця відповідностей класів захисту за ДСТУ В 4103-2002 до засобу ураження для цих рівнів:</p>
      <table>
        <tr>
          <td>Клас захисту</td>
          <td>Засіб ураження</td>
          <td>Тип кулі</td>
          <td>Маса (г)</td>
          <td>Швидкість (м/с)</td>
        </tr>
        <tr>
          <td>1</td>
          <td>Пістолет ПМ, куля 9 мм пістолетного набою 57-Н-181с</td>
          <td>У сталевій оболонці зі сталевим осердям</td>
          <td>5,9</td>
          <td>315±10</td>
        </tr>
      </table>
      <p>Відповідно до цих даних окремі елементи бронежилету, окрім бронепластин будуть пробиватися кулею калібром 7,62х54 мм гвинтівкового набою 57-Н-323с.</p>
      <p>На опублікованому директором Державного бюро розслідування Романом Трубою фрагменті відео, як раз продемонстровано влучання у передню частину бронежилету без пластини, про що свідчить гнучкість зразка на відео. На 14-й секунді добре видно гнучкість передньої частини чохла бронежилету, яка згинається від своєї ваги:</p>
      <figure>
        <img src="https://cdn.shortpixel.ai/client/q_lossy,ret_img,w_1366/https://mil.in.ua/wp-content/uploads/2019/11/Stopkadr-na-14-j-sekundi-video-opublikovanomu-Romanom-Truboyu.jpg"/>
      </figure>
      <p>Стопкадр на 14-й секунді відео опублікованому Романом Трубою</p>
      <p>На 16-й секунді передня частина бронежилету складається майже перпендикулярно від своєї ваги у руках:</p>
      <figure>
        <img src="https://cdn.shortpixel.ai/client/q_lossy,ret_img,w_1366/https://mil.in.ua/wp-content/uploads/2019/11/Stopkadr-na-16-j-sekundi-video-opublikovanomu-Romanom-Truboyu.jpg"/>
      </figure>
      <p>Стопкадр на 16-й секунді відео опублікованому Романом Трубою</p>
      <p>За доступними матеріалами справи, оприлюдненими в ході слухання, експертиза перевіряла зразок бронежилету саме поелементно, а не у відповідності до класу ДСТУ всього виробу.</p>
      <p>Також під час засідання прозвучала інформація, що згідно протоколів вага бронежилету на випробуваннях складала 4,8 кг, хоча вага стандартного повнокомплектного бронежилету Темп-М3М складає близько 14 кг.</p>
      <p>Як повідомлялось, 11 листопада Печерський районний суд Києва <a href="https://glavcom.ua/news/sud-zaareshtuvav-nachalnika-upravlinnya-minoboroni-pidozryuvanogo-u-zakupivli-neyakisnih-bronezhiletiv-639232.html">заарештував генерал-майора</a>, начальника одного з головних управлінь Міністерства оборони Дмитра Марченка, підозрюваного в закупівлі неякісних бронежилетів «Корсар», із заставою 76 млн грн.</p>
      <related>
        <a href="https://glavcom.ua/news/zbitki-na-173-mln-genprokuratura-zayavila-pro-masshtabnu-korupciynu-shemu-v-minoboroni-639173.html"/>
        <a href="https://glavcom.ua/news/sud-zaareshtuvav-nachalnika-upravlinnya-minoboroni-pidozryuvanogo-u-zakupivli-neyakisnih-bronezhiletiv-639232.html"/>
        <a href="https://glavcom.ua/news/jevropeyska-solidarnist-sprava-proti-generala-marchenka-sproba-diskredituvati-reformu-v-zsu-ta-demoralizuvati-armiyu-639317.html"/>
      </related>
    </article>
  </body>
</html>