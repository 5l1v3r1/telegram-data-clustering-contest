<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/de-lijn-directe-en-vakbonden-bereiken-akkoord/"/>
    <meta property="og:site_name" content="SCEPTR"/>
    <meta property="article:published_time" content="2019-11-14T12:54:16+00:00"/>
    <meta property="og:title" content="De Lijn: Directie en vakbonden bereiken akkoord"/>
    <meta property="og:description" content="Na meerdere dagen acties bij De Lijn in Vlaams-Brabant en daarbuiten bereiken directe en bonden nu toch een akkoord, zo lijkt het."/>
  </head>
  <body>
    <article>
      <h1>De Lijn: Directie en vakbonden bereiken akkoord</h1>
      <address><time datetime="2019-11-14T12:54:16+00:00">14 Nov 2019, 12:54</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Het sociaal conflict bij De Lijn lijkt ten einde. Directie en vakbonden hebben vandaag snel een akkoord bereikt, <a href="https://www.hln.be/nieuws/binnenland/directie-en-vakbonden-de-lijn-vlaams-brabant-bereiken-akkoord-over-sociaal-conflict~a3b39c74/">schrijft BELGA.</a> Alle bussen/trams zouden vanaf morgen terug normaal moeten rijden. Het akkoord werd door alle drie grote vakbonden – ACV, ACOD en ACLVB – goedgekeurd.</b>
      </p>
      <p>De stakingen concentreerden zich vooral in <a href="https://sceptr.net/tag/Vlaams-Brabant">Vlaams-Brabant</a>, maar zorgen ook voor hinder buiten die provincie. Woensdag legde ook de socialistische vakbond het werk neer doorheen het land. In het bereikt akkoord belooft de directie nu aanpassingen aan de planningen voor chauffeurs en controleurs. Wijzigingen aan werkroosters voor de volgende dag kunnen ten laatste om 12 uur aan de betrokkene gemeld worden.</p>
      <figure>
        <iframe data-src="https://twitter.com/Lydiapeeters/status/1194931560346243072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>De Lijn kon vergelijk bereiken in nieuw gesprek van minder dan uur</h3>
      <p>Verder zal er ook een wijziging komen met betrekking tot het berekenen van de lonen. Een nauwkeurigere ‘puntering’ voor de werkelijk gewerkte uren moet meer eerlijkheid brengen. Fouten rond lonen en vergoedingen moeten ook sneller opgelost worden. Verder zijn alle geplande verloven in Vlaams-Brabant goedgekeurd tot en met 31 december.</p>
      <p>Opvallend: de onderhandelingen in Leuven duurden deze ochtend nog geen uur. De directie kon zich al snel vinden in de aanpassingen die de vakbonden woensdag reeds hadden voorgesteld nadat de directie een eerder voorstel had gemaakt. </p>
      <p>De Lijn waarschuwt reizigers dat er vandaag nog hinder kan zijn, maar er wordt verwacht dat de bussen vanaf morgen weer normaal zullen rijden. </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/staking-in-gevangenis-nadat-2-geradicaliseerden-10-cipiers-verwonden/"/>
        <a href="https://sceptr.net/2019/11/straf-voor-waarschuwingsschot-al-ingetrokken-maar-wegpolitie-staakt-verder/"/>
        <a href="https://sceptr.net/2019/11/de-lijn-regering-wil-minimumdienstverlening-tegen-april/"/>
      </related>
    </article>
  </body>
</html>