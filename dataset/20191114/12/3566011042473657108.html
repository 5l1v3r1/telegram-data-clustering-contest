<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547266.html/%D8%A7%D9%86%D9%87%D8%AF%D8%A7%D9%85-%D8%A8%D8%A7%D9%86%D8%AF-%D8%AF%D9%BE%D9%88%DB%8C-%D9%81%D8%B1%D8%A2%D9%88%D8%B1%D8%AF%D9%87%D8%A7%DB%8C-%D8%AA%D9%82%D9%84%D8%A8%DB%8C-%D8%B3%D9%88%D8%AE%D8%AA-%D8%AF%D8%B1-%D8%B3%D8%A7%D9%88%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T12:13:00+00:00"/>
    <meta property="og:title" content="انهدام باند دپوی فرآوردهای تقلبی سوخت در ساوه"/>
    <meta property="og:description" content="جانشین فرماندهی انتظامی مرکزی از شناسایی و پلمپ یک شرکت دپوی فرآوردهای تقلبی سوخت در شهرستان ساوه خبر داد و گفت: در بازرسی از این محل ۱۹ هزار و ۳۵۸ لیتر انواع روغن های خودرویی، ضدیخ و شیشه شوی و سوخت تقلبی کشف شد."/>
  </head>
  <body>
    <article>
      <h1>انهدام باند دپوی فرآوردهای تقلبی سوخت در ساوه</h1>
      <address>
        <time datetime="2019-11-14T12:13:00+00:00">14 Nov 2019, 12:13</time>
      </address>
      <p>جانشین فرماندهی انتظامی مرکزی از شناسایی و پلمپ یک شرکت دپوی فرآوردهای تقلبی سوخت در شهرستان ساوه خبر داد و گفت: در بازرسی از این محل ۱۹ هزار و ۳۵۸ لیتر انواع روغن های خودرویی، ضدیخ و شیشه شوی و سوخت تقلبی کشف شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ یوسف سپهوند جانشین فرماندهی انتظامی مرکزی در گفتگو با <a href="http://diyareaftab.ir/">دیار آفتاب</a>؛ گفت: مأموران پلیس شهرستان به منظور مبارزه هدفمند با کالای قاچاق و برهم زنندگان نظم اقتصادی، با دریافت خبری مبنی بر تردد مشکوک افرادی به یک شرکت تولیدی تعطیل شده در شهر صنعتی کاوه این شهرستان، تحقیقات نامحسوس خود را در این زمینه آغاز کردند.</p>
      <p>سپهوند اظهار کرد: با پایان پذیرفتن تحقیقات میدانی پلیس و پس از محرز شدن فعالیت غیرقانونی این افراد در شرکت مذکور، با کسب مجوز قضائی و در بازرسی از آن تعداد ۱۹هزار و ۳۵۸ لیتر روغن دنده ،مواد روغنی ، ضدیخ، روغن هیدرولیکی موتور شوی، مایع شیشه شوی و سوخت با ماهیت نفت و گاز کشف شد.</p>
      <p>جانشین فرماندهی انتظامی مرکزی افزود: با دستور مرجع قضائی، شرکت پلمپ و مسئول مربوطه دستگیر و پس از تشکیل پرونده برای سیر مراحل قانونی به مرجع قضایی معرفی شد.</p>
      <p>انتهای پیام/</p>
    </article>
  </body>
</html>