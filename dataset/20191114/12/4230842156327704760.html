<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-shho-vidomo-pro-deputata-slugy-narodu-annu-skorohod/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T12:39:15+00:00"/>
    <meta property="og:title" content="Що відомо про депутата Слуги народу Анну Скороход"/>
    <meta property="og:description" content="Анна Скороход звунуватила фракцію Слуга народу у політичному тиску на неї. Що відомо про нардепа Скороход, читайте на сайті Факти ICTV."/>
  </head>
  <body>
    <article>
      <h1>Що відомо про депутата Слуги народу Анну Скороход</h1>
      <address>
        <time datetime="2019-11-14T12:39:15+00:00">14 Nov 2019, 12:39</time>
      </address>
      <p>Анна Скороход звунуватила фракцію Слуга народу у політичному тиску на неї. Що відомо про нардепа Скороход, читайте на сайті Факти ICTV.</p>
      <p>Нардеп від партії Слуга народу, яка представляє 93 округ Анна Скороход з трибуни Верховної Ради заявила, що через її голосування проти анбандлінгу та ринку землі заступник генпрокурора Віталій Касько вирішив вислати її цивільного чоловіка Олексія Алякіна у Росію.</p>
      <p>У відповідь на звинувачення голова фракції Давид Арахамія заявив, що Скороход пропонувала гроші депутатам за певні рішення.</p>
      <p><b>Анна Скороход </b>– 29-річна депутат, яка представляє 93 округ у фракції Слуга народу.</p>
      <p>Закінчила Київський національний університет культури і мистецтв за спеціальністю <b>Тележурналіст, диктор і ведучий телепрограм</b>. Другу вищу освіту депутат отримала, закінчивши Національну академію внутрішніх справ України  за спеціальністю<b> Правознавство</b>.</p>
      <p>Вона працювала юристом у міській раді, була юристом в різних комерційних компаніях та обіймала посаду заступника директора з організаційно-правових питань у ТОВ Будівельний комбінат Прогрес.</p>
      <p><b>Читайте:</b> <a href="https://fakty.com.ua/ua/uncategory/20191031-ne-vnesly-yiyi-popravky-deputat-skorohod-rozplakalasya-u-sesijnij-zali/">Не внесли її поправки – депутат Скороход розплакалася у сесійній залі</a></p>
      <p>Член Комітету Верховної Ради з питань енергетики та житлово-комунальних послуг.</p>
      <p>Одружена з Олексієм Алякіним, подружжя <b>очікує народження первістка. </b></p>
      <p>Нагадаємо, Анна Скороход заявила, що її цивільного чоловіка <a href="https://fakty.com.ua/ua/ukraine/20191114-ne-golosuvala-za-ukazom-fraktsiyi-skorohod-zvynuvatyla-slugu-narodu-u-tysku/">Олексія Алякіна затримали</a> через те, що вона не голосувала за “указом” фракції.</p>
    </article>
  </body>
</html>