<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%AF%D8%B1-%D9%BE%DB%8C-%D8%A7%D8%AF%D8%A7%D9%85%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%A8%D8%BA%D8%AF%D8%A7%D8%AF-%D8%AF%D8%B3%D8%AA%E2%80%8C%DA%A9%D9%85-4-%D9%86%D9%81%D8%B1-%DA%A9%D8%B4%D8%AA%D9%87-%D8%B4%D8%AF%D9%86%D8%AF-20191114/%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87"/>
    <meta property="og:site_name" content="RFI"/>
    <meta property="article:published_time" content="2019-11-14T12:55:19+00:00"/>
    <meta property="og:title" content="در پی ادامه اعتراضات در بغداد دست‌کم ۴ نفر کشته شدند"/>
    <meta property="og:description" content="بنا به اعلام منابع پلیس و پزشکی شهر بغداد، روز پنج‌شنبه ۱۴ نوامبر/ ۲۳ آبان در حالی که نظامیان عراقی قصد عقب‌راندن معترضان از نزدیکی یک پادگان در مرکز بغداد را داشتند، باعث کشته شدن دست‌کم ۴ نفر از آنها شدند. اعتراضات در بغداد و همچنین جنوب عراق از..."/>
  </head>
  <body>
    <article>
      <h1>در پی ادامه اعتراضات در بغداد دست‌کم ۴ نفر کشته شدند</h1>
      <address>
        <time datetime="2019-11-14T12:55:19+00:00">14 Nov 2019, 12:55</time>
      </address>
      <p>
        <b>بنا به اعلام منابع پلیس و پزشکی شهر بغداد، روز پنج‌شنبه ۱۴ نوامبر/ ۲۳ آبان در حالی که نظامیان عراقی قصد عقب‌راندن معترضان از نزدیکی یک پادگان در مرکز بغداد را داشتند، باعث کشته شدن دست‌کم ۴ نفر از آنها شدند. اعتراضات در بغداد و همچنین جنوب عراق از اول اکتبر گذشته آغاز شده و همچنان ادامه دارد.</b>
      </p>
      <p>خبرگزاری فرانسه به نقل از منابع پلیس و پزشکی بغداد نوشته که سه نفر از معترضان در اثر برخورد نارنجک‌های گاز اشک‌آور به سرشان جان باختند و چهارمین نفر هم با برخورد نارنجک شوک‌دهنده کشته شد.</p>
      <p>در این درگیری‌ها همچنین حدود پنجاه نفر زخمی شدند.</p>
      <p>معترضان عراقی که از ابتدای اکتبر گذشته به خیابان‌ها ریختند، خواستار تغییر در سیستم سیاسی این کشور و همچنین افزایش خدمات عمومی و اشتغال هستند. اما تاکنون از سوی نیروهای دولتی به شدت سرکوب شده‌اند.</p>
      <p>معترضان همچنین خواستار برکناری و استعفای عادل عبدل مهدی، نخست وزیر عراق شده‌اند اما وی روز شنبه 9 اکتبر وعده انجام اصلاحات را داده است.</p>
      <p>ناراضیان عراقی در عین حال به دخالت‌های خارجی در این کشور هم اعتراض دارند و هدف اصلی این اعتراضات حضور ایران در عراق و نفوذ آن در این کشور است. هرچند تهران اتهام دخالت در امور داخلی عراق را رد کرده و بر حمایت از دولت عراق تاکید می‌کند.</p>
      <p>بنا به اعلام منابع پزشکی در اثر این اعتراضات تاکنون بیش از 330 نفر در نقاط مختلف عراق کشته شده‌اند.</p>
    </article>
  </body>
</html>