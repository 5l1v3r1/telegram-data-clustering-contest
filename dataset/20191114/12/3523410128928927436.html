<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639938/%D9%BE%D9%86%D8%AC%E2%80%8C%D8%B4%D9%86%D8%A8%D9%87-%D8%A2%D9%84%D9%88%D8%AF%D9%87-%D9%BE%DB%8C%D8%B4-%D8%B1%D9%88%DB%8C-%D9%BE%D8%A7%DB%8C%D8%AA%D8%AE%D8%AA%DA%A9%D8%A7%D9%87%D8%B4-%D8%A2%D9%84%D9%88%D8%AF%DA%AF%DB%8C-%D8%AF%D8%B1-%D8%B1%D9%88%D8%B2-%D8%AC%D9%85%D8%B9%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T12:19:00+00:00"/>
    <meta property="og:title" content="پنج‌شنبه آلوده پیش روی پایتخت/کاهش آلودگی در روز جمعه"/>
    <meta property="og:description" content="با کاهش تردد خودروها در روز تعطیل و افزایش نسبی سرعت باد در نخستین ساعات روز جمعه و نیز کاهش میزان پایداری جو، انتظار می‌رود در برخی ساعات صبحگاه..."/>
  </head>
  <body>
    <article>
      <h1>
        <a href="https://www.bultannews.com/fa/news/639938/%D9%BE%D9%86%D8%AC%E2%80%8C%D8%B4%D9%86%D8%A8%D9%87-%D8%A2%D9%84%D9%88%D8%AF%D9%87-%D9%BE%DB%8C%D8%B4-%D8%B1%D9%88%DB%8C-%D9%BE%D8%A7%DB%8C%D8%AA%D8%AE%D8%AA%DA%A9%D8%A7%D9%87%D8%B4-%D8%A2%D9%84%D9%88%D8%AF%DA%AF%DB%8C-%D8%AF%D8%B1-%D8%B1%D9%88%D8%B2-%D8%AC%D9%85%D8%B9%D9%87">پنج‌شنبه آلوده پیش روی پایتخت/کاهش آلودگی در روز جمعه</a>
      </h1>
      <h2>با کاهش تردد خودروها در روز تعطیل و افزایش نسبی سرعت باد در نخستین ساعات روز جمعه و نیز کاهش میزان پایداری جو، انتظار می‌رود در برخی ساعات صبحگاه...</h2>
      <address><time datetime="2019-11-14T12:19:00+00:00">14 Nov 2019, 12:19</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس پیش‌بینی‌های انجام‌شده در شرکت کنترل کیفیت <b>هوا</b>، با برقراری شرایط جوی پایدار و آرام در صبحگاه روز پنجشنبه (۲۳ آبان ۹۸) به‌همراه افزایش <b>تردد</b> خودروها، شرایط برای تجمع آلاینده‌ها مهیا شده و سبب خواهد شد کیفیت هوای بیشتر مناطق شهر تهران در شرایط نامطلوب (به ویژه برای گروه‌های حساس) قرار گیرد.</p>
      <p>تداوم وضعیت پایدار جو در طی روز، پراکندگی آلاینده‌ها را محدود کرده و احتمال می‌رود مناطق پرتردد در وضعیت نامطلوب باقی بمانند.</p>
      <p>همچنین در شامگاه پنجشنبه همزمان با ساعات اوج ترافیک، افزایش نسبی در غلظت آلاینده‌ها به‌ویژه در بعضی مناطق پرتردد دور از انتظار نخواهد بود.</p>
      <p>با کاهش تردد خودروها در روز تعطیل و افزایش نسبی سرعت باد در نخستین ساعات روز جمعه (۲۴ آبان ۹۸) و نیز کاهش میزان پایداری جو، انتظار می‌رود در برخی ساعات صبحگاه، کاهش نسبی در غلظت آلاینده ها نسبت به روز قبل مشاهده شود و بنابراین در بیشتر مناطق با بهبود کیفیت هوا روبه رو خواهیم شد.</p>
      <p>با وزش باد نسبتاً شدید در بعدازظهر جمعه همراه با رشد ابر و گاهی بارش پراکنده، شرایط برای پراکندگی آلاینده ها فراهم شده و در ساعات پایانی جمعه با وجود افزایش حجم ترافیک، غلظت ذرات معلق نسبت به روز قبل کاهش پیدا کرده و به تبع آن شرایط مطلوب کیفیت هوا در بیشتر مناطق پیش بینی می‌شود.</p>
    </article>
  </body>
</html>