<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954227"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T03:13:55+00:00"/>
    <meta property="og:title" content="‘స్వర్ణభారతి’ది ఏ మీడియం?"/>
    <meta property="og:description" content="ADVT"/>
  </head>
  <body>
    <article>
      <h1>‘స్వర్ణభారతి’ది ఏ మీడియం?</h1>
      <address>
        <time datetime="2019-11-14T03:13:55+00:00">14 Nov 2019, 03:13</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రామోజీ స్కూలులో ఆంగ్లం లేదా?</b>
        </li>
        <li>
          <b>టీడీపీ బడిలో ఇంగ్లీష్‌ బోధించరా?</b>
        </li>
        <li>
          <b>కేబినెట్‌లో సీఎం జగన్‌ వ్యాఖ్యలు</b>
        </li>
      </ul>
      <p>‘‘ఇంగ్లీషు మీడియాన్ని తీవ్రంగా వ్యతిరేకిస్తున్న రామోజీరావు, ఫిలింసిటీలోని రమాదేవి పబ్లిక్‌ స్కూల్‌లో ఆ మీడియం విద్యను నేర్పడం లేదా’’ అని సీఎం జగన్‌.. కేబినెట్‌ సమావేశంలో ప్రశ్నించినట్టు తెలిసింది. విశ్వసనీయ వర్గాల సమాచారం ప్రకారం, ఒకటి నుంచి ఆరు తరగతులకు ఆంగ్ల మాధ్యమాన్ని తప్పనిసరి చేసే అంశంపై చర్చ సందర్భంగా ముఖ్యమంత్రి.. ఇంగ్లి్‌షను వ్యతిరేకిస్తున్న ప్రముఖులపై తీవ్రస్వరం వినిపించారు. ‘‘ఎన్టీఆర్‌ ట్రస్టు పేరిట గండిపేటలో టీడీపీ నడుపుతున్న ఎన్టీఆర్‌ మోడల్‌ స్కూల్‌ ఇంగ్లీషు మీడియం కాదా? ఉపరాష్ట్రపతి వెంకయ్యనాయుడు కుమార్తె స్వర్ణభారతి ట్రస్టు పేరిట నిర్వహిస్తున్న స్కూల్‌ ఇంగ్లీషు మీడియం కాదా ? పెద్దలు మాత్రమే ఆంగ్ల మాధ్యమంలో చదవాలా? బడుగు బలహీన వర్గాలకు చెందినవారు మాత్రం, తెలుగు మీడియానికే పరిమితం కావాలా’’ అని సీఎం వ్యాఖ్యానించారు. జగన్‌ పత్రికలో ప్రొఫెసర్‌ కంచె ఐలయ్య రాసిన ఎడిటోరియల్‌ను సీఎం ప్రస్తావించారు. అగ్రవర్ణాలకే ఇంగ్లీషు మాధ్యమం కావాలా అని ఐలయ్య నిలదీయడంలో వాస్తవం ఉందన్నారు.</p>
      <p> ‘‘ఇప్పుడు ఆరో తరగతిలో ఉన్న విద్యార్థి నాలుగేళ్లకు పదో తరగతికి వెళతాడు. నేరుగా పదో తరగతి పబ్లిక్‌ పరీక్షను రాయడం లేదు. విద్యాశాఖ అందించిన నివేదిక చూస్తుంటే.. ప్రభుత్వ పాఠశాలను కావాలని ప్రైవేటు సంస్థల కోసం తొక్కేశారని అనిపిస్తోంది. ప్రైవేటు స్కూళ్లలో 98.5ుఇంగ్లీషులో బోధనలో ఉంటే.. ప్రభుత్వ పాఠశాలల్లో 32ు మాత్రమే ఇంగ్లీషులో చదువు నేర్పుతున్నారు. ప్రభుత్వ పాఠశాలల్లో ఇంగ్లీషును ప్రోత్సహించకుండా ప్రైవేటు విద్యాసంస్థలకు దోహదపడేలా చేస్తూ వచ్చారని అర్థమవుతోంది. ఆరు నూరైనా ప్రభుత్వ పాఠశాల్లో బడుగు వర్గాలకు ఇంగ్లీషు విద్యను నేర్పుతాం’’ అని సీఎం వెల్లడించారు.</p>
    </article>
  </body>
</html>