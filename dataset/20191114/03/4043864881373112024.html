<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231901/"/>
    <meta property="og:site_name" content="Українська правда"/>
    <meta property="article:published_time" content="2019-11-14T03:56:49+00:00"/>
    <meta property="og:title" content="Зеленський був би слабшим, якби США відкликали військову допомогу — Тейлор"/>
    <meta property="og:description" content="Якби США зупинили надавати Україні військову допомогу, президент Володимир Зеленський виглядав би значно слабшим у перемовинах з Росією."/>
  </head>
  <body>
    <article>
      <h1>Зеленський був би слабшим, якби США відкликали військову допомогу — Тейлор</h1>
      <address>
        <time datetime="2019-11-14T03:56:49+00:00">14 Nov 2019, 03:56</time>
      </address>
      <p>Якби США зупинили надавати Україні військову допомогу, президент Володимир Зеленський виглядав би значно слабшим у перемовинах з Росією.</p>
      <p><b>Джерело:</b> Тимчасовий повірений США в Україні Вільям Тейлор, передає <a href="https://hromadske.ua/posts/impichment-trampa-vidkriti-sluhannya-v-kongresi-specefir">Громадське</a>.</p>
      <p><b>Пряма мова:</b> "Президент Зеленський був дуже зацікавлений у підтримці США, це правда. І в військовій допомозі, і в політичній підтримці"</p>
      <p>"Росія завжди шукає вразливих місць, і вона чудово знає, що Сполучені Штати підтримували Україну. Ледь Росія відчує, що підтримка скоротилась або зникла, вона скористається таким вигідним положенням".</p>
      <p>
        <i>
          <b>Знати більше:</b>
        </i>
      </p>
      <p>
        <i>
          <a href="https://www.pravda.com.ua/articles/2019/09/25/7227329/">
            <b>Чи шантажував Трамп Зеленського. Повний текст розмови</b>
          </a>
        </i>
      </p>
      <p>
        <i>
          <b>
            <a href="https://www.eurointegration.com.ua/articles/2019/09/25/7101172/">"Імпічмент на тлі Зеленського: які звинувачення висунули Дональду Трампу"</a>
          </b>
        </i>
      </p>
      <p>
        <b>Нагадаємо:</b>
      </p>
      <ul>
        <li>На початку вересня видання "The Washington Post" повідомило, що президент США Дональд <a href="https://www.pravda.com.ua/news/2019/09/7/7225581/">Трамп схиляв</a>президента України Володимира Зеленського відкрити справу щодо сина свого конкурента на виборах-2020 Джо Байдена.</li>
        <li>Після цього у США заговорили про <a href="https://www.pravda.com.ua/news/2019/09/24/7227246/">імпічмент Трампа</a>.</li>
        <li>25 вересня Білий дім оприлюднив текст телефонної розмови <a href="https://www.pravda.com.ua/articles/2019/09/25/7227329/">між президентами США та України</a>. </li>
        <li>26 вересня Комітет з питань розвідки Палати представників США оприлюднив <a href="https://www.pravda.com.ua/news/2019/09/26/7227409/">розсекречену скаргу </a>неназваного співробітника американських спецслужб щодо розмови Трампа з Зеленським. Чинний президент США хвалив Юрія Луценка і висловлювався за те, щоб залишити його на посаді генпрокурора.</li>
        <li>Натомість 29 вересня адвокат Дональда Трампа Руді <a href="https://www.pravda.com.ua/news/2019/09/29/7227640/">Джуліані оприлюднив</a>частину своєї переписки зі спецпредставником Держдепартаменту США з питань України Куртом Волкером, яка свідчить, що Волкер сконтактував Джуліані з помічником президента України Андрієм Єрмаком.</li>
        <li>30 вересня Трамп написав, що заслуговує на <a href="https://www.pravda.com.ua/news/2019/09/30/7227648/">зустріч із держслужбовцем</a>, який подав на нього скаргу після розмови з Зеленським і виклав суть розмови некоректно.</li>
        <li>Президент США Дональд <a href="https://www.pravda.com.ua/news/2019/10/4/7228172/">Трамп вимагатиме</a>провести голосування в Палаті представників з питання імпічменту до того, як Білий дім надасть всі документи, які вимагають демократи.</li>
      </ul>
      <related>
        <a href="https://www.pravda.com.ua/articles/2019/11/14/7231881/"/>
        <a href="https://www.pravda.com.ua/news/2019/11/14/7231897/"/>
        <a href="https://www.pravda.com.ua/news/2019/11/14/7231895/"/>
      </related>
    </article>
  </body>
</html>