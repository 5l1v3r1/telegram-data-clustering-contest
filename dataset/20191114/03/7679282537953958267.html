<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-1st-test-match-at-holkar-cricket-stadium-indore-day-1-live-cricket-scorecard-live-cricket-update-live-hindi-commentary-virat-kohli-rohit-sharma-ind-vs-ban-2848290.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T03:37:41+00:00"/>
    <meta property="og:title" content="LIVE INDvBAN 1st Test Day-1: रोहित शर्मा और मयंक अग्रवाल क्रीज पर, शुरू हुई भारतीय पारी"/>
    <meta property="og:description" content="भारत और बांग्लादेश के बीच दो मैचों की टेस्ट सीरीज का पहला मैच इंदौर के होलकर क्रिकेट स्टेडियम में खेला जा रहा है। बांग्लादेश ने टॉस जीता और भारत के खिलाफ पहले बल्लेबाजी का फैसला लिया है। भारत आज तक..."/>
  </head>
  <body>
    <article>
      <h1>LIVE INDvBAN 1st Test Day-1: रोहित शर्मा और मयंक अग्रवाल क्रीज पर, शुरू हुई भारतीय पारी</h1>
      <address><time datetime="2019-11-14T03:37:41+00:00">14 Nov 2019, 03:37</time> by <a rel="author">लाइव हिन्दुस्तान टीम,इंदौर</a></address>
      <p>भारत और बांग्लादेश के बीच दो मैचों की टेस्ट सीरीज का पहला मैच इंदौर के होलकर क्रिकेट स्टेडियम में खेला जा रहा है। बांग्लादेश ने टॉस जीता और भारत के खिलाफ पहले बल्लेबाजी का फैसला लिया है। भारत आज तक कभी भी टेस्ट क्रिकेट में बांग्लादेश से हारा नहीं है। भारत के प्लेइंग इलेवन में एक बार फिर कुलदीप यादव पर रविंद्र जडेजा और आर अश्विन को तरजीह दी गई है।</p>
      <p>
        <a href="https://www.livehindustan.com/cricket-live-scorecard/?matchcode=inba11142019190932&amp;page=scorecard">
          <b>CLICK HERE FOR LIVE CRICKET SCORECARD</b>
        </a>
      </p>
      <p>विराट ने टॉस के बाद कहा कि वो भी अगर जीतते तो पहले बल्लेबाजी का ही फैसला लेते। टीम इंडिया तीन तेज गेंदबाज और दो स्पिनरों के कॉम्बिनेशन के साथ उतर रही है। भारत के प्लेइंग इलेवन में एक ही बदलाव किया गया है और शाहबाज नदीम की जगह टीम में ईशांत शर्मा की वापसी हुई है।</p>
      <p>
        <b>पढ़ें LIVE UPDATES:</b>
      </p>
      <p>
        <b>03:05 PM: भारतीय पारी शुरू हो चुकी है। मयंक अग्रवाल और रोहित शर्मा पारी का आगाज कर रहे हैं। बांग्लादेश की ओर से पहला ओवर एबादत हुसैन फेंक रहे हैं।</b>
      </p>
      <p>
        <b>02:55 PM: बांग्लादेश को आखिरी झटका इबादत हुसैन के रूप में लगा, जो 2 रन बनाकर उमेश यादव की गेंद पर बोल्ड हो गए। भारतीय गेंदबाजों ने जबर्दस्त प्रदर्शन करते हुए बांग्लादेश की पहली पारी 150 रनों पर समेट दी। आर अश्विन, उमेश यादव और ईशांत शर्मा ने दो-दो जबकि मोहम्मद शमी ने तीन विकेट लिए। एक विकेट रनआउट से भारत के खाते में आया। बांग्लादेश की ओर से मुशफिकुर रहीम ने सबसे ज्यादा 43 रनों की पारी खेली।</b>
      </p>
      <p>
        <b>02:45 PM: बांग्लादेश को एक और झटका लग गया है। ताइजुल इस्लाम 1 रन बनाकर रनआउट हुए, 148 रनों पर बांग्लादेश को 9वां झटका लगा। रविंद्र जडेजा के थ्रो पर ऋद्धिमान साहा ने उन्हें आउट किया। </b>
      </p>
      <p>
        <b>02:30 PM: भारत की टीम हैट्रिक हो गई है। टी ब्रेक के बाद पहली ही गेंद पर ईशांत शर्मा ने लिटन दास को पवेलियन का रास्ता दिखाया। 31 गेंद पर 21 रन बनाकर लिटन दास कप्तान विराट कोहली को कैच थमा बैठे। बांग्लादेश ने लगातार तीन गेंद पर तीन विकेट गंवा दिए। </b>
      </p>
      <p>
        <b>02:10 PM: इस विकेट के साथ ही टी ब्रेक भी हो गया है। बांग्लादेश का स्कोर 54 ओवर में 140/7, लिटन दास 21 रन बनाकर नॉटआउट लौटे हैं। शमी जब अपना अगला ओवर करने आएंगे तो हैट्रिक पर होंगे। </b>
      </p>
      <p>
        <b>02:09 PM: बांग्लादेश को शमी ने लगातार दो गेंद पर दो झटके दिए, मेहदी हसन बिना खाता खोले ही एलबीडब्ल्यू आउट होकर पवेलियन लौटे। भारत ने 140 रनों तक बांग्लादेश के सात बल्लेबाजों को पवेलियन भेजकर मैच पर पकड़ मजबूत कर ली है।</b>
      </p>
      <p>
        <b>02:08 PM: मोहम्मद शमी ने बांग्लादेश को एक और झटका दे दिया है। बांग्लादेश ने 140 रनों पर छठा विकेट गंवा दिया है। मुशफिकुर रहीम के रूप में बांग्लादेश को ये झटका लगा। मुशफिकुर रहीम 43 रन बनाकर आउट हुए।</b>
      </p>
      <p>
        <b>01:34 PM: आर अश्विन ने बांग्लादेश को एक और झटका दे दिया है। महमूदुल्लाह 10 रन बनाकर अश्विन की गेंद पर बोल्ड होकर पवेलियन लौट गए हैं। मुशफिकुर रहीम 40 रन बनाकर खेल रहे हैं। </b>
      </p>
      <p>
        <b>01:01 PM: बांग्लादेश के 100 रन पूरे, 38 ओवर में टीम 100 रनों के आंकड़े तक पहुंच सकी। बांग्लादेश चार विकेट गंवा चुका है और मुशफिकुर रहीम 34 और महमूदुल्लाह एक रन बनाकर क्रीज पर मौजूद हैं।</b>
      </p>
      <p>
        <b>12:59 PM: आर अश्विन ने अपनी शानदार गेंदबाजी के दम पर बांग्लादेश को चौथा झटका दे दिया है। कप्तान मोमीउल हक 37 रन बनाकर अश्विन की गेंद पर क्लीन बोल्ड हुए। मोमीउल ने 80 गेंद पर 37 रन बनाए। मुशफिकुर रहीम का साथ देने क्रीज पर महमूदुल्लाह आए हैं।</b>
      </p>
      <p>
        <b>12:10 PM: लंच ब्रेक खत्म हो गया है। बांग्लादेश की ओर से मोमीउल हक और मुशफिकुर रहीम वापस क्रीज पर उतर गए हैं, भारत की ओर से मोहम्मद शमी लंच ब्रेक के बाद का पहला ओवर फेंक रहे हैं।</b>
      </p>
      <p>
        <b>11:35 AM: पहले दिन के खेल का लंच ब्रेक हो गया है। मैच के पहले दिन का पहला सेशन टीम इंडिया के नाम ही रहा। हालांकि बांग्लादेश के कप्तान मोमीउल हक और मुशफिकुर रहीम ने स्कोर 31 पर तीन विकेट से 63 पर तीन विकेट तक पहुंचा दिया है। अभी भी टीम इंडिया ड्राइविंग पोजिशन में है।</b>
      </p>
      <p>
        <b>10:50 AM: बांग्लादेश को तीसरा झटका लग गया है। मोहम्मद शमी की गेंद पर मोहम्मद मिथुन 13 रन बनाकर आउट हुए हैं, मैदान पर कप्तान मोमीउल हक का साथ देने अब मुशफिकुर रहीम आए हैं।</b>
      </p>
      <p>
        <b>10:35 AM: ड्रिंक्स ब्रेक हो गया है, 13 ओवर में बांग्लादेश का स्कोर 19/2, मोहम्मद मिथुन 3 और मोमीउल हक भी इतने ही रन बनाकर क्रीज पर मौजूद हैं। भारत की ओर से ईशांत शर्मा और उमेश यादव ने एक-एक विकेट लिए हैं।</b>
      </p>
      <p>
        <b>10:08 AM: बांग्लादेश का दूसरा विकेट गिरा। इस्लाम 6 रन बनाकर ईशांत शर्मा की गेंद पर आउट</b>
      </p>
      <p>
        <b>9:50 AM:  बांग्लादेश को लगा पहला झटका, सलामी बल्लेबाज इमरुल काएस 6 रन बनाकर हुए आउट</b>
      </p>
      <p>
        <b>9:28 AM: इंदौर टेस्ट में बांग्लादेश की पारी शुरू, शदमन और केस क्रीज पर मौजूद</b>
      </p>
      <p><b>भारत का प्लेइंग इलेवनः </b>मयंक अग्रवाल, रोहित शर्मा, चेतेश्वर पुजारा, विराट कोहली (कप्तान), अजिंक्य रहाणे, रविंद्र जडेजा, ऋद्धिमान साहा, आर अश्विन, उमेश यादव, मोहम्मद शमी, ईशांत शर्मा।</p>
      <p><b>बांग्लादेश का प्लेइंग इलेवनः </b>इमरुल काएस, शादमान इस्लाम, मोहम्मद मिथुन, मोमिउल हक (कप्तान), मुशफिकुर रहमान, महमूदुल्लाह, लिटन दास, मेहदी हसन, ताइजुल इस्लाम, अबु जायद, एबादत हुसैन।</p>
    </article>
  </body>
</html>