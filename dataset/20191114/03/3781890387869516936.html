<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741380"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T03:30:00+00:00"/>
    <meta property="og:title" content="เทคนิคเลือกเสื้อผ้าไปเที่ยวให้เป๊ะปัง"/>
    <meta property="og:description" content="เซเลบริตี้สาวนักเดินทางแนะนำทริกในการเลือกเสื้อผ้าและแอคเซสเซอรี่ที่ตอบโจทย์การใช้งานได้ดี ลุคดูดี ถ่ายรูปออกมาสวย"/>
  </head>
  <body>
    <article>
      <h1>เทคนิคเลือกเสื้อผ้าไปเที่ยวให้เป๊ะปัง</h1>
      <address>
        <time datetime="2019-11-14T03:30:00+00:00">14 Nov 2019, 03:30</time>
      </address>
      <p>
        <b>เซเลบริตี้สาวนักเดินทางแนะนำทริกในการเลือกเสื้อผ้าและแอคเซสเซอรี่ที่ตอบโจทย์การใช้งานได้ดี ลุคดูดี ถ่ายรูปออกมาสวย</b>
      </p>
      <p><b>“รันเวย์ คลอเส็ท” (Runway Closet)</b> ให้บริการเช่าแฟชั่นไอเท็มครบวงจรสำหรับเหล่าแฟชั่นนิสต้าและนักเดินทาง อาทิ เสื้อโค้ท, สเวตเตอร์, รองเท้าบูท, ผ้าพันคอ, ชุดว่ายน้ำ และแอคเซสเซอรี่ ที่รวบรวมจากแบรนด์แฟชั่นชั้นนำระดับโลกมาไว้ด้วยกัน ตอบโจทย์กับทุกไลฟ์สไตล์ พร้อมทำความสะอาดและอบฆ่าเชื้อของทุกชิ้นทั้งก่อนและหลังการใช้บริการ โดยระยะเวลาในการเช่านั้นมีตั้งแต่ 1 วัน ไปจนถึง 1 เดือน ขึ้นอยู่กับไอเท็มแต่ละชนิด</p>
      <figure>
        <img src="https://www.dailynews.co.th/admin/upload/20191113/news_mHrvCaKUcp104253_533.jpg?v=20191117219?v=4339"/>
      </figure>
      <p>บล็อกเกอร์สาว <b>แพ็ตตี้-พริษฐ์ชยาดา พิริยะเมธา</b> แนะนำถึงเทคนิคการเลือกเสื้อผ้าและจัดกระเป๋าเดินทาง พร้อมเคล็ดลับการถ่ายรูปให้สวยอย่างมือโปรว่า อันดับแรกเลยควรเช็คสภาพอากาศของจุดหมายปลายทางให้ดีก่อน เพื่อจะได้เตรียมเสื้อผ้าได้ถูก หลักๆ เลยควรมีเสื้อและกางเกงฮีทเทคติดไปด้วยเพื่อเพิ่มความอบอุ่นภายในร่างกาย ส่วนเสื้อกันหนาวนั้น ถ้าไปประเทศที่ไม่หนาวมาก อากาศเย็นกำลังดี ก็ควรเตรียมสเวตเตอร์หรือแจ็คเก็ตฟลีซติดไปด้วย แต่ถ้าไปเมืองที่หนาวมากอากาศต่ำกว่า 15 องศา ก็ควรเตรียมเสื้อกันหนาวขนเป็ด พาร์ก้า โค้ท หรือเทรนช์โค้ทไปด้วย เพราะจะสามารถให้ความอบอุ่นได้ดีกว่า</p>
      <figure>
        <img src="https://www.dailynews.co.th/admin/upload/20191113/news_qJDbKIwWei104252_533.jpg?v=20191117219?v=9002"/>
      </figure>
      <p>สำหรับเสื้อผ้าตัวในอาจจะม้วนให้เป็นชิ้นเล็กๆ จะได้ประหยัดเนื้อที่ ส่วนเสื้อกันหนาวที่หนาๆ ก็พับให้เรียบร้อย หรือหากมีพกรองเท้าที่ต้องรักษารูปทรงไปด้วยอย่างร้องเท้าบูทก็ควรใช้ถุงเท้าหรือกระดาษยัดไว้ด้านในเพื่อให้คงรูปทรงเอาไว้ จากนั้นห่อด้วยถุงผ้าหรือถุงพลาสติกอีกหนึ่งชั้นก่อนวางไว้ชั้นล่างสุดของกระเป๋าและเลือกกระเป๋าให้พอดีกับปริมาณของและระยะเวลาที่เราเดินทาง<br/><br/>ส่วนเคล็ดลับการถ่ายรูปให้สวยเวลาไปเที่ยว จริงๆ ทุกครั้งเราจะทำการบ้านก่อนเลยว่าไปประเทศนี้แล้วอยากจะไปถ่ายรูปที่ไหนบ้าง ซึ่งเวลาถ่ายภาพเราจะให้ความสำคัญกับโทนสีของภาพเป็นหลัก ก็จะเตรียมจัดเสื้อผ้าไว้เลย จัดสไตล์ให้เหมาะกับสถานที่นั้นๆ และสีของชุดจะต้องไม่กลืนไปกับสถานที่ พยายามมองภาพให้ออกว่ารูปของเราจะออกมาเป็นยังไง และบาลานซ์สีของเสื้อผ้าให้แมทช์กับโลเคชั่นให้ได้</p>
      <figure>
        <img src="https://www.dailynews.co.th/admin/upload/20191113/news_ZHQmBhOIDt104251_533.jpg?v=20191117219?v=2479"/>
      </figure>
      <p>นอกจากนี้เหล่าเซเลบริตี้สาวนักเดินทางต่างมาร่วมเผยจุดหมายปลายทางท้าลมหนาวที่ชื่นชอบ และสไตล์การแต่งตัวอันโดดเด่น เริ่มจากสาวแฟชั่นนิสต้า<b> เปเป้-วาริธร กันท์ไพบูลย์</b> เล่าว่า “ปกติเวลาเดินทางไปต่างประเทศที่มีอากาศหนาวก็จะเลือกเสื้อกันหนาวติดกระเป๋าไปประมาณ 3 แบบ อย่างเสื้อโค้ท คาร์ดิกัน หรือดาวน์แจ็คเก็ต เพราะเราเป็นคนชอบแต่งตัวสไตล์มิกซ์แอนด์แมทช์ ไม่ค่อยชอบสีที่ฉูดฉาดมาก เพราะจะทำให้แมทช์กับชุดด้านในได้ยาก ส่วนสถานที่หนาวๆ ที่ชอบไปก็จะเป็นที่นิเซโกะ ประเทศญี่ปุ่น เพราะเป็นคนชอบเล่นสกี แล้วที่นั่นวิวก็สวยมากบวกกับมีอุปกรณ์สกีที่ครบครัน”</p>
      <figure>
        <img src="https://www.dailynews.co.th/admin/upload/20191113/news_ScAOhuZTPW104253_533.jpg?v=20191117219?v=6771"/>
      </figure>
      <p>ถัดมาที่สาวสังคม <b>เมย์-เมลนีย์ อยู่วิทยา</b> เผยว่า ช่วงฤดูหนาวเราจะชอบไปเที่ยวแถบยุโรปกับสามีเพราะชอบเล่นสโนว์บอร์ดกันทั้งคู่ แต่โดยปกติก็ไม่ได้มีเสื้อกันหนาวหลายแบบติดตู้ไว้มากเท่าไหร่ เพราะเราก็ไม่ได้เดินทางบ่อยขนาดนั้น ก็รู้สึกชอบที่มีบริการสำหรับเช่าไอเท็มสำหรับนักเดินทางโดยเฉพาะ โดยส่วนใหญ่เราจะเลือกจากดีไซน์ที่เรียบโก้ มีความเป็นแฟชั่นและดูทันสมัย สำหรับสถานที่ท้าลมหนาวที่ชอบคือเมืองซาลส์บวร์ก (Salzburg) ประเทศออสเตรีย เป็นเมืองที่ถูกโอบล้อมด้วยขุนเขา และแม่น้ำซาลซัคที่สวยมาก แล้วบรรยากาศก็ดีมากด้วย</p>
      <figure>
        <img src="https://www.dailynews.co.th/admin/upload/20191113/news_ohGJTAhWTq104253_533.jpg?v=20191117219?v=7291"/>
      </figure>
      <p>ต่อมาที่สาวรูปร่างสูงโปร่ง <b>มายด์-แพรวปรียา ชุมสาย ณ อยุธยา</b> เล่าว่า เราเป็นคนแต่งตัวสไตล์เท่ๆ เน้นความทะมัดทะแมง และทุกครั้งก่อนเดินทางเราก็จะเช็คสภาพอากาศก่อนเสมอเพื่อจะได้เตรียมเสื้อผ้าได้ถูก อย่างถ้าเป็นวันที่ต้องออกไปทำกิจกรรมแล้วอากาศหนาวเป็นพิเศษก็จะใส่ข้างในเป็นกางเกงขายาวกับเสื้อฮีทเทคคอเต่าแล้วทับด้วยเสื้อโค้ทผ้าวูล และรองเท้าบูทขนสัตว์ก็จะช่วยเพิ่มความอบอุ่นได้ดีขึ้น ทุกครั้งที่เดินทางก็จะจัดเต็มเรื่องแฟชั่นตลอด พอมีบริการของรันเวย์ คลอเส็ท เข้ามาก็รู้สึกชอบมาก”</p>
      <figure>
        <img src="https://www.dailynews.co.th/admin/upload/20191113/news_nFcUPmDjmh104252_533.jpg?v=20191117219?v=7265"/>
      </figure>
      <p>ปิดท้ายที่นักกิจกรรม <b>พิม-พิมพ์พยัพ ศรีกาญจนา </b>เผยว่า สำหรับสไตล์การแต่งตัวก็เน้นเรียบเท่ อย่างถ้าไปเที่ยวช่วงที่อากาศไม่หนาวมากอาจจะใส่ตัวในเป็นเดรสแล้วทับด้วยคาร์ดิกัน หรือถ้าอากาศเย็นขึ้นมาหน่อยก็จะกันหนาวด้วยพาร์ก้า โค้ทกับรองเท้าบูท จริงๆ พอมีบริการให้เช่าเสื้อกันหนาวและแอคเซสเซอรี่เข้ามาก็ค่อนข้างตอบโจทย์เรามาก เพราะบางทีเราเดินทางบ่อยๆ ก็ไม่อยากใส่ชุดที่ซ้ำกันเท่าไหร่</p>
    </article>
  </body>
</html>