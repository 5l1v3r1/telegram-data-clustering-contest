<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-proponuvala-bilorusi-vinischuvachi-su-30sm-u-obmin-na-viyskovu-bazu-zmi-329594_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T03:37:00+00:00"/>
    <meta property="og:title" content="Росія пропонувала Білорусі винищувачі Су-30СМ у обмін на військову базу – ЗМІ"/>
    <meta property="og:description" content="Мінськ відмовився надавати Москві територію під базу, після чого змушений був купувати винищувачі для своїх ВПС за повною ціною."/>
  </head>
  <body>
    <article>
      <h1>Росія пропонувала Білорусі винищувачі Су-30СМ у обмін на військову базу – ЗМІ</h1>
      <h2>Мінськ відмовився надавати Москві територію під базу, після чого змушений був купувати винищувачі для своїх ВПС за повною ціною.</h2>
      <address>
        <time datetime="2019-11-14T03:37:00+00:00">14 Nov 2019, 03:37</time>
      </address>
      <p>Незважаючи на те, що РФ пропонувала Білорусі винищувачі Су-30СМ для білоруських військово-повітряних сил безкоштовно у обмін на <a href="https://dt.ua/WORLD/lukashenko-stverdzhuye-scho-rosiyska-viyskova-baza-v-bilorusi-ne-potribna-293175_.html"><b>територію під російську військову базу</b></a>, Мінськом прийнято рішення відмовитися від цієї пропозиції та придбати винищувачі за свої гроші, заявив державний секретар Ради безпеки республіки Станіслав Зась, повідомляє "Інтерфакс-Україна".</p>
      <p>"Спочатку в цьому процесі ми пробували домовитися з Росією щодо надання допомоги у вирішенні цієї складного та дуже витратного завдання. Натомість отримали пропозицію про розміщення на нашій території військово-повітряної бази РФ... Але це не одне і те ж – розміщення на нашій землі військово-повітряної бази не вирішує проблему розвитку нашої власної бойової авіації", – заявив Зась в ефірі одного з білоруських телеканалів.</p>
      <p>Тому, зазначив він, Білорусь відкинула російську пропозицію і вирішила спиратися на власні можливості, закуповуючи винищувачі за гроші.</p>
      <p>Влітку 2017 року Міністерство оборони Білорусі анонсувало закупівлю в Росії партії винищувачів Су-30СМ у рамках оновлення своїх ВПС. Всього до придбання планувалося 12 літаків, 13 листопада 2019 року перші два винищувачі прибули до Білорусі.</p>
      <p>Раніше Андрій Паливода у статті для <b>DT.UA</b> писав про те, що <a href="https://dt.ua/WORLD/kreml-rozrahovuye-stvoriti-v-bilorusi-vlasni-viyskovi-bazi-ekspert-293009_.html"><b>створення в Білорусі російської військової бази було умовою</b></a>, яку висунув Олександру Лукашенку Володимир Путін 22 вересня на переговорах у Сочі. Мовляв, Росія відновить "вуглеводневе субсидування" білоруської економіки за умови, що глава Білорусі нарешті погодиться на постійну військову присутність Росії.</p>
      <p>Детальніше про можливість створення російської військової бази в Білорусі читайте в матеріалі "<a href="https://dt.ua/international/zagroza-z-pivnochi-292909_.html"><b>Загроза з півночі</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>