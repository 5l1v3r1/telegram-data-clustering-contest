<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/444542caa1eb88bf/tanara-din-nisporeni-disparuta-ieri-a-fost-gasita-concubinul-acesteia-a-incendiat-o-ca-sa-nu-plece-la-munca-peste-hotare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T08:03:20+00:00"/>
    <meta property="og:title" content="Tânăra din Nisporeni, dispărută ieri, a fost găsită; Concubinul acesteia a incendiat-o ca să nu plece la muncă peste hotare"/>
    <meta property="og:description" content="O tânără de 26 de ani, din Nisporeni, a fost stropită pe față cu o substanță necunoscută, iar mai apoi incendiată de concubinul acesteia. Totul s-ar fi întâmplat după ce bărbatul ar fi aflat că femeia voia să plece la muncă în Israel. Sora victimei anunța ieri pe rețelele de socializare că tânăra de 26 de ani a dispărut, după ce ar fi fost răpită."/>
  </head>
  <body>
    <article>
      <h1>Tânăra din Nisporeni, dispărută ieri, a fost găsită; Concubinul acesteia a incendiat-o ca să nu plece la muncă peste hotare</h1>
      <address><time datetime="2019-11-14T08:03:20+00:00">14 Nov 2019, 08:03</time> by <a rel="author">Jurnal.md</a></address>
      <p>
        <b>O tânără de 26 de ani, din Nisporeni, a fost stropită pe față cu o substanță necunoscută, iar mai apoi incendiată de concubinul acesteia. Totul s-ar fi întâmplat după ce bărbatul ar fi aflat că femeia voia să plece la muncă în Israel.</b>
      </p>
      <p>
        <b>Sora victimei anunța ieri pe rețelele de socializare că tânăra de 26 de ani a dispărut, după ce ar fi fost răpită.</b>
      </p>
      <p>Potrivit poliției, totul s-ar fi întâmplat pe data de 12 noiembrie în localitatea Șendreni, Nisporeni.</p>
      <p>Bărbatul ar fi vrut să-și impiedice concubina să plece peste hotarele țării, la muncă sezonieră în Israel. Acesta a stropit-o pe peste față cu o substanță inflamabilă, necunoscută la moment, după care cu un chibrit i-a dat foc, în rezultat i-au fost cauzate arsuri în zona feței, urechii stângi și a gâtului.</p>
      <p>Cei doi locuiesc în concubinaj din anul 2017, în localitatea Șendreni, Nisporeni.</p>
      <p>Pe acest caz a fost ponit un dosar penal, iar suspectul a fost reținut. Acesta nu-și recunoaște vina.</p>
      <p>Femeia nu este angajată în câmpul muncii, iar bărbatul activează din 2017 la o întreprindere din Nisporeni ca electromontor, ne-a comunicat ofițerul de presă al IP Nisporeni, Cristina Vicol.</p>
      <p>În anul 2015, bărbatul a fost judecat în baza art.287 CP executând 2 ani privațiune de libertate în penitenciarul Brănești.</p>
    </article>
  </body>
</html>