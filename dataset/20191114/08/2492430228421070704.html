<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188500/Dordrecht-houdt-anti-pieten-demonstranten-grotendeels-weg-bij-Sinterklaasintocht"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T08:29:40+00:00"/>
    <meta property="og:title" content="Dordrecht houdt anti-pieten-demonstranten grotendeels weg bij Sinterklaasintocht"/>
    <meta property="og:description" content="De demonstranten van Kick Out Zwarte Piet mogen in Dordrecht bijna niet in de buurt van de Sinterklaasintocht komen. Dat laat de gemeente weten. Er geldt een demonstratieverbod bij de aankomst zelf en langs het grootste gedeelte van de route van de goedheiligman."/>
  </head>
  <body>
    <article>
      <h1>Dordrecht houdt anti-pieten-demonstranten grotendeels weg bij Sinterklaasintocht</h1>
      <address>
        <time datetime="2019-11-14T08:29:40+00:00">14 Nov 2019, 08:29</time>
      </address>
      <h4>De demonstranten van Kick Out Zwarte Piet mogen in Dordrecht bijna niet in de buurt van de Sinterklaasintocht komen. Dat laat de gemeente weten. Er geldt een demonstratieverbod bij de aankomst zelf en langs het grootste gedeelte van de route van de goedheiligman.</h4>
      <p>Burgemeester Wouter Kolff heeft één locatie voor de demonstratie aangewezen. Op de hoek Lange Geldersekade en Grotekerksplein wordt een demonstratievak ingericht. De route loopt daar langs. De demonstranten moeten zich tevens houden aan de gestelde voorwaarde. Zo mogen ze geen gezicht bedekkende kleding dragen, of mensen beledigen.</p>
      <related>
        <a href="http://www.rijnmond.nl/nieuws/188498/Kick-Out-Zwarte-Piet-alleen-in-Dordrecht-een-demonstratie"/>
      </related>
      <p>Demonstraties bij de intocht van Sinterklaas in de haven, het Scheffersplein en langs de tussenliggende route zijn - naast die in het demonstratievak - verboden. De burgemeester wil voorkomen dat feestvierende kinderen en ouders vermengd raken met demonstranten.</p>
      <p>In Dordrecht lopen Zwarte Pieten mee bij de intocht van de goedheiligman. Kick Out Zwarte Piet en actiegroep #Nederlandwordtbeter hadden de actie in Dordrecht eind oktober al aangekondigd.</p>
    </article>
  </body>
</html>