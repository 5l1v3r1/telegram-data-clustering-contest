<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/il-governo-musumeci-stanzia-40-milioni-per-lassistenza-ai-disabili.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T08:56:58+00:00"/>
    <meta property="og:title" content="Il governo Musumeci stanzia 40 milioni per l’assistenza ai disabili"/>
    <meta property="og:description" content="Quasi otto milioni verranno trasferiti alle ex Province, altri 33 milioni andranno ai disabili gravissimi"/>
  </head>
  <body>
    <article>
      <h1>Il governo Musumeci stanzia 40 milioni per l’assistenza ai disabili</h1>
      <address><time datetime="2019-11-14T08:56:58+00:00">14 Nov 2019, 08:56</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Quasi otto milioni verranno trasferiti alle ex Province, altri 33 milioni andranno ai disabili gravissimi</i>
      </p>
      <p>PALERMO- Altri quaranta milioni di euro per l’assistenza ai disabili. Le somme sono state stanziate dal governo Musumeci.</p>
      <h3>Come saranno assegnate le somme</h3>
      <p>In particolare, quasi otto milioni verranno trasferiti alle ex Province per il mantenimento delle attività di assistenza agli alunni con disabilità fisiche o sensoriali, mentre altri 33 milioni di euro verranno destinati per l’erogazione dell’assegno di cura ai gravissimi.</p>
      <h3>Le dichiarazioni di Musumeci</h3>
      <p>«<i>Erano somme necessarie</i> – evidenzia il presidente della Regione Siciliana Nello Musumeci –<i>per coprire l’intero fabbisogno del 2019. Il governo, riprogrammando le risorse del Fondo per la non autosufficienza e grazie a una proficua e costante interlocuzione avuta con il ministero delle Politiche sociali nelle scorse settimane, ha garantito sia il mantenimento del servizio di assistenza agli alunni disabili, sia il pagamento dell’assegno di cura per tutti i disabili gravissimi fino a fine anno. Un altro impegno mantenuto».</i></p>
      <p>L’insufficienza delle risorse per quest’anno era dovuta, soprattutto, all’aumento delle persone disabili gravissime che nel 2019 sono passate da 10.746 a 12.831.</p>
      <h3>Le dichiarazioni di Scavone</h3>
      <p>«<i>Una crescita</i> – aggiunge l’assessore delle Politiche sociali Antonio Scavone – <i>che ha determinato un ulteriore fabbisogno di 32,9 milioni di euro, oltre ai 135 milioni già assegnati. Con i 7,8 milioni, in aggiunta ai 24 già trasferiti alle Città metropolitane e ai Liberi consorzi di Comuni, garantiamo, invece, l’assistenza agli alunni disabili con particolare riguardo ai servizi di trasporto, di convitto e semi convitto, ai servizi negli ambiti igienico-personale, comunicazione extra scolastica e autonomia e comunicazione».</i></p>
      <h4>Articoli correlati</h4>
    </article>
  </body>
</html>