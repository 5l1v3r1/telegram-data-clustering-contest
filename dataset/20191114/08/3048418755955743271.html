<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/pieter-omtzigt-cda-is-klaar-met-affaires-belastingdienst-meer-onderzoek-is-nodig/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T08:29:00+00:00"/>
    <meta property="og:title" content="Pieter Omtzigt (CDA) is klaar met affaires fiscus: ‘Meer onderzoek is nodig’"/>
    <meta property="og:description" content="'We hebben het over het langdurig en massaal niet aan de wet houden door de Belastingdienst'"/>
  </head>
  <body>
    <article>
      <h1>Pieter Omtzigt (CDA) is klaar met affaires fiscus: ‘Meer onderzoek is nodig’</h1>
      <h2>'We hebben het over het langdurig en massaal niet aan de wet houden door de Belastingdienst'</h2>
      <address><time datetime="2019-11-14T08:29:00+00:00">14 Nov 2019, 08:29</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De problemen bij de fiscus zijn mogelijk “veel breder en structureler” dan eerst gedacht. Daarom moet er onderzoek komen van de vele bezwaren die volgens een klokkenluider aan de kant zijn geschoven door ambtenaren bij de Belastingdienst, vindt regeringspartij CDA.</p>
      <p>“Ik wil dat de regering tot de bodem uitzoekt wat hier is gebeurd en wie welke signalen had”, zegt CDA-Kamerlid Pieter Omtzigt. Hij wil daarom een zogenoemd feitenrelaas, een tijdlijn die de gebeurtenissen reconstrueert, over het beeld dat klokkenluider Pierre Niessen in een brief aan de Kamer schetst. Maar ook zwaardere middelen, zoals het horen van betrokkenen onder ede, wil Omtzigt niet uitsluiten.</p>
      <p>Niessen schrijft dat tienduizenden uitstellen van betalingen zonder schriftelijke instructie zijn opgeheven. Jarenlang zou de Belastingdienst de wet hebben overtreden, stelt de klokkenluider. Overigens zegt de Belastingdienst dat de klachten van Niessen wel zijn gehoord en opgepakt. In een brief aan de Kamer schrijft staatssecretaris van Financiën Menno Snel (D66) woensdag dat hij de zaak verder laat uitzoeken.</p>
      <p>Donderdag komt een speciale commissie met aanbevelingen over wat te doen met gedupeerden in de kinderopvangtoeslagzaak die de politiek al tijden bezighoudt. De Belastingdienst zette van een groot aantal ouders de kinderopvangtoeslag onterecht stop, en ging soms tot het uiterste om uitgekeerde toeslagen terug te vorderen.</p>
      <p>“We dachten dat dit een zaak was die betrekking had op een klein onderdeel van de Belastingdienst”, zegt Omtzigt over de affaire. Daarbij is het nog onbekend in hoeverre de top van de fiscus hiervan afwist. “Als dit op nog meer plekken heeft plaatsgevonden, is er iets grondiger mis.” Het raakt volgens Omtzigt de “kern van onze rechtstaat. We hebben het over het langdurig en massaal niet aan de wet houden door de Belastingdienst”, aldus de politicus. “En dat is zeer ernstig.”</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>