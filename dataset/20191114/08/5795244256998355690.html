<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/krasota-i-moda/princ-charlz-zapuskaye-modnu-kolekciyu-odyagu-50053438.html"/>
    <meta property="og:site_name" content="НВ"/>
    <meta property="article:published_time" content="2019-11-14T08:22:00+00:00"/>
    <meta property="og:title" content="Для чоловіків і жінок. Принц Чарльз запускає власну модну колекцію"/>
    <meta property="og:description" content="Наслідний принц Великої Британії готується запустити власну капсульну колекцію одягу для чоловіків і жінок."/>
  </head>
  <body>
    <article>
      <h1>Для чоловіків і жінок. Принц Чарльз запускає власну модну колекцію</h1>
      <h2>Наслідний принц Великої Британії готується запустити власну капсульну колекцію одягу для чоловіків і жінок.</h2>
      <address>
        <time datetime="2019-11-14T08:22:00+00:00">14 Nov 2019, 08:22</time>
      </address>
      <p>Благодійний фонд принца Уельського The Prince’s Foundation і італійська компанія Yoox Net-a-Porter вже почали працювати над створенням капсульної колекції, яка отримала назву The Modern Artisan (Сучасний ремісник).</p>
      <p>Колекція осінь-зима 2020−2021 буде представлена влітку наступного року. У виробництві буде використано текстиль ручної роботи, а за створення колекції відповідатимуть молоді студенти з Британії та Італії, таким чином в ній будуть поєднуватися італійський дизайн і британська майстерність в пошиві, повідомляє <a href="https://www.harpersbazaar.com/uk/fashion/fashion-news/a29781678/prince-charles-fashion-collection-net-a-porter/">Harper</a><a href="https://www.harpersbazaar.com/uk/fashion/fashion-news/a29781678/prince-charles-fashion-collection-net-a-porter/">'</a><a href="https://www.harpersbazaar.com/uk/fashion/fashion-news/a29781678/prince-charles-fashion-collection-net-a-porter/">s Bazaar</a>.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/086/big_portrait/d1969f0d6163baf1da35ebfa0e9f50af.png?stamp=20191114101417&amp;q=85&amp;output=jpg&amp;bg=white"/>
        <figcaption>Благодійний фонд принца Чарльза запускає колекцію спільно з Yoox Net-a-Porter / Фото: @Mike Wilkinson</figcaption>
      </figure>
      <p>«Цей проект допоможе новому поколінню навчитися поєднувати традиційні ремесла з творчістю в епоху цифрових технологій, він буде заснований на етичному підході до виробництва, впровадженню якого принц Уельський присвятив останні 40 років», — сказано в заяві компанії Yoox Net-a-Porter.</p>
      <p>Всі кошти, зібрані від продажу, будуть спрямовані в благодійний фонд. Одяг з капсульної колекції можна буде придбати на таких платформах, як Net-a-Porter, Mr Porter, The Outnet і Yoox.</p>
      <p>Нагадаємо, принц Чарльз, якому 14 листопада виповнюється 71 рік, не став піонером на модному терені. Тут принца випередила його невістка, <a href="https://style.nv.ua/ukr/znamenitosti/megan-markl-stil-pershiy-robochiy-den-feshn-kolekciya-foto-50042446.html">Меган Маркл, яка влітку створила капсульну колекцію ділового одягу</a> для жінок у співпраці з благодійним фондом Smart Works.</p>
      <p>Читайте також:<br/><a href="https://style.nv.ua/ukr/znamenitosti/megan-markl-stil-prikrasi-princesi-diani-foto-50042567.html">&amp;nbspВ особливих прикрасах. Меган Маркл одягла сережки та браслет принцеси Діани на презентацію модної колекції</a></p>
    </article>
  </body>
</html>