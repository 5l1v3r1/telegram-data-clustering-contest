<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/gli-alunni-della-dacquisto-a-cinecitta-a-scuola-di-cinema.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T08:57:52+00:00"/>
    <meta property="og:title" content="Gli alunni della D’Acquisto a Cinecittà a scuola di cinema"/>
    <meta property="og:description" content="Da Messina a Roma per lezioni davvero speciali"/>
  </head>
  <body>
    <article>
      <h1>Gli alunni della D’Acquisto a Cinecittà a scuola di cinema</h1>
      <address><time datetime="2019-11-14T08:57:52+00:00">14 Nov 2019, 08:57</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Da Messina a Roma per lezioni davvero speciali</i>
      </p>
      <p>Un gruppo di ragazzi della scuola secondaria di primo grado dell’Istituto Comprensivo <b>Salvo D’acquisto,</b> diretto dal prof. Pietro Ruggeri, grazie al <i><b>Progetto</b></i><b> </b><i><b>cinema</b></i> , finanziato dal Mibac , hanno preso parte, con grande entusiasmo,  ad una serie di seminari  di formazione con esperti nel settore cinematografico.</p>
      <h3>A Cinecittà</h3>
      <p>L’attività  iniziata  con una masterclass  tenutasi a Taormina, in occasione del <b>Festival del Cinema</b> con il regista gallese Peter Greenway, è proseguita  con  un viaggio <b>a Roma</b> agli studi cinematografici di <b>Cinecittà.</b>  Qui, durante la Festa del cinema, gli allievi, hanno partecipato ad  incontri sulla storia del cinema, sulle fasi del montaggio, sulla realizzazione delle colonne sonore  ed hanno, inoltre, avuto l’opportunità di vedere “da vicino” famosi attori italiani.</p>
      <h3>Progetto Cinema</h3>
      <p>Il progetto vede coinvolti insegnanti della scuola secondaria di primo grado (Proff: Pinzone Rosa, Referente del progetto, De Carlo Maria e Stupia Clelia), della scuola primaria (Cambria Raimondo, Ciraolo Pina, Crisafulli Danila, Currò Francesca, De Salvo Licia) e si avvale della collaborazione dell’associazione Multimedia Italia rappresentata dal dott. Sergio Bonomo. Lo scopo del progetto prevede come prodotto finale, grazie alle competenze apprese,  la  realizzazione di  un cortometraggio sulla storia del quartiere in cui è ubicato l’Istituto Comprensivo.</p>
    </article>
  </body>
</html>