<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/oblachno-no-toplo-shche-e-dnes-406678.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T08:43:56+00:00"/>
    <meta property="og:title" content="Облачно, но топло ще е днес"/>
    <meta property="og:description" content="Атмосферното налягане ще е по-ниско от средното за месеца"/>
  </head>
  <body>
    <article>
      <h1>Облачно, но топло ще е днес</h1>
      <address>
        <time datetime="2019-11-14T08:43:56+00:00">14 Nov 2019, 08:43</time>
      </address>
      <p>Днес ще преобладава облачно време с превалявания от дъжд.</p>
      <p>Това сочи прогнозата за времето на Националния институт по метеорология и хидрология към БАН (НИМХ-БАН).</p>
      <p>Максималните температури ще са между 15 и 20 градуса. Атмосферното налягане ще е по-ниско от средното за месеца.</p>
      <p>Над Черноморието облачността ще е значителна, с превалявания от дъжд по южното крайбрежие. Ще духа слаб до умерен изток-югоизточен вятър. Максималните температури на въздуха ще са между 15 и 17 градуса. Температурата на морската вода е 17-18 градуса. Вълнението на морето ще е 2-3 бала.</p>
      <p>Над планините ще е облачно. Дъжд ще продължи да вали в Рило-Родопския масив и на места там количествата ще значителни, а над 2300 метра ще превалява сняг. Южният вятър постепенно ще отслабва и ще е умерен. Максималната температура на височина 1200 метра ще е около 12, на 2000 - около 5 градуса.</p>
      <p>В петък и събота ще е без валежи. Вятърът ще бъде от южна четвърт, предимно слаб, в източните райони временно до умерен. В планините и планинските райони, където ще бъде предимно слънчево, с разкъсана висока облачност, отново ще се затопли. В равнинната част от страната ще има ниска облачност, която от ден в ден ще се задържа все по-дълго. Временни разкъсвания и намаления на облачността ще има в следобедните часове. Максималните температури ще бъдат предимно между 15 и 20 градуса, минимални - между 6 и 11.</p>
    </article>
  </body>
</html>