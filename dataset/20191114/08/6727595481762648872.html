<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/lawyers-to-hold-protest-march-over-tis-hazari-violence-in-delhi.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T08:45:00+00:00"/>
    <meta property="og:title" content="തീസ് ഹസാരി കോടതി സംഘര്‍ഷം; വീണ്ടും പ്രതിഷേധത്തിനൊരുങ്ങി അഭിഭാഷകര്‍"/>
    <meta property="og:description" content="Attack Delhi Delhi Police India ന്യൂദല്‍ഹി: തീസ് ഹസാരി കോടതിയില്‍ പൊലീസും അഭിഭാഷകരും ഏറ്റുമുട്ടിയ സംഭവത്തില്‍ പ്രതിഷേധ മാര്‍ച്ച് സംഘടിപ്പിക്കാനൊരുങ്ങി അഭിഭാഷകര്‍. നവംബര്‍"/>
  </head>
  <body>
    <article>
      <h1>തീസ് ഹസാരി കോടതി സംഘര്‍ഷം; വീണ്ടും പ്രതിഷേധത്തിനൊരുങ്ങി അഭിഭാഷകര്‍</h1>
      <address><time datetime="2019-11-14T08:45:00+00:00">14 Nov 2019, 08:45</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: തീസ് ഹസാരി കോടതിയില്‍ പൊലീസും അഭിഭാഷകരും ഏറ്റുമുട്ടിയ സംഭവത്തില്‍ പ്രതിഷേധ മാര്‍ച്ച് സംഘടിപ്പിക്കാനൊരുങ്ങി അഭിഭാഷകര്‍. നവംബര്‍ 20 ന് എല്ലാ ജില്ലകളിലേയും അഭിഭാഷകര്‍ പട്യാല ഹൗസ് കോര്‍ട്ടില്‍ നിന്നും പാര്‍ലമെന്റ് ഹൗസിലേക്ക് മാര്‍ച്ച് നടത്തുമെന്നാണ് എന്‍.ഡി.ടി.വി റിപ്പോര്‍ട്ട് ചെയ്യുന്നത്.</p>
      <p>”നവംബര്‍ 20ന് പട്യാല ഹൗസ് കോടതിയില്‍ നിന്ന് പാര്‍ലമെന്റ് ഹൗസിലേക്ക് പ്രതിഷേധ മാര്‍ച്ച് നടത്താന്‍ ഏകോപന സമിതി തീരുമാനിച്ചിട്ടുണ്ട്”- ഏകോപന സമിതി സെക്രട്ടറി ദിര്‍ സിങ് കാസന പറഞ്ഞു.<br/>നവംബര്‍ 15 ന് ഇന്ത്യ ഗേറ്റില്‍ പ്രകടനം നടത്താനും അഭിഭാഷകര്‍ തീരുമാനിച്ചിട്ടുണ്ട്.</p>
      <p>തീസ് ഹസാരി കോടതിയില്‍ നടന്ന സംഘര്‍ഷവുമായി ബന്ധപ്പെട്ട എഫ്.ഐ. ആറില്‍ ദല്‍ഹി കോടതി പൊലീസില്‍ നിന്ന് റിപ്പോര്‍ട്ട് തേടിയിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സംഭവത്തില്‍ ന്യായമായ അന്വേഷണം നടക്കുന്നില്ലെന്നും സംഭവം നടക്കുന്ന സമയത്ത് അവിടെയുണ്ടായിരുന്ന സാക്ഷികളുടെയോ അഭിഭാഷകരുടെയോ മൊഴി അന്വേഷണ ഏജന്‍സി രേഖപ്പെടുത്തിയിട്ടില്ലെന്നും ദില്ലി ബാര്‍ അസോസിയേഷന്റെ നിയമ സമിതി ആരോപിച്ചു.</p>
      <p>തീസ് ഹസാരി സംഘര്‍ഷത്തില്‍ ദല്‍ഹി ഹൈക്കോടതി ഉത്തരവിട്ട ജുഡീഷ്യല്‍ അന്വേഷണം നടക്കുന്നുണ്ട്.</p>
      <related>
        <a href="https://www.doolnews.com/two-ips-officers-get-transfer-in-tiz-hazari-case34059.html?utm_source=doolnews&amp;utm_medium=related"/>
      </related>
      <p>തീസ് ഹസാരി കോംപ്ലക്‌സിനുള്ളിലെ പാര്‍ക്കിംഗ് തര്‍ക്കമാണ് അഭിഭാഷകരും പൊലീസ് ഉദ്യോഗസ്ഥരും തമ്മിലുള്ള ഏറ്റുമുട്ടലിലേക്ക് നയിച്ചത്. ഒരു അഭിഭാഷകന്‍ തന്റെ കാര്‍ ലോക്കപ്പിന് മുന്നില്‍ പാര്‍ക്ക് ചെയ്യുന്നതിനെ ഡ്യൂട്ടി ഉദ്യോഗസ്ഥര്‍ എതിര്‍ത്തതോടെയാണ് പ്രശ്നം തുടങ്ങിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സംഭവത്തിന്റെ പശ്ചാത്തലത്തില്‍ അഭിഭാഷകര്‍ കൂട്ടത്തോടെ പ്രതിഷേധിക്കാനെത്തിയപ്പോള്‍ പൊലീസുകള്‍ സ്വയം രക്ഷക്കായി മുറിയില്‍ കയറി ഒളിക്കുകയും അഭിഭാഷകര്‍ റൂമിന് പുറത്തെ വാഹനങ്ങള്‍ കത്തിക്കുകയും ചെയ്യുന്നതിന്റെ ദൃശ്യങ്ങള്‍ നേരത്തെ പുറത്ത് വന്നിരുന്നു. ഇതിന് പിന്നാലെ ദല്‍ഹി പൊലീസ് ആസ്ഥാനത്ത് പൊലീസുകാര്‍ പ്രതിഷേധം സംഘടിപ്പിച്ചിരുന്നു.</p>
      <p>പിന്നാലെ അഭിഭാഷകരും രംഗത്തെത്തി. കോടതി സമുച്ചയത്തിന് മുന്നിലാണ് അഭിഭാഷകരുടെ പ്രതിഷേധിച്ചത്. പ്രതിഷേധത്തിനിടയില്‍ രണ്ട് അഭിഭാഷകര്‍ ആത്മഹത്യക്ക് ശ്രമിച്ചിരുന്നു.</p>
      <figure>
        <iframe src="https://www.youtube.com/embed/X282KA_csm8" width="500" height="281" data-service="Youtube" scrolling="no"/>
      </figure>
    </article>
  </body>
</html>