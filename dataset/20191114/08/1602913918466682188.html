<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/germania-evita-la-limita-recesiunea-tehnica-in-trimestrul-trei-cu-o-crestere-economica-de-0-1-18582042"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T08:41:50+00:00"/>
    <meta property="og:title" content="Germania evită la limită recesiunea tehnică în trimestrul trei cu o creştere economică de 0,1%"/>
    <meta property="og:description" content="Germania a evitat la limită o recesiune tehnică în trimestrul trei din 2019, după ce economia ţării a înregistrat totuşi o creştere economică de 0,1%, potrivit CNBC."/>
  </head>
  <body>
    <article>
      <h1>Germania evită la limită recesiunea tehnică în trimestrul trei cu o creştere economică de 0,1%</h1>
      <address><time datetime="2019-11-14T08:41:50+00:00">14 Nov 2019, 08:41</time> by <a rel="author" href="https://www.zf.ro/autor/alex-ciutacu" target="_blank">Alex Ciutacu</a></address>
      <p>Germania a evitat la limită o recesiune tehnică în trimestrul trei din 2019, după ce economia ţării a înregistrat totuşi o creştere economică de 0,1%, potrivit CNBC.</p>
      <p>PIB-ul Germaniei a depăşit aşteptările analiştilor, care estimau o contracţie de 0,1% în T3. Anualizat, economia ar fi crescut cu 0,5% între iulie şi septembrie, potrivit Biroului Federal de Statistică.</p>
      <p>Creşterea din al doilea trimestru a fost revizuită de la minus 0,1% la minus 0,2%, iar dacă T3 ar fi reprezentat tot o perioadă negativă, Germania ar fi trebuit să anunţe oficial recesiunea tehnică.</p>
      <p>„Nicio recesiune, ci doar o economie slăbită. Într-un fel, acest rezultat este cel mai rău pentru că datele confirmă că economia germană stagnează, însă imaginea transmisă nu este atât de gravă pentru a declanşa un răspuns fiscal agresiv din partea Berlinului”, apreciază Claus Vistesen, economist-şef în cadrul Pantheon Macroeconomics pentru regiunea zonei euro.</p>
      <p>Între timp, ministrul german al Economiei, Peter Altmaier a anunţat oficial că ţara a evitat recesiunea tehnică în T3, însă dezvoltarea economică în regiune este încă fragilă.</p>
      <p>Daniela Schwarzer, director al Consiliului German pentru Relaţii Străine, consideră că există „dar o mică diferenţă” între o creştere de 0,1% şi una de minus 0,1%.</p>
      <p>„Adevărul este că Germnaia nu are perspective robuste de creştere în prezent”, susţine Schwarzer, notând că o economie dependentă de export ca a Germaniei a fost afectată de tensiunile din relaţiile comerciale internaţionale.</p>
    </article>
  </body>
</html>