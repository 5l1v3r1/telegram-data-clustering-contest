<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/14/atp-finals-remuntada-clamorosa-di-nadal-su-medvedev"/>
    <meta property="og:site_name" content="euronews"/>
    <meta property="article:published_time" content="2019-11-14T08:16:23+00:00"/>
    <meta property="og:title" content="ATP Finals: che &quot;remuntada&quot; di Nadal!"/>
    <meta property="og:description" content="Sotto 5-1 al terzo set e dopo aver annullato un match-point a Medvedev, Rafa Nadal ha invertito l'inerzia dell'incontro e ha conquistato la vittoria al tie-break. Per lo spagnolo l'obiettivo è vincere le ATP Finals, unico trofeo che manca nella sua bacheca."/>
  </head>
  <body>
    <article>
      <h1>ATP Finals: che "remuntada" di Nadal!</h1>
      <address><time datetime="2019-11-14T08:16:23+00:00">14 Nov 2019, 08:16</time> by <a rel="author">Cristiano Tassinari</a></address>
      <p><b>LONDRA (REGNO UNITO) - Incredibile rimonta di Rafa Nadal</b>!<br/>Sotto 6-7 6-3 1-5 contro <b>Daniil Medvedev e</b> con il match point a disposizione del russo, il tennista maiorchino si è ricordato di essere il numero 1 del mondo e ha ribaltato le sorti di un incontro che pareva segnato.</p>
      <p>Quando tutto sembrava perduto, con la testa alle finali di Coppa Davis, Nadal ha ridato un senso alla sua partecipazione alle ATP Finals di Londra, unico torneo che manca al suo straordinario palmares.</p>
      <blockquote>"L'esempio da dare ai giovani non è riuscire in una rimonta, l'esempio è non rompere la racchetta quando sei sotto 5-1 al terzo set, non perdere il controllo quando le cose vanno male, non scoraggiarsi e accettare che il tuo avversario sta giocando meglio di te".<cite>Rafa Nadal</cite></blockquote>
      <p>La sfida contro Medvedev, remake della finale dello US Open, era un autentico “dentro o fuori”.<br/>È finita 6-7 6-3 7-6 per Nadal.<br/>E lo spagnolo può ancora sperare di essere padrone del proprio destino, nel match che venerdì lo vedrà opposto a <b>Stéfanos Tsitsipás</b>, che ha battuto <b>Sasha Zverev</b> 6-3 6-2.</p>
      <figure>
        <img src="https://static.euronews.com/articles/stories/04/29/89/64/606x466_cmsv2_e21e57ea-abf1-5d27-8b3a-2a333a05cec0-4298964.jpg"/>
        <figcaption>Sembra che Medvedev chieda a Nadal: "Ma come hai fatto a battermi?"Action Images via Reuters/Tony O'Brien</figcaption>
      </figure>
    </article>
  </body>
</html>