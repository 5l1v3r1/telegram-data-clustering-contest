<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150493/"/>
    <meta property="og:site_name" content="AgroNews"/>
    <meta property="article:published_time" content="2019-11-14T08:56:00+00:00"/>
    <meta property="og:title" content="Виробництво молочної продукції продовжує скорочуватися"/>
    <meta property="og:description" content="За 9 місяців 2019 року в Україні вироблено 1,5 млн т молочної продукції, що на 2% менше, ніж у аналогічний період минулого року. За вересень скорочення виробництва склало 4,2% ― до 156,2 тис. т. Про це, опираючись на дані Держстатистики України повідомляє аналітик Асоціації виробників молока..."/>
  </head>
  <body>
    <article>
      <h1>Виробництво молочної продукції продовжує скорочуватися</h1>
      <address><time datetime="2019-11-14T08:56:00+00:00">14 Nov 2019, 08:56</time> by <a rel="author">agronews.uaode/author</a></address>
      <p>
        <b>За 9 місяців 2019 року в Україні вироблено 1,5 млн т молочної продукції, що на 2% менше, ніж у аналогічний період минулого року. За вересень скорочення виробництва склало 4,2% ― до 156,2 тис. т. Про це, опираючись на дані Держстатистики України повідомляє аналітик Асоціації виробників молока Володимир Андрієць.</b>
      </p>
      <p>«Традиційно найбільша частка у виробництві молочної продукції належить групі молока питного та вершків ― 47,8%. З нього молока з жирністю до 1% ― 333,5 тис. т, молока вище 1% жирності ― 354,1 тис. т, молока та вершків вище 21% жирності ― 29,5 тис. т, молока та вершків дитячого харчування ― 16,3 тис. т. Падіння виробництва у цій групі за 9 місяців склало 1,2%, а за вересень ― 3%. Основна причина ― зниження на 18% виробництва молока і вершків вище 21%-ї жирності», – каже він.</p>
      <p>Загальне виробництво кисломолочних продуктів за період з січня по вересень зросло на 0,9%, до 315 тис. т, порівняно з минулим роком. Проте виробництво у вересні продемонструвало спад на рівні 2%, порівняно аналогічним періодом минулого року. Кисломолочна продукція займає друге місце у структурі виробництва молочної продукції ― 20,5%.</p>
      <p>Третє місце у виробництві належить морозиву та сирам. Частка морозива за підсумками дев’яти місяців склала 9,8% ― 150,7 тис. т, що на 4,2% більше, ніж минулоріч,</p>
      <p>У вересні зазнали падіння виробництва майже всі види сирів: кисломолочних ― на 5,9%, до 6,1 тис. т, дитячих ― на 8%, до 566 т, твердих сортів ― на 15%, до 7,1 тис. т, порівняно з аналогічним періодом минулого року. Нарощування у цьому місяці відбувалось лише плавленого сиру на 6,4%, до 2,5 тис. т у зв’язку з експортним попитом, головним чином з боку країн Азії.</p>
      <p>А от виробництво сироватки продовжує демонструвати спад протягом року, який в період січня-вересня складає 12,6%, до 46, тис. т, порівняно з минулим роком.</p>
    </article>
  </body>
</html>