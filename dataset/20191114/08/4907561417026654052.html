<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/otomobilde-sonbahar-destegi-fotograflari-2219233"/>
    <meta property="og:site_name" content="Posta"/>
    <meta property="article:published_time" content="2019-11-14T08:05:02+00:00"/>
    <meta property="og:title" content="Otomobilde sonbahar desteği"/>
    <meta property="og:description" content="Bu yılın ilk 6 ayını sıkıntılı geçiren otomotiv sektörü, 2019’un kalan aylarını kazanabilmek için gaza bastı. Satışını artırmaya çalışan firmaların kasımda indirimi, hurda teşviği ile birlikte 25 bin TL’yi buluyor. Ayrıca faizsiz kredi sunan da var, 20 bin TL’ye kadar takas desteği veren de..."/>
  </head>
  <body>
    <article>
      <h1>Otomobilde sonbahar desteği</h1>
      <address>
        <time datetime="2019-11-14T08:05:02+00:00">14 Nov 2019, 08:05</time>
      </address>
      <h3>Bu yılın ilk 6 ayını sıkıntılı geçiren otomotiv sektörü, 2019’un kalan aylarını kazanabilmek için gaza bastı. Satışını artırmaya çalışan firmaların kasımda indirimi, hurda teşviği ile birlikte 25 bin TL’yi buluyor. Ayrıca faizsiz kredi sunan da var, 20 bin TL’ye kadar takas desteği veren de...</h3>
      <figure>
        <img src="https://i.pstimaj.com/img/78/700x0/5dcd05b6ae298bfc3cb9b442"/>
      </figure>
      <p>Kurdaki artış, ihracat pazarlarında gözlenen yavaşlama ve iç pazarda ertelenen satınalma kararları sonucu sektörün 2018’de başlayan daralması, 2019’un ilk 6 ayında da sürdü. Otomotiv sektörü iç pazarda ilk 6 ayda yüzde 45 daraldı. Ancak son aylarda satışlarda bir hareketlilik var. </p>
      <figure>
        <img src="https://i.pstimaj.com/img/78/700x0/5dcd05b866a97c99303e9038"/>
      </figure>
      <p>Bunda en önemli neden ise kamu bankalarının yerli üretim motorlu taşıtlarda kredi faizlerini düşürmesi. </p>
      <p>
        <b>Kredi faizleri düştü</b>
      </p>
      <p>Kamu bankalarının son açıkladıkları kampanyalara göre, binek araçlarda 120 bin liraya kadar, ticari araçlarda da 500 bin liraya kadar olan kredi için aylık faizler yüzde 0.49’a indi. </p>
      <figure>
        <img src="https://i.pstimaj.com/img/78/700x0/5dcd05b566a97c9a3107633f"/>
      </figure>
      <h4>31 Aralık'a kadar sürecek</h4>
      <p>31 Aralık’a kadar sürecek bu kampanyalar, araç almaya birikimi yetmeyen ve kredi çekmek zorunda olan vatandaşı harekete geçirdi. Olumlu havadan faydalanmak isteyen şirketler de satışlarını artırabilmek için cazip seçenekler sunan kampanyalara yüklendi. Fırsatı kaçırmayın.</p>
      <figure>
        <img src="https://i.pstimaj.com/img/78/700x0/5dcd0632ae298bfba30dce4d"/>
      </figure>
      <h4>36 ay vade</h4>
      <p>Renault Clio HB, Clio Sport Tourer ve Megane Sedan, anlaşmalı kamu bankalarının sunduğu 50 bin lira kredi 36 ay vade için 0.69 faiz fırsatı ile satış yapıyor. Hafif ticari modellerinde ise 50 bin lira kredi ve 12 ay vade için sıfır faiz fırsatı var. </p>
      <figure>
        <img src="https://i.pstimaj.com/img/78/700x0/5dcd0667ae298bfba4483525"/>
      </figure>
      <h4>185 bin 900 TL</h4>
      <p>Nissan Qashqai ve X-Trail, 50 bin TL için 12 ay yüzde 0 faiz fırsatı sunuyor. Yeni nesil motorlu dizel otomatik Qashqai’ler 185 bin 900 TL’den, benzinli otomatik Qashqai’ler 174 bin 900 TL’den başlayan fiyatlarla satılıyor.</p>
      <figure>
        <img src="https://i.pstimaj.com/img/78/700x0/5dcd069366a97c9a30cc0572"/>
      </figure>
      <h4>21 bin TL daha az</h4>
      <p>Hyundai Tuscon, 50 bin TL, 12 ay, yüzde 0.49 faiz ve ek 5 bin 500 TL’ye varan takas desteği ile satılıyor. Hyundai İ20, 50 bin, 24 ay, yüzde 0.49 faiz ve ek hurda teşviği ile birlikte 21 bin TL’ye varan indirim imkanı sunuyor.</p>
      <figure>
        <img src="https://i.pstimaj.com/img/78/700x0/5dcd06c6ae298bfc3cb9b44c"/>
      </figure>
      <h4>50 bin TL’ye kadar</h4>
      <p>KIA, kasım ayı içerisinde Sportage’da 50 bin TL’ye yüzde sıfır faiz, KOBİ’lerin tercihi Bongo’da ise 30 bin TL’ye yüzde 0 faiz uyguluyor.</p>
      <figure>
        <img src="https://i.pstimaj.com/img/78/700x0/5dcd06e9ae298bfc3bea78ab"/>
      </figure>
      <h4>Faizsiz kredi</h4>
      <p>Honda CR-V, 100 bin TL’ye kadar kredi kullanımına faizsiz 12 ay vade imkanı ile satılıyor. Civic Sedan'da ise kamu bankaları işbirliği ile 60 bin TL’ye kadar kredi kullanımına yüzde 0.49 faizli 18 ay taksit imkanı var.</p>
      <figure>
        <img src="https://i.pstimaj.com/img/78/700x0/5dcd075866a97c9931a5fce9"/>
      </figure>
      <h4>Kış bakımı</h4>
      <p>Jeep, yeni Renegade’yi 15 bin TL takas desteği, Compass’ı ise 20 bin TL takas desteği ile sunuyor. İki modelde de 60 bin TL kredi, 12 ay ve yüzde sıfır faiz avantajı sağlıyor. Araca kış bakımı içinde indirimler var.</p>
      <figure>
        <img src="https://i.pstimaj.com/img/78/700x0/5dcd07dc66a97c9a31076347"/>
      </figure>
      <h4>12 ay sıfır faiz</h4>
      <p>Dacia hafif ticari Dokker modelinde 50 bin TL kredi ve 12 ay vade için sıfır faiz seçeneği sunuyor. Hurda teşvikli Logan ECO-G80 bin 400TL’den, Sandero ECO- G83 bin 400 TL’den, Lodgy ECO-G de 91 bin 900TL’den satılıyor.</p>
      <figure>
        <img src="https://i.pstimaj.com/img/78/700x0/5dcd086666a97c99303e9042"/>
      </figure>
      <h4>Takas desteği</h4>
      <p>BMW yeni BMW 3 serisi, yeni BMW X1, BMW 5 serisi ve BMW X2 modelinde 5 bin TL, yeni BMW 1 serisinde 4 bin TL, BMW X3’te ise 20 bin TL’ye varan takas desteği sunuyor. Ayrıca, BMW 4 serisi modelinde 100 bin TL’ye yüzde 0 faiz var.</p>
      <figure>
        <img src="https://i.pstimaj.com/img/78/700x0/5dcd094dae298bfba448352d"/>
      </figure>
      <h4>Yüzde 5 indirim</h4>
      <p>Ford, kamu bankaları işbirliği ile ticari araçlarını 30 Kasım’a kadar yüzde 0.49 faiz ile satıyor. Courier, Connect ve Ranger araçlarda yüzde 5, Transit ve Custom alımında da yüzde 4 indirim imkanı sunuyor.</p>
      <figure>
        <img src="https://i.pstimaj.com/img/78/700x0/5dcd09cc66a97c9931a5fcec"/>
      </figure>
      <h4>Hurda teşviği</h4>
      <p>Fiat Egea Sedan Easy 1.4 Fire 95 HP versiyonuna 15 bin TL tutarında hurda teşvikinden yararlanılması durumunda, 31 bin TL peşin ve aylık 2 bin TL taksitle ve 74.450 TL’den başlayan fiyatlarla sahip olmak mümkün.</p>
      <p>
        <b>Gülten Uğurlu</b>
      </p>
      <figure>
        <img src="https://i.pstimaj.com/img/78/90x50/5dcc59ae66a97c7e45091a17"/>
      </figure>
      <p>SIRADAKİ HABER Elazığ'da heyecanlandıran keşif! Turizme kazandırılacak</p>
    </article>
  </body>
</html>