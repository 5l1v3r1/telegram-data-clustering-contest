<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741619"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T08:25:00+00:00"/>
    <meta property="og:title" content="ธ.กรุงเทพยันใช้เงิน5ล.คืน'เฮียหมา' หากพบพนง.ทุจริต"/>
    <meta property="og:description" content="ธนาคารกรุงเทพแจงแล้ว “เฮียหมา”สบายใจได้ พร้อมชดใช้เงิน 5 ล้าน เร่งตั้งกรรมการสอบหาข้อเท็จจริงเงินหายจากบัญชีลูกค้า หากพบพนักงานทุจริตส่งดำเนินคดีตามกฎหมายทันที"/>
  </head>
  <body>
    <article>
      <h1>ธ.กรุงเทพยันใช้เงิน5ล.คืน'เฮียหมา' หากพบพนง.ทุจริต</h1>
      <address>
        <time datetime="2019-11-14T08:25:00+00:00">14 Nov 2019, 08:25</time>
      </address>
      <p>
        <b>ธนาคารกรุงเทพแจงแล้ว “เฮียหมา”สบายใจได้ พร้อมชดใช้เงิน 5 ล้าน เร่งตั้งกรรมการสอบหาข้อเท็จจริงเงินหายจากบัญชีลูกค้า หากพบพนักงานทุจริตส่งดำเนินคดีตามกฎหมายทันที</b>
      </p>
      <p>จากรณี นายเอกพัฒ อธิธนัทกุล  หรือ เฮียหมา อายุ 61 ปี เจ้าของร้านอาหารชื่อดังใน จ.สมุทรปราการ เข้าแจ้งความกับตำรวจสภ.บางปู หลังจากได้นำเงินไปฝากที่ธนาคารแห่งหนึ่ง ย่านนิคมอุตสาหกรรมบางปู โดยเปิดบัญชีเงินฝากแบบ 12 เดือน ซึ่งมีเงินอยู่กว่า 5 ล้านบาท และบัญชีสำหรับค้ำประกันธุรกิจ  มีเงินนอนอยู่ในบัญชีอีกกว่า 1แสนบาท ซึ่งเปิดไว้กับธนาคารสาขาเดียวกัน แต่จู่ๆบัญชีทั้งสองกลับถูกยกเลิกและเมื่อตรวจสอบ กลับพบว่าเงินในบัญชีได้ถูกโอนย้ายเงินไปอีกบัญชี ที่ได้มีการทำขึ้นใหม่ ซึ่งเป็นชื่อของนายเอกพัฒเอง ก่อนจะมีการปลอมลายเซ็นเบิกถอนเงินสดออกไปรวมกว่า 2.5ล้านบาท ตามที่ได้เสนอข่าวไปแล้วนั้น...<br/><br/>ความคืบหน้าเมื่อวันที่ 14 พ.ย.รายงานข่าวจากธนาคารกรุงเทพแจ้งว่า จากกรณีที่เงินหายจากบัญชีเงินฝากประจำลูกค้า 5 ล้านบาท นั้น ทางธนาคารได้รับทราบเรื่องดังกล่าวแล้ว และสั่งตั้งกรรมการตรวจสอบเรื่องที่เกิดขึ้นว่าเป็นอย่างไร โดยเฉพาะพนักงานว่ามีการทุจริตหรือไม่หากตรวจพบก็ต้องดำเนินคดีตามกฎหมาย และธนาคารพร้อมเข้าไปดูแลความเสียหายหายทั้งหมดให้กับลูกค้า<br/><br/>อ่านข่าวที่เกี่ยวข้อง<br/><a href="https://www.dailynews.co.th/regional/741606">เงิน5ล้านในบัญชีส่อสูญ! 'เฮียหมา'ความดันพุ่งเข้ารพ.</a>.<br/> </p>
    </article>
  </body>
</html>