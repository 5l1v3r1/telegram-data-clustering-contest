<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119279-antonijevic-postoje-pocetni-koraci-koji-govore-da-je-moguce-izmeniti-izborne-uslove?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T08:25:13+00:00"/>
    <meta property="og:title" content="Antonijević: Postoje početni koraci koji govore da je moguće izmeniti izborne uslove"/>
    <meta property="og:description" content="Izvršni direktor Fondacije za otvoreno društvo Milan Antonijević kazao je da postoje početni koraci koji govore da je moguće izmeniti izborne uslove u Srbiji.Antonijević je za Radio-televiziju Srbije (RTS) rekao da je poslednjim izmenama koje Vlada usvojila a tiče predloga izmena Zakona o sprečavanju korupcije dobro to što je &quot;konačno dobijena definicija šta su javni resursi&quot;.On je kazao da je napravljen jedan korak, ali da Vlada nije potpuno izašla u susret nevladinim organizacijama.Antonijević je ocenio da Agencija za borbu protiv korupcije ne obavlja svoj posao i naveo da je teško očekivati da će ona ispuniti očekivanja.On je podsetio da se sutra nastavlja dijalog o izbornim uslovima uz EU posrednike i dodao da će delegacija EU biti ojačana time što dolazi predsedavajuća Delegacije Evropskog parlamenta za Srbiju Tanja Fajon i stalni izvestilac Evropskog parlamenta za Srbiju Vladimir Bilčik."/>
  </head>
  <body>
    <article>
      <h1>Antonijević: Postoje početni koraci koji govore da je moguće izmeniti izborne uslove</h1>
      <address>
        <time datetime="2019-11-14T08:25:13+00:00">14 Nov 2019, 08:25</time>
      </address>
      <p>Izvršni direktor Fondacije za otvoreno društvo Milan Antonijević kazao je da postoje početni koraci koji govore da je moguće izmeniti izborne uslove u Srbiji.Antonijević je za Radio-televiziju Srbije (RTS) rekao da je poslednjim izmenama koje Vlada usvojila a tiče predloga izmena Zakona o sprečavanju korupcije dobro to što je "konačno dobijena definicija šta su javni resursi".<br/><br/>On je kazao da je napravljen jedan korak, ali da Vlada nije potpuno izašla u susret nevladinim organizacijama.<br/><br/>Antonijević je ocenio da Agencija za borbu protiv korupcije ne obavlja svoj posao i naveo da je teško očekivati da će ona ispuniti očekivanja.<br/><br/>On je podsetio da se sutra nastavlja dijalog o izbornim uslovima uz EU posrednike i dodao da će delegacija EU biti ojačana time što dolazi predsedavajuća Delegacije Evropskog parlamenta za Srbiju Tanja Fajon i stalni izvestilac Evropskog parlamenta za Srbiju Vladimir Bilčik.</p>
    </article>
  </body>
</html>