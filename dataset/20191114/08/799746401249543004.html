<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103020/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T08:02:17+00:00"/>
    <meta property="og:title" content="Трамп пообіцяв у четвер опублікувати стенограму квітневої розмови із Зеленським"/>
    <meta property="og:description" content="Трамп розмовляв із Зеленським 21 квітня і привітав його із перемогою на виборах президента України, але деталі цієї розмови ніколи широко не повідомлялися."/>
  </head>
  <body>
    <article>
      <h1>Трамп пообіцяв у четвер опублікувати стенограму квітневої розмови із Зеленським</h1>
      <address>
        <time datetime="2019-11-14T08:02:17+00:00">14 Nov 2019, 08:02</time>
      </address>
      <p>Президент США Дональд Трамп заявив, що у четвер він виконає свою обіцянку і оприлюднить стенограму квітневої телефонної розмови з президентом України Володимиром Зеленським.</p>
      <p>Про це повідомляє "Європейська правда" з посиланням на <a href="https://www.nbcnews.com/now/">NBC News</a>.</p>
      <p>Трамп розмовляв із Зеленським 21 квітня і привітав його з перемогою на виборах президента України, але деталі цієї розмови ніколи широко не повідомлялися.</p>
      <p>Невідомо, чи вже тоді Трамп натякав на необхідність розслідування щодо його свого політичного суперника Джо Байдена, як це відбулося у розмові 25 липня.</p>
      <p>Як відомо, Палата представників Конгресу США у середу <b><a href="https://www.eurointegration.com.ua/news/2019/11/13/7103004/">розпочала</a></b> публічну фазу слухань у справі імпічменту президента Дональда Трампа.</p>
      <p>У середу перед законодавцями виступили двоє свідків – тимчасовий повірений у справах США в Україні Вільям Тейлор і заступник помічника державного секретаря з європейських та євразійських справ<b><a href="https://www.eurointegration.com.ua/news/2019/11/14/7103016/"> Джордж Кент.</a></b></p>
      <p>У п’ятницю, 15 листопада, конгресмени заслухають експосла США в Україні Марі Йованович.</p>
      <p>Очікується, що ще восьмеро осіб свідчитимуть наступного тижня.</p>
      <p>Читайте також: "<b><a href="https://www.eurointegration.com.ua/articles/2019/11/13/7102978/">Імпічмент йде до фіналу: чи несе "Українагейт" реальну загрозу для Дональда Трампа</a></b>".</p>
      <related>
        <a href="https://www.eurointegration.com.ua/news/2019/11/13/7103010/"/>
      </related>
    </article>
  </body>
</html>