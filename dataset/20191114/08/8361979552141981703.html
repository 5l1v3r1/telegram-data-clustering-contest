<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/derzhbyudzhet-2020-roku-verhovna-rada-gotova-rozglyanuti-proekt-derzhbyudzhetu-na-2020-rik-novini-ukrajini-50053445.html"/>
    <meta property="og:site_name" content="НВ"/>
    <meta property="article:published_time" content="2019-11-14T08:33:00+00:00"/>
    <meta property="og:title" content="Головний кошторис країни. Бюджетний комітет рекомендував Раді прийняти держбюджет-2020 року, його розглянуть сьогодні"/>
    <meta property="og:description" content="Проект держбюджету на 2020 рік затверджений профільним комітетом і внесений до порядку денного засідання Верховної Ради на 14 листопада."/>
  </head>
  <body>
    <article>
      <h1>Головний кошторис країни. Бюджетний комітет рекомендував Раді прийняти держбюджет-2020 року, його розглянуть сьогодні</h1>
      <h2>Проект держбюджету на 2020 рік затверджений профільним комітетом і внесений до порядку денного засідання Верховної Ради на 14 листопада.</h2>
      <address>
        <time datetime="2019-11-14T08:33:00+00:00">14 Nov 2019, 08:33</time>
      </address>
      <p>Комітет Верховної Ради з питань бюджету затвердив до другого читання проект <a href="https://nv.ua/ukr/tags/budjet2020.html">державного бюджету на 2020 рік</a>. Про це повідомила міністр фінансів Оксана Маркарова.</p>
      <p>«Бюджетний комітет після активного обговорення затвердив зміни до Бюджетного кодексу і проект держбюджету на 2020 рік з низкою уточнень і поправок до другого читання», — написала Маркарова в Facebook.</p>
      <p>Проект держбюджету на 2020 рік (законопроект № 2000) внесено до порядку денного засідання Верховної Ради на 14 листопада.</p>
      <p>Читайте також:<br/><a href="https://nv.ua/ukr/biz/economics/u-kabmini-pidtverdili-priynyattya-derzhbyudzhetu-2020-do-drugogo-chitannya-novini-ukrajini-50051387.html">&amp;nbspКабмін схвалив держбюджет-2020 до другого читання</a></p>
      <p>Також сьогодні Рада розгляне законопроект № 2144 про внесення змін до Бюджетного кодексу.</p>
      <p>Читайте також:<br/><a href="https://nv.ua/ukr/biz/finance/derzhbyudzhet-2020-prioriteti-i-zmini-novini-ukrajini-50052517.html">&amp;nbspМаркарова розповіла про особливості і пріоритети дербюджету-2020</a></p>
      <p>Як повідомлялося, Кабмін вніс до Верховної Ради доопрацьований до другого читання <a href="https://nv.ua/ukr/biz/finance/derzhbyudzhet-2020-naskilki-zbilshilisya-dohodi-i-vitrati-do-drugogo-chitannya-novini-ukrajini-50051676.html">законопроект про держбюджет на 2020 рік</a>. У порівнянні з початковою редакцією проекту, доходи пропонується збільшити на 14,18 млрд грн (до 1,094 трлн грн), витрати — на 10,1 млрд грн (до 1,18 трлн грн). Дефіцит збережений на рівні 2,09%. План надходжень від приватизації збільшений з 5 млрд грн до 12 млрд грн.</p>
      <p>У проект бюджету заклали також 3 млрд грн надходжень від легалізації грального бізнесу. Крім того, в законопроект повернули субвенцію на соціально-економічний розвиток. На неї <a href="https://nv.ua/ukr/biz/finance/subvenciyu-na-socialno-ekonomichniy-rozvitok-povernuli-v-proekt-byudzhetu-novini-ukrajini-50051665.html">пропонується виділити 2 млрд грн</a>. У початковому варіанті витрати на це не передбачалися, так як в Мінфіні вважають субвенцію неефективним інструментом.</p>
    </article>
  </body>
</html>