<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/zbirna-chili-z-futbolu-vidmovilasya-vid-matchu-z-peru-cherez-nestabilnu-situaciyu-v-krajini-639858.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T08:32:40+00:00"/>
    <meta property="og:title" content="Збірна Чилі з футболу відмовилася від матчу з Перу через нестабільну ситуацію в країні"/>
    <meta property="og:description" content="Протести, які переросли у зіткнення з поліцією, почалися в столиці Чилі 14 жовтня після того, як влада вирішила підвищити вартість проїзду в метро"/>
  </head>
  <body>
    <article>
      <h1>Збірна Чилі з футболу відмовилася від матчу з Перу через нестабільну ситуацію в країні</h1>
      <address>
        <time datetime="2019-11-14T08:32:40+00:00">14 Nov 2019, 08:32</time>
      </address>
      <h4>Протести, які переросли у зіткнення з поліцією, почалися в столиці Чилі 14 жовтня після того, як влада вирішила підвищити вартість проїзду в метро</h4>
      <p>Збірна Чилі з футболу відмовилася проводити товариський матч з національною командою Перу. Про це повідомляється на офіційному сайті Федерації футболу Чилі.</p>
      <p>Матч між збірними мав відбутися 19 листопада в Лімі. Дане рішення про відмову було прийнято на зборах збірної Чилі 13 листопада.</p>
      <p>«Гравці, які були викликані в збірну Чилі, вирішили не брати участь в товариському матчі проти національної команди Перу, який повинен був відбутися в Лімі 19 листопада. Наші колеги з Перу вже сповіщені про дане рішення», - йдеться в заяві федерації.</p>
      <p>Також капітан збірної Чилі Гарі Медель прокоментував це рішення у себе в Instagram, заявивши, що рішення прийнято через ситуацію в країні.</p>
      <p>Варто зазначити, що американська конфедерація футболу повідомила про перенесення фіналу Кубка Лібертадорес до Ліми, столиці Перу.</p>
      <p>Протести, які переросли у заворушення і зіткнення з поліцією, почалися в столиці Чилі 14 жовтня після того, як влада вирішила підвищити вартість проїзду в метро. Пізніше заворушення охопили й інші міста.</p>
      <related>
        <a href="https://glavcom.ua/sport/news/u-futbolista-zbirnoji-ukrajini-narodilasya-donka-foto-639794.html"/>
        <a href="https://glavcom.ua/sport/news/cherez-pretenziji-telekanalu-ahmetova-ternopolyu-mozhut-ne-doviriti-provedennya-finalu-kubka-ukrajini-639781.html"/>
        <a href="https://glavcom.ua/sport/news/ultras-dinamo-yakiy-rasizm-ne-znayu-yak-mozhna-zvuk-sovi-ne-vidrizniti-vid-zvuku-mavpi-639774.html"/>
      </related>
    </article>
  </body>
</html>