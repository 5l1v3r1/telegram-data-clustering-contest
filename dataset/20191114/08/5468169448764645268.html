<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277663/door-schotwond-overleden-man-had-zijn-kindje-op-achterbank-bij-zich.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-14T08:41:58+00:00"/>
    <meta property="og:title" content="Door schotwond overleden man had zijn kindje op achterbank bij zich"/>
    <meta property="og:description" content="De man die dinsdagmiddag 1 oktober 2019 met een schotwond werd aangetroffen in een auto op de parkeerplaats bij tuinpark Nieuw Vredelust aan de Buitensingel in Amsterdam-Duivendrecht en vervolgens ter plaatse aan zijn verwondingen is overleden, had op de achterbank een peuter bij zich. 'Het blijkt te gaan om het kind van het slachtoffer', zo meldt de politie donderdag."/>
  </head>
  <body>
    <article>
      <h1>Door schotwond overleden man had zijn kindje op achterbank bij zich</h1>
      <address>
        <time datetime="2019-11-14T08:41:58+00:00">14 Nov 2019, 08:41</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/buitensingel-duivendrecht-bon2019.jpg?itok=EWKLefFL"/>
        <figcaption>Foto: Screenshot Google Streetview</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/buitensingel-duivendrecht-bon2019.jpg?itok=EWKLefFL"/>
        <figcaption>Foto: Screenshot Google Streetview</figcaption>
      </figure>
      <p><b>Amsterdam/Duivendrecht - </b>De man die dinsdagmiddag 1 oktober 2019 met een schotwond werd aangetroffen in een auto op de parkeerplaats bij tuinpark Nieuw Vredelust aan de Buitensingel in Amsterdam-Duivendrecht en vervolgens ter plaatse aan zijn verwondingen is overleden, had op de achterbank een peuter bij zich. 'Het blijkt te gaan om het kind van het slachtoffer', zo meldt de politie donderdag.</p>
      <p><b>Amsterdam/Duivendrecht - </b>De man die dinsdagmiddag 1 oktober 2019 met een schotwond werd aangetroffen in een auto op de parkeerplaats bij tuinpark Nieuw Vredelust aan de Buitensingel in Amsterdam-Duivendrecht en vervolgens ter plaatse aan zijn verwondingen is overleden, had op de achterbank een peuter bij zich. 'Het blijkt te gaan om het kind van het slachtoffer', zo meldt de politie donderdag.</p>
      <h3>Kapper</h3>
      <p>De politie die sinds 1 oktober druk bezig is met het onderzoek heeft de identiteit van de man weten te achterhalen. 'Het gaat om de 34-jarige Seif Ahmed. Seif kwam uit Egypte, maar woonde en werkte de afgelopen jaren in Amsterdam. Seif was vooral actief als kapper in Amsterdam-West. Hij was geen bekende van politie en justitie', aldus de politie.</p>
      <h3>Melder</h3>
      <p>Rond 17.15 uur die dinsdag komt de melding binnen dat iemand een bewegingsloze man in een auto ziet zitten op de parkeerplaats. De melder krijgt geen contact met de man en maakt zich ernstig zorgen. Verschillende hulpdiensten snellen zich direct naar de locatie en treffen daar de man aan. Hij is zwaargewond en moet meteen gereanimeerd worden. Hulp mag echter niet meer baten en het slachtoffer overlijdt ter plekke.</p>
      <h3>Peutertje op achterbank</h3>
      <p>Op de achterbank van de auto zit een jong kindje. Dit peutertje is gelukkig ongedeerd. Al snel blijkt het om een kind van het slachtoffer te gaan en hulpverleners dragen dit kindje op een later moment over aan de moeder.</p>
      <h3>Meerdere scenario's </h3>
      <p>De politie start direct een uitgebreid onderzoek naar de dood van de man. In eerste instantie houdt de recherche rekening met alle scenario’s, waaronder het scenario zelfdoding. Gedurende het onderzoek wordt dat scenario echter steeds minder waarschijnlijk. De recherche houdt er op dit moment sterk rekening mee dat in deze zaak sprake is van een misdrijf en spreekt daarom graag met mensen die meer informatie hebben.</p>
    </article>
  </body>
</html>