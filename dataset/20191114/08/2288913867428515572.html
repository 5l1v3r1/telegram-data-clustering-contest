<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191114_04716171"/>
    <meta property="og:site_name" content="De Standaard"/>
    <meta property="article:published_time" content="2019-11-14T08:17:00+00:00"/>
    <meta property="og:title" content="VK vaardigt geen Europees Commissaris af voor de verkiezingen"/>
    <meta property="og:description" content="Het Verenigd Koninkrijk liet de volgende voorzitster van de Europese Commissie, Ursula von der Leyen, weten dat ze geen Britse kandidaat voor de Commissie ..."/>
  </head>
  <body>
    <article>
      <h1>VK vaardigt geen Europees Commissaris af voor de verkiezingen</h1>
      <address>
        <time datetime="2019-11-14T08:17:00+00:00">14 Nov 2019, 08:17</time>
      </address>
      <p>
        <b>Het Verenigd Koninkrijk liet de volgende voorzitster van de Europese Commissie, Ursula von der Leyen, weten dat ze geen Britse kandidaat voor de Commissie zullen afvaardigen voor de verkiezingen op 12 december.</b>
      </p>
      <p>Wegens het uitstel van de Brexit is het Verenigd Koninkrijk verplicht een kandidaat voor te dragen. De Britse regering laat nu weten dat ze dat niet zal doen voor de verkiezingen van 12 december.</p>
      <p>De afwezigheid van een Britse commissaris verhindert de start van de nieuwe commissie op 1 december niet. Von der Leyen is verplicht een kandidaat te vragen, maar als ze die niet afleveren kan de commissie toch van start gaan.</p>
      <p>
        <b>Hoorzittingen</b>
      </p>
      <p>Donderdag vinden de laatste hoorzittingen plaats in het Europees Parlement. Drie kandidaten waren niet geslaagd tijdens hun hoorzitting en moesten vervangen worden.</p>
      <p>De Hongaar Oliver Varhelyi, de Roemeense Adina Valean en de Fransman Thierry Breton zijn de vervangers en worden donderdag op de rooster gelegd in het Europees Parlement, om na te gaan of ze geschikt zijn voor hun functie als Europees Commissaris. Als ze slagen, krijgt de commissie groen licht. Zoniet, dreigt een herexamen en blijft de twijfel of de Commissie-Von der Leyen op 1 december aan de slag gaat.</p>
    </article>
  </body>
</html>