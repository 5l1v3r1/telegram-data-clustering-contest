<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-kojima-come-trovarlo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T08:55:00+00:00"/>
    <meta property="og:title" content="Death Stranding, Kojima è nascosto nel gioco: ecco come trovarlo | Game Division"/>
    <meta property="og:description" content="Death Stranding nasconde vari easter egg e citazioni: il suo creatore, Hideo Kojima, non poteva esimersi dall'inserirsi in un modo particolare."/>
  </head>
  <body>
    <article>
      <h1>Death Stranding, Kojima è nascosto nel gioco: ecco come trovarlo | Game Division</h1>
      <address>
        <time datetime="2019-11-14T08:55:00+00:00">14 Nov 2019, 08:55</time>
      </address>
      <p>Death Stranding è un gioco particolare almeno quanto il proprio creatore, Hideo Kojima. Con questo capitolo, il director ha sfruttato i volti di molti attori, registi e persone influenti nel mondo dei videogame, sia per i ruoli principali, sia per una serie di cameo, spesso sopra le righe e <a href="http://www.tomshw.it/videogioco/death-stranding-cameo-famitsu/">alle volte non molto apprezzati</a>. Partendo da questo presupposto, credevate davvero che da qualche parte non ci fosse Kojima stesso? <b>Ovviamente, è un piccolo spoiler, se quindi preferite scoprirlo da soli, fermatevi ora.</b></p>
      <p>Come potete vedere nel video qui sotto, Kojima appare nella forma di un mostro gelatinoso. Come trovarlo? Kojima è in realtà un incubo del protagonista di Death Stranding, Sam Porter Bridges, e per farlo apparire è necessario passare del tempo all’interno della stanza di Sam. Purtroppo non c’è un vero e proprio metodo per “trovarlo”: serve solo pazienza.</p>
      <figure>
        <iframe src="https://www.youtube.com/embed/a3-SgLWhLDo" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/death-stranding-recensione-58986.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58985.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/ps5-video-console-perfetta/">PS5: realizzato un video concept per la “console perfetta”</a></p>
      <p>Non è la prima volta che Kojima si inserisce all’interno di una propria opera, quindi non siamo troppo sorpresi. All’interno di Metal Gear Solid 5 e di Pace Walker era uno dei molti personaggi reclutabili, mentre nel primissimo Metal Gear Solid era presente sotto forma di ritratto. In questo caso, però, si è raffigurato come un mostro: una novità.</p>
      <p><b>Death Stranding è attualmente disponibile su PlayStation 4, ma sarà rilasciato su PC nel corso dell’estate del 2020</b> grazie all’editore italiano 505 Games, che si è occupato di titoli come <a href="https://toms.it/FxsPp">Control</a> e Assetto Corsa. Infine, vi ricordiamo che se state avendo qualche problema con Death Stranding o se siete anche solo in dubbio su qualche dettaglio, potete leggere la <a href="https://www.tomshw.it/videogioco/death-stranding-guida-completa/">nostra guida completa</a>.</p>
      <p>Diteci, avete forse trovato altre citazioni o easter egg interessanti durante la vostra partita?</p>
      <blockquote>Potete acquistare la vostra copia di Death Stranding su Amazon, precisamente <a href="https://toms.it/Lvc3R">a questo indirizzo</a>.</blockquote>
    </article>
  </body>
</html>