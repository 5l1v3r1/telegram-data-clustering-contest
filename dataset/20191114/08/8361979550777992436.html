<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/gonkong-paralizovaniy-cherez-protesti-novini-svitu-50053440.html"/>
    <meta property="og:site_name" content="НВ"/>
    <meta property="article:published_time" content="2019-11-14T08:15:00+00:00"/>
    <meta property="og:title" content="Протести в Гонконзі: паралізована робота громадського транспорту, закриті університети і школи"/>
    <meta property="og:description" content="У Гонконзі демонстранти четвертий день поспіль паралізують роботу громадського транспорту."/>
  </head>
  <body>
    <article>
      <h1>Протести в Гонконзі: паралізована робота громадського транспорту, закриті університети і школи</h1>
      <h2>У Гонконзі демонстранти четвертий день поспіль паралізують роботу громадського транспорту.</h2>
      <address>
        <time datetime="2019-11-14T08:15:00+00:00">14 Nov 2019, 08:15</time>
      </address>
      <p>Тисячі активістів вкотре заблокували дороги і станції метрополітену, повідомляє <a href="https://www.dw.com/ru/%D0%B2-%D0%B3%D0%BE%D0%BD%D0%BA%D0%BE%D0%BD%D0%B3%D0%B5-%D1%87%D0%B5%D1%82%D0%B2%D0%B5%D1%80%D1%82%D1%8B%D0%B9-%D0%B4%D0%B5%D0%BD%D1%8C-%D0%BF%D0%BE%D0%B4%D1%80%D1%8F%D0%B4-%D0%BF%D0%B0%D1%80%D0%B0%D0%BB%D0%B8%D0%B7%D0%BE%D0%B2%D0%B0%D0%BD-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BD%D1%8B%D0%B9-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82/a-51234640">DW</a>.</p>
      <p>Багато станцій метро та зупинок громадського транспорту повністю закриті.</p>
      <p>Рано вранці в Гонконзі знову відбулися зіткнення між радикально налаштованими демонстрантами і поліцією. Біля одного з університетів правоохоронці застосували сльозогінний газ після того, як були обстріляні з лука.</p>
      <p>Читайте також:<br/><a href="https://nv.ua/ukr/world/countries/protesti-v-gonkonzi-policiya-zastosuvala-boyovu-zbroyu-proti-demonstrantiv-video-novini-svitu-50052724.html">&amp;nbspПоліція Гонконгу застосувала бойову зброю проти демонстрантів: відомо про одного пораненого</a></p>
      <p>Цьго тижня університети Гонконгу перетворилися на нову гарячу точку в конфлікті між поліцією і протестувальниками. Через масові заворушення на території кампуса Китайський університет Гонконгу припинив роботу до кінця року.</p>
      <p>14 листопада студенти знову забарикадувалися на території університетського містечка, готуючись до нових зіткнень з поліцією.</p>
      <p>Інші виші також призупинили навчання. В місті в інтересах безпеки також закриті всі школи.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/366/original/0be9fbc7d7a3d55f2047e9923b406b18.png?stamp=1&amp;q=85&amp;w=115"/>
      </figure>
      <p>Міньсинь Пей<br/>Розгін протестів у Гонконзі. До чого призведе насильство</p>
      <p>Активісти через інтернет закликають прихильників повністю паралізувати суспільне життя Гонконгу в робочі дні, щоб тим самим посилити тиск на міську адміністрацію.</p>
      <p>Масові протести в Гонконзі почалися після розгляду поправок до закону про екстрадицію правопорушників за запитом Пекіна в материковий Китай.</p>
      <p>Демонстранти виступають проти видачі ймовірних правопорушників і злочинців владі КНР, де деяким може загрожувати страта.</p>
      <p>
        <a href="https://nv.ua/ukr/opinion/revolyuciji-ta-socialni-merezhi-shcho-chekaye-na-gonkong-50045182.html">Уряд Китаю звинувачує протестуючих в насильстві, вандалізмі та «тероризмі».</a>
      </p>
      <p>25 серпня <a href="https://nv.ua/ukr/world/countries/protesti-v-gonkonzi-policiya-vpershe-zastosuvala-zbroyu-proti-protestuvalnikiv-50039211.html">поліція Гонконгу вперше застосувала зброю</a> проти учасників масових протестів в місті.</p>
    </article>
  </body>
</html>