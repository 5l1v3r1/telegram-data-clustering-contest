<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425764/eortazetai-me-lamprothta-h-mnhmh-toy-polioyxoy-ths-rodoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T08:04:17+00:00"/>
    <meta property="og:title" content="Εορτάζεται με λαμπρότητα η μνήμη του πολιούχου της Ρόδου"/>
    <meta property="og:description" content="Με λαμπρότητα θα εορταστεί και φέτος ο πολιούχος της Ρόδου Νεομάρτυρας Κωνσταντίνος ο Υδραίος ενώ στις εκδηλώσεις αναμένεται να παραστούν όλες οι τοπικές αρχές, φορείς του νησιού καθώς και πλήθος κόσμου."/>
  </head>
  <body>
    <article>
      <h1>Εορτάζεται με λαμπρότητα η μνήμη του πολιούχου της Ρόδου</h1>
      <address>
        <time datetime="2019-11-14T08:04:17+00:00">14 Nov 2019, 08:04</time>
      </address>
      <p>
        <b>Με λαμπρότητα θα εορταστεί και φέτος ο πολιούχος της Ρόδου Νεομάρτυρας Κωνσταντίνος ο Υδραίος ενώ στις εκδηλώσεις αναμένεται να παραστούν όλες οι τοπικές αρχές, φορείς του νησιού καθώς και πλήθος κόσμου.</b>
      </p>
      <p>Σημειώνεται ότι χτες εψάλη η παράκληση στο παρεκκλήσι του δήμου Ρόδου από τη βυζαντινή χορωδία του φροντιστηρίου εκκλησιαστικής υμνωδίας της Ιεράς Μητρόπολης Ρόδου υπό τη διεύθυνση του αρχιμανδρίτη Αμφιλόχιου Πίκια, ενώ ακολούθησε ο μεγάλος πανηγυρικός εσπερινός στον ιερό ναό Εισοδίων της Θεοτόκου στο Νιοχώρι προεξάρχοντος του σεβασμιότατου μητροπολίτη Ιωαννίνων Μάξιμου.</p>
      <p><u>Σήμερα το πρόγραμμα περιλαμβάνει:</u><br/>- 7.00-10.30: όρθρο και πολυαρχιερατική Θεία Λειτουργία στον ιερό ναό Εισοδίων Θεοτόκου στο Νιοχώρι συλλειτουργούντων των σεβασμιότατων μητροπολιτών Ιωαννίνων κ. Μάξιμου, Ρόδου κ. Κυρίλλου, Λέρου κ. Παϊσίου, Νουβίας κ. Σάββα και των θεοφιλέστατων επισκόπων Στρατονικείας κ. Στεφάνου, Ολύμπου κ. Κυρίλλου, και Γκούλου και ανατολικής Ουγκάντας κ. Σιλβέστρου.</p>
      <p>- 10.45: λιτάνευση ιερών λειψάνων και εικόνας του αγίου ενδόξου Νεομάρτυρος Κωνσταντίνου του Υδραίου.</p>
      <p>Διαδρομή πομπής: εκκλησία-Ι. Δραγούμη-28ης Οκτωβρίου-πλατεία Ακαδημίας-Γ. Λαμπράκη-πλατεία Κύπρου, Γαλλίας-7ης Μαρτίου-Δημαρχιακό Μέγαρο</p>
      <p>11.30: άφιξη πομπής στο Δημαρχιακό Μέγαρο-αρτοκλασία.</p>
    </article>
  </body>
</html>