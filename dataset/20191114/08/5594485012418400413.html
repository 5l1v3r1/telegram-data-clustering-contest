<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/eksperti-komentirakha-variantite-za-uvelichavane-na-pensiite_news709204.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T08:39:00+00:00"/>
    <meta property="og:title" content="Експерти коментираха вариантите за увеличаване на пенсиите"/>
    <meta property="og:description" content="&quot;Проблеми и трудности, разбира се, ще има&quot;, заяви Лидия Шулева"/>
  </head>
  <body>
    <article>
      <h1>Експерти коментираха вариантите за увеличаване на пенсиите</h1>
      <h2>"Проблеми и трудности, разбира се, ще има", заяви Лидия Шулева</h2>
      <address>
        <time datetime="2019-11-14T08:39:00+00:00">14 Nov 2019, 08:39</time>
      </address>
      <p>https://blitz.bg/ikonomika/eksperti-komentirakha-variantite-za-uvelichavane-na-pensiite_news709204.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573713134-fhhh.jpg"/>
      </figure>
      <p><b>Три варианта за получаване на пенсия от частните фондове предлага социалният министър. </b><br/><br/>Първите плащания трябва да започнат след две години. Коментар по темата в студиото на сутрешния блок на БНТ направиха Лидия Шулева, бивш министър на труда и социалната политика и Лъчезар Богданов, икономист в Институт за пазарна икономика.<br/><br/>"Най-вероятно ще бъдат закрепени със закона и ще бъде ясно кой какви възможности ще има, като избор ще има само като са изпълнени определени условия.<br/><br/>Тоест, ще има възможност за избор, но при определени условия. Очакваме различни варианти да бъдат избрани. Проблеми и трудности, разбира се, ще има. Най-вече поради факта, че предвижданията, че 20 години ще бъдат относително достатъчни, за да се получи една добра втора пенсия, най-вероятно няма да се окажат правилни", каза Лидия Шулева.<br/><br/>"Проблемът е доста дълбок и е заложен от много време. В старта на капиталонатрупващия модел за допълнителното осигуряване, вноските в началото не бяха дори 5%.<br/><br/>Минималните доходи и голяма част от заплатите, особено за хората с ниски доходи, бяха изключително ниски. И имаме случаи, в които имаме вноски по 3,4 лева на месец. Очевидно това не е достатъчно и няма как да работи модел при толкова ниски вноски за пенсии", отбеляза Лъчезар Богданов.<br/> </p>
    </article>
  </body>
</html>