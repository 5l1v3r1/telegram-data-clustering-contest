<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89585"/>
    <meta property="og:site_name" content="Denník politika"/>
    <meta property="article:published_time" content="2019-11-14T08:35:07+00:00"/>
    <meta property="og:title" content="Nevzdávajte zastavenie brexitu, odkázal Tusk britským voličom"/>
    <meta property="og:description" content="14.11.2019 (Webnoviny.sk) – Končiaci predseda Európskej rady Donald Tusk vyzval britských voličov, aby „nevzdávali“ možnosť zastavenia brexitu."/>
  </head>
  <body>
    <article>
      <h1>Nevzdávajte zastavenie brexitu, odkázal Tusk britským voličom</h1>
      <address><time datetime="2019-11-14T08:35:07+00:00">14 Nov 2019, 08:35</time> by <a rel="author">Webnoviny</a></address>
      <p>14.11.2019 (Webnoviny.sk) – Končiaci predseda Európskej rady Donald Tusk vyzval britských voličov, aby <i>„nevzdávali“</i> možnosť zastavenia brexitu.</p>
      <p>V čase silnejúcej kampane pred decembrovými predčasnými parlamentnými voľbami Tusk varoval, že odchod z Európskej únie by zo Spojeného kráľovstva spravil <i>„druhoradého hráča“</i>. Dodal tiež, že brexit by pravdepodobne znamenal <i>„skutočný koniec britského impéria“</i>.</p>
      <p><i>„Voľby vo Veľkej Británii sa budú konať už o mesiac. Môžu sa veci stále zmeniť? Jediné slová, ktoré mi dnes napadajú, sú proste: Nevzdávajte to,“</i> povedal odchádzajúci šéf Európskej rady v prejave na pôde univerzity v belgických Brugách.</p>
      <p>Tusk v decembri skončí vo funkcii, ktorú vykonával uplynulých päť rokov. Na vysokom európskom poste ho nahradí belgický expremiér Charles Michel.</p>
      <p>Viac k témam: <a href="https://www.webnoviny.sk/tag/brexit/"><u>Brexit</u></a>, <a href="https://www.webnoviny.sk/tag/no-deal-brexit-brexit-bez-dohody/"><u>No deal brexit (Brexit bez dohody)</u></a>, <a href="https://www.webnoviny.sk/tag/predseda-europskej-rady/"><u>predseda Európskej rady</u></a><br/>Zdroj: Webnoviny.sk – <a href="https://www.webnoviny.sk/nevzdavajte-zastavenie-brexitu-odkazal-tusk-britskym-volicom/"><u>Nevzdávajte zastavenie brexitu, odkázal Tusk britským voličom</u></a> © SITA Všetky práva vyhradené.</p>
    </article>
  </body>
</html>