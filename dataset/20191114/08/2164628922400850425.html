<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42812_V-kukurudzyanomu-poli-na-Ternopilshchini-viyavili-mumifikovaniy-trup"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-14T08:41:00+00:00"/>
    <meta property="og:title" content="В кукурудзяному полі на Тернопільщині виявили муміфікований труп"/>
    <meta property="og:description" content="Муміфіковане тіло невідомої людини посеред поля виявили на Збаражчині. Дванадцятого листопада о 14:08 на лінію &quot;102&quot; надійшло повідомл"/>
  </head>
  <body>
    <article>
      <h1>В кукурудзяному полі на Тернопільщині виявили муміфікований труп</h1>
      <address>
        <time datetime="2019-11-14T08:41:00+00:00">14 Nov 2019, 08:41</time>
      </address>
      <p>
        <b>Муміфіковане тіло невідомої людини посеред поля виявили на Збаражчині.</b>
      </p>
      <p>Дванадцятого листопада о 14:08 на лінію "102" надійшло повідомлення від диспетчера одного із сільськогосподарських товариств району.<br/><br/>Додзвонювач повідомив, що у полі між Збаражем та селом Стриївка комбайнер, який працював на полі, виявив кістки людини.<br/><br/>На місце події виїжджала слідчо-оперативна група. Тіло оглянув судовий експерт. За попередніми даними, муміфіковане тіло належить чоловікові. Період смерті приблизно два місяці. Фахівці стверджують, що вологий клімат та ґрунт пришвидшили розкладання тканини.</p>
      <p>Працівники поліції намагаються встановити особу загиблого та причину смерті. Начальник Збаразького відділення поліції Віталій Присяжнюк каже, що тіло та кістки в поганому стані і встановити особу важко. Єдина надія на результати ДНК-експертизи.<br/><br/>Даний факт внесений в єдиний реєстр досудових розслідувань відповідно до статті 115 ККУ.</p>
      <p>
        <i>Фото Нацполіція</i>
      </p>
    </article>
  </body>
</html>