<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Zritelite-shokirani-Zheni-se-predlagat-na-zheni-vuv-Fermata-913702"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T08:54:00+00:00"/>
    <meta property="og:title" content="Зрителите шокирани! Жени се предлагат на жени във &quot;Фермата&quot;"/>
    <meta property="og:description" content="В реалитито &quot;Фермата&quot; става все по-интересно. Участниците вече използват всякакви похвати, за да зап..."/>
  </head>
  <body>
    <article>
      <h1>Зрителите шокирани! Жени се предлагат на жени във "Фермата"</h1>
      <address>
        <time datetime="2019-11-14T08:54:00+00:00">14 Nov 2019, 08:54</time>
      </address>
      <p>В реалитито "Фермата" става все по-интересно. Участниците вече използват всякакви похвати, за да запазят мястото си във формата. Вчера зрителите бяха шокирани от действията на две от участничките. Велислава бе избрана за първия дуелист за съботната битка. И понеже сега тя ще трябва да избере с кого да спори на дуела, започнаха и подмазванията спрямо силния играч от нейна страна.</p>
      <p>Бети заяви пред Велислава, че ще направи всичко, само и само да не бъде избрана от нея за битката. Тя дори и се предложи сексуално, като щяла да сбъдне всички нейни желания. Тези думи буквално шокираха зрителите на предаването, които изказаха възмущението си по форумите. Но това не беше всичко. Велислава попита на шега и Силвия какво ще предложи тя, за да не бъде избрана на дуела. От своя страна русокосата Силвия не остана по-назад, като заяви, че ще предложи същото.</p>
      <p>Този диалог между трите участнички, къде на шега, къде на истина, меко казано озадачи и мъжете във "Фермата", които станаха неволни свидетели на разговора.</p>
    </article>
  </body>
</html>