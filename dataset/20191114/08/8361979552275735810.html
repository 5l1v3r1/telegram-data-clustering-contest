<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/darnickiy-vokzal-peredadut-v-koncesiyu-kravcov-novini-ukrajini-50053446.html"/>
    <meta property="og:site_name" content="НВ"/>
    <meta property="article:published_time" content="2019-11-14T08:58:00+00:00"/>
    <meta property="og:title" content="Дарницький вокзал передадуть в концесію, щоб добудувати — Кравцов"/>
    <meta property="og:description" content="За допомогою інвестора Дарницький вокзал хочуть добудувати і осучаснити."/>
  </head>
  <body>
    <article>
      <h1>Дарницький вокзал передадуть в концесію, щоб добудувати — Кравцов</h1>
      <h2>За допомогою інвестора Дарницький вокзал хочуть добудувати і осучаснити.</h2>
      <address>
        <time datetime="2019-11-14T08:58:00+00:00">14 Nov 2019, 08:58</time>
      </address>
      <p><a href="https://nv.ua/tags/ukrzaliznytsja.html">Укрзалізниця</a> має намір незабаром передати Дарницький вокзал в Києві в концесію. Про це повідомляє прес-служба УЗ з посиланням на главу компанії <a href="https://www.uz.gov.ua/press_center/up_to_date_topic/505375/">Євгена Кравцова</a> .</p>
      <p>Залізничний вокзал на станції Дарниця один з перших об'єктів, для розвитку яких планують залучити інвесторів на умовах державно-приватного партнерства.</p>
      <p>"До прийняття закону "Про концесії", на жаль, механізмів для розвитку цього об'єкта не було. Тепер ми маємо дієвий інструмент і перспективу для залучення інвесторів", - додав Кравцов.</p>
      <p>За допомогою інвестора Укрзалізниця планує добудувати Дарницький вокзал і перетворити його на сучасну станцію з торгово-розважальними площами.</p>
      <p>Читайте також:<br/><a href="https://nv.ua/ukr/biz/experts/noviy-zakon-porti-vokzali-dorogi-chi-dozvolit-koncesiya-zaluchiti-investoriv-v-infrastrukturu-50051935.html">&amp;nbspКонцесія по-новому в Україні. Порти, вокзали, дороги. З чого почнемо?</a></p>
      <p>На даний момент недобудованими залишаються головна будівля вокзалу з центральним тунелем, відкрита автостоянка та підземний паркінг, головний перон і зовнішні мережі водопостачання та водовідведення.</p>
      <p>Нагадаємо, що <a href="https://nv.ua/ukr/biz/markets/koncesiya-portiv-olviyeyu-i-hersonom-cikavlyatsya-investori-z-aziji-novini-ukrajini-50050494.html">концесією портів Ольвія і Херсон</a> цікавляться компанії з Китаю, Катару і Сінгапуру.</p>
    </article>
  </body>
</html>