<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ministrul-de-finante-analizam-sesizarea-procurorilor-au-existat-doua-bugete-ca-la-al-capone-18581983"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T08:34:57+00:00"/>
    <meta property="og:title" content="Ministrul de Finanţe: Analizăm sesizarea procurorilor, au existat două bugete, ca la Al Capone"/>
    <meta property="og:description" content="Ministrul de Finanţe, Florin Cîţu, a declarat joi că analizează sesizarea procurorilor pentru constituirea unui grup infracţional organizat în domeniul financiar de către persoane din PSD, care au folosit două variante de buget, asemenea gangsterului Al Capone."/>
  </head>
  <body>
    <article>
      <h1>Ministrul de Finanţe: Analizăm sesizarea procurorilor, au existat două bugete, ca la Al Capone</h1>
      <address><time datetime="2019-11-14T08:34:57+00:00">14 Nov 2019, 08:34</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Ministrul de Finanţe, Florin Cîţu, a declarat joi că analizează sesizarea procurorilor pentru constituirea unui grup infracţional organizat în domeniul financiar de către persoane din PSD, care au folosit două variante de buget, asemenea gangsterului Al Capone.</p>
      <p>Ministrul spune că guvernele PSD au condus România după două bugete, un buget prezentat în Parlament şi altul nepublic, pentru finanţarea baronilor.</p>
      <p>„Este metoda folosită de Al Capone: un registru pentru Fisc şi unul pentru el (n.r. Teodorovici). Ce facem cu acest jaf şi cum îl împărţim? Pentru că rămânem cu intrebarea daca cei nevinovaţi care nu au participat la acest jaf trebuie sa plateasca sau măcar să plătească cei care au beneficiat de pe urma acestui plan” a spus Cîţu.</p>
      <p>Ministrul Finanţelor spune că în ultimii trei ani datele de la buget au fost modificate după bunul plac, în mod discreţionar, pentru folosul baronilor şi partidului.</p>
      <p>Cîţu a spus că au existat indicii cu privire la instrumentalizarea banilor publici în folosul baronilor şi a dat ca exemplu derogări cerute de PSD de la legea responsabilităţii fiscale. Totul ar fi fost făcut cu complicitatea Comisiei Naţionale de Strategie şi Prognoză.</p>
    </article>
  </body>
</html>