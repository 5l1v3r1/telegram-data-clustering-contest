<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/scarlett-johansson-bir-grup-erkek-tarafindan-cinsel-obje-ilan-edildim-haber-fotograf-2219246"/>
    <meta property="og:site_name" content="Posta"/>
    <meta property="article:published_time" content="2019-11-14T08:15:13+00:00"/>
    <meta property="og:title" content="Scarlett Johansson: Bir grup erkek tarafından cinsel obje ilan edildim"/>
    <meta property="og:description" content="Ünlü oyuncu Scarlett Johansson, kendisine sürekli baştan çıkarıcı, şuh, ayartıcı kadın rolleri verildiğini ve aşırı derecede cinselleştirildiğini söyledi."/>
  </head>
  <body>
    <article>
      <h1>Scarlett Johansson: Bir grup erkek tarafından cinsel obje ilan edildim</h1>
      <address>
        <time datetime="2019-11-14T08:15:13+00:00">14 Nov 2019, 08:15</time>
      </address>
      <h3>Ünlü oyuncu <a href="https://www.posta.com.tr/haberler/scarlett-johansson">Scarlett Johansson</a>, kendisine sürekli "baştan çıkarıcı", "şuh", "ayartıcı" kadın rolleri verildiğini ve aşırı derecede "cinselleştirildiğini" söyledi.</h3>
      <figure>
        <img src="https://i.pstimaj.com/img/78/700x0/5dcd0abaae298bfc3cb9b453"/>
      </figure>
      <p>Hollywood'un en ünlü kadın oyuncularından biri olan Scarlett Johansson, gençlik yıllarında sektörde yaşadığı tecrübeler konusunda açıklamalarda bulundu. Çocukluğundan beri oyunculuk yapan Scarlett Johansson, genç kız olduğunda ise kendisine bakış açısının tamamen değiştiğinden yakındı.</p>
      <figure>
        <img src="https://i.pstimaj.com/img/78/700x0/5dcd0aa966a97c9a30cc057d"/>
      </figure>
      <h4>'Cinselleştirildim'</h4>
      <p>Şu anda 34 yaşında olan aktris, 20'li yaşlarına ulaşır ulaşmaz, bir grup erkek tarafından aşırı derecede "cinsel obje" olarak görüldüğünü ve "cinselleştirildiğini" söyledi.</p>
      <figure>
        <img src="https://i.pstimaj.com/img/78/700x0/5dcd0aa966a97c99303e9047"/>
      </figure>
      <h4>Üzerine yapışan bu etiketten kurtulması uzun zaman aldı</h4>
      <p>Kendisine sürekli aynı tür rollerin verildiğini belirten Scarlett, "baştan çıkarıcı", "şuh", "ayartıcı" kadın rolleri canlandırmaktan duyduğu bıkkınlığı dile getirdi.</p>
      <p>Sekiz yaşından beri oyunculuk yapan Scarlett Johansson, bu şekilde cinselleştirilmesinin, herkes tarafından normal göründüğünü de aktardı. Hollywood Reporter'a açıklamalarda bulunan oyuncu, üzerine yapışan bu etiketten kurtulmasının uzun zaman aldığını söyledi.</p>
      <figure>
        <img src="https://i.pstimaj.com/img/78/700x0/5dcd0aa8ae298bfba30dce55"/>
      </figure>
      <h4>'Sadece bu tip roller aldım'</h4>
      <p>Scarlett Johansson, "20'li yaşlarımın başında, hatta daha da gençken aşırı derecede cinselleştirildim, cinsel obje olarak görüldüm ve sadece bu tip roller aldım" diyen oyuncu, "Bu durum herkes tarafından normal karşılandı, olması gereken buymuş gibi" diye konuştu.</p>
      <p>Bu nedenle sektörde kalıcı olamayıncan endişe ettiğini söyleyen Scarlett Johansson, zor da olsa bu zinciri kırmayı başardığını ve bunun için mutlu olduğunu anlattı.</p>
      <figure>
        <img src="https://i.pstimaj.com/img/78/700x0/5dcd0ab0ae298bfba30dce5f"/>
      </figure>
      <h4>'Her şey harika'</h4>
      <p>Geçtiğimiz aylarda Saturday Night Live programıyla tanınan Colin Jost ile nişanlanan oyuncu, özel hayatı hakkında da açıklamalarda bulundu.</p>
      <p>"Hayatımın son derece verimli ve mutlu bir dönemindeyim" diyen Scarlett, doyurucu ve huzurlu bir ilişki içerisinde olduğunu da ekledi.</p>
      <p>"Çok güzel, sağlıklı ve bana ilham veren bir kızım var. Her şey harika" diyerek mutluluğunu dile getiren oyuncu, son olarak Marriage Story adlı filmde Nicole karakterini canlandırmıştı.</p>
      <figure>
        <img src="https://i.pstimaj.com/img/78/700x0/5dcd0c2166a97c9931a5fcee"/>
      </figure>
      <p>Eleştirmenlerden tam puan alan Noah Baumbach yönetmenliğindeki filmde Scarlett Johansson'a ödüllü oyuncular Adam Driver ve Laura Dern eşlik ediyor.</p>
      <p>Scarlett Johansson, hasılat rekorları kıran Avengers filminde Natasha Romanoff (Black Widow) karakterini canlandırmıştı.</p>
      <figure>
        <img src="https://i.pstimaj.com/img/78/90x50/5dccda54ae298bf27aa6d4a4"/>
      </figure>
      <p>SIRADAKİ HABER Ünlülerin evleri</p>
    </article>
  </body>
</html>