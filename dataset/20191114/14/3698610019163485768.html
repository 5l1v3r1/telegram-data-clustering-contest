<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/misiya-mvf-rozpochala-svoyu-robotu-v-kiyevi-329656_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:34:00+00:00"/>
    <meta property="og:title" content="Місія МВФ розпочала свою роботу в Києві"/>
    <meta property="og:description" content="Інформація про терміни роботи місії поки відсутня."/>
  </head>
  <body>
    <article>
      <h1>Місія МВФ розпочала свою роботу в Києві</h1>
      <h2>Інформація про терміни роботи місії поки відсутня.</h2>
      <address>
        <time datetime="2019-11-14T14:34:00+00:00">14 Nov 2019, 14:34</time>
      </address>
      <p><b><a href="https://dt.ua/ECONOMICS/u-mvf-spodivayutsya-na-shvidkiy-rezultat-u-peregovorah-z-ukrayinoyu-329462_.html">Місія Міжнародного валютного фонду (МВФ)</a></b> на чолі з Роном ван Роденом прибула до Києва для продовження дискусії про нову програму розширеного фінансування EFF для України.</p>
      <p>"Місія в четвер розпочала роботу", – повідомили агентству "Інтерфакс-Україна" у представництві Фонду.</p>
      <p>Офіційна інформація про терміни роботи місії поки відсутня.</p>
      <p>Повідомлялося, що МВФ розраховує на швидке завершення переговорів з Україною за новою кредитною програмою.</p>
      <p>Раніше <b><a href="https://zn.ua/ECONOMICS/missiya-mvf-nachnet-rabotu-v-kieve-na-etoy-nedele-335805_.html">Місія МВФ планувала з 14 листопада</a></b> поновити дискусії про можливості відкриття нової програми фінансування EFF.</p>
      <p>26 вересня <b><a href="https://dt.ua/ECONOMICS/misiya-mvf-zavershila-robotu-v-ukrayini-324692_.html">місія МВФ після двотижневого перебування в Києві залишила Україну</a></b>, не підписавши угоди з урядом про нову програму співпраці. Консультації керівництва Мінфіну і Нацбанку з представниками Фонду продовжилися на Щорічних зустрічах МВФ і Світового банку, що стартували у Вашингтоні 14 жовтня.</p>
      <p>Українська сторона розраховувала на узгодження нової трирічної програми на 5-6 млрд доларів. </p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>