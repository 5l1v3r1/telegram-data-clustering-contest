<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/cricket/india-vs-bangladesh-1st-test-captain-virat-kohli-asks-crowd-cheer-fire-mohammad-shami-video/"/>
    <meta property="og:site_name" content="Lokmat"/>
    <meta property="article:published_time" content="2019-11-14T14:23:03+00:00"/>
    <meta property="og:title" content="India vs Bangladesh, 1st Test: कसोटीच्या पहिल्याच दिवशी विराट कोहली प्रेक्षकांवर भडकला, Video "/>
    <meta property="og:description" content="भारत विरुद्ध बांगलादेश यांच्यातील पहिल्या कसोटीचा पहिला दिवस भारतीय गोलंदाजांनी गाजवला."/>
  </head>
  <body>
    <article>
      <h1>India vs Bangladesh, 1st Test: कसोटीच्या पहिल्याच दिवशी विराट कोहली प्रेक्षकांवर भडकला, Video </h1>
      <h2>भारत विरुद्ध बांगलादेश यांच्यातील पहिल्या कसोटीचा पहिला दिवस भारतीय गोलंदाजांनी गाजवला.</h2>
      <address><time datetime="2019-11-14T14:23:03+00:00">14 Nov 2019, 14:23</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <figure>
        <img src="https://d3pc1xvrcw35tl.cloudfront.net/images/686x514/viratkohliforshami_201911324833.jpg"/>
        <figcaption>India vs Bangladesh, 1st Test: कसोटीच्या पहिल्याच दिवशी विराट कोहली प्रेक्षकांवर भडकला, Video </figcaption>
      </figure>
      <p><a href="https://www.lokmat.com/topics/india-vs-bangladesh/">भारत विरुद्ध बांगलादेश</a> यांच्यातील पहिल्या कसोटीचा पहिला दिवस भारतीय गोलंदाजांनी गाजवला. भारताच्या गोलंदाजांनी फक्त 150 धावांमध्ये बांगलादेशचा पहिला डाव आटोपला. त्यानंतर भारताच्या फलंदाजांनी दमदार फलंदाजी केल्यामुळे त्यांची दिवसअखेर 1 बाद 86 अशी स्थिती आहे. त्यामुळे आता दुसऱ्या दिवशी मोठी आघाडी घेण्याचे स्वप्न भारतीय संघ बघत आहे. भारताचा संघ सध्या 64 धावांनी पिछाडीवर आहे. भारताकडून शमीनं सर्वाधिक 3 विकेट्स घेतल्या. अश्विन, इशांत शर्मा आणि उमेश यादवनं प्रत्येकी दोन विकेट घेतल्या. या सामन्यात कर्णधार <a href="https://www.lokmat.com/topics/virat-kohli/">विराट कोहली</a> प्रेक्षकांवर संतापलेला पाहायला मिळाला. नेमकं झालं काय? </p>
      <figure>
        <embed-post data-src="https://www.instagram.com/p/B42C_IGgfPJ" data-service="Instagram"/>
      </figure>
      <p>बांगलादेशनं टॉस जिंकून प्रथम फलंदाजी करण्याचा निर्णय घेतला. भारतीय गोलंदाजांनी त्यांचा हा निर्णय चुकीचा ठरवताना पहिल्याच सत्रात सलामीवीरांना माघारी पाठवले. 2 बाद 12 अशा अवस्थेत सापडलेल्या बांगलादेशसाठी मोमिनूल हक ( कर्णधार) आणि मुश्फिकर रहीम ही जोडी धावली. तत्पूर्वी, मोहम्मद शमीनं बांगलादेशला तिसरा धक्का दिला.  ही जोडी अश्विननं तोडली अन् बांगलादेशची अवस्था 4 बाद 99 अशी केली. अश्विननं मोमिनूल ( 37) याला बाद केलं. ही विकेट त्याच्यासाठी विक्रमी ठरली.  </p>
      <figure>
        <embed-post data-src="https://www.instagram.com/p/B41r1A1Aa-d" data-service="Instagram"/>
      </figure>
      <p>घरच्या मैदानावर कसोटी क्रिकेटमध्ये 250 विकेट्स पूर्ण करण्यासाठी अश्विनला केवळ एक फलंदाज बाद करावा लागणार होती. मोमिनूलची विकेट घेत त्यानं तो पल्ला गाठला. घरच्या मैदानावर 250 कसोटी विकेट घेणारा तो तिसरा भारतीय गोलंदाज ठरला. यापूर्वी अनील कुंबळे आणि हरभजन सिंग यांनी हा विक्रम केला आहे. घरच्या मैदानावर अनील कुंबळेच्या नावावर 350, तर हरभजन सिंगच्या नावावर 265 विकेट्स आहेत. त्यानंतर शमीनं बांगलादेशचा डाव गुंडाळला. बांगलादेशकडून मोमिनूल हक ( 37) आणि मुश्फिकर रहीम (43) यांनी संघर्ष केला. </p>
      <figure>
        <embed-post data-src="https://www.instagram.com/p/B41vbzcAeV2" data-service="Instagram"/>
      </figure>
      <p>या सामन्यात भारताच्या गचाळ क्षेत्ररक्षणाचेही दर्शन घडले. पण तरीही कोहली खेळाडूंचे मनोबल उंचावत होता. जेव्हा शमी गोलंदाजीसाठी पळत होता, तेव्हा कोहलीनं प्रेक्षकांना इशारा केला. त्यानं प्रेक्षकांना माझ्या नावाचा गजर सोडा, खेळाडूंना प्रोत्साहन द्या, असा सल्ला दिला. कोहली तसं करत असताना आक्रमक झालेला पाहायला मिळाला.</p>
      <p>
        <b>व्हिडीओ...</b>
      </p>
      <figure>
        <embed-post data-src="https://www.instagram.com/p/B42SyKWguRu" data-service="Instagram"/>
      </figure>
    </article>
  </body>
</html>