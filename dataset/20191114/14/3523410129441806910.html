<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639984/%D9%81%D8%B1%D9%88%D8%B4-%D8%AA%D8%AE%D8%AA-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%AF%D9%88%D9%84%D8%AA%DB%8C-%D8%A8%D9%87-%D8%A8%D8%AE%D8%B4-%D8%AE%D8%B5%D9%88%D8%B5%DB%8C-%D8%AF%D8%B1-%D8%AF%D9%88%D9%84%D8%AA-%D8%B1%D9%88%D8%AD%D8%A7%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T14:01:00+00:00"/>
    <meta property="og:title" content="فروش تخت بیمارستان‌های دولتی به بخش خصوصی در دولت روحانی"/>
    <meta property="og:description" content="بعد از شش سال تبلیغات تحولات سلامت در دولت روحانی نتیجه این شد که اندک امکانات فرسوده بیمارستانی باقی‌مانده برای مستضعفین را هم در اختیار سرمایه‌داران و مرفهین بی‌درد قرار می‌دهد"/>
  </head>
  <body>
    <article>
      <h1>
        <a href="https://www.bultannews.com/fa/news/639984/%D9%81%D8%B1%D9%88%D8%B4-%D8%AA%D8%AE%D8%AA-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%AF%D9%88%D9%84%D8%AA%DB%8C-%D8%A8%D9%87-%D8%A8%D8%AE%D8%B4-%D8%AE%D8%B5%D9%88%D8%B5%DB%8C-%D8%AF%D8%B1-%D8%AF%D9%88%D9%84%D8%AA-%D8%B1%D9%88%D8%AD%D8%A7%D9%86%DB%8C">فروش تخت بیمارستان‌های دولتی به بخش خصوصی در دولت روحانی</a>
      </h1>
      <h2>بعد از شش سال تبلیغات تحولات سلامت در دولت روحانی نتیجه این شد که اندک امکانات فرسوده بیمارستانی باقی‌مانده برای مستضعفین را هم در اختیار سرمایه‌داران و مرفهین بی‌درد قرار می‌دهد</h2>
      <address><time datetime="2019-11-14T14:01:00+00:00">14 Nov 2019, 14:01</time> by <a rel="author">بولتن نیوز | bultannews.com</a></address>
      <p><b>گروه اجتماعی</b>: بعد از شش سال تبلیغات تحولات سلامت در دولت روحانی نتیجه این شد که اندک امکانات فرسوده بیمارستانی باقی‌مانده برای <b>مستضعفین</b> را هم در اختیار سرمایه‌داران و مرفهین بی‌درد قرار می‌دهد.</p>
      <p>به گزارش بولتن نیوز، شبکه اجتماعی هشدار در این رابطه نوشت: روحانی هر روز پُز طرح به‌اصطلاح تحول نظام سلامت را می‌دهد. طرحی که برخلاف نیازهای <b>نظام سلامت</b> با بی‌توجهی نسبت به مسائلی نظیر اولویت بهداشت بر درمان، ایجاد نظام ارجاع، رفع تعارض منافع و افزایش‌ ظرفیت پذیرش پزشکی، تنها به رشد وحشتناک تعرفه‌ها و درآمد نجومی پزشکان کاسبکار انجامید.</p>
      <p>اما بعد از ۶ سال فاجعه، دولت روحانی با نادیده گرفتن انتقادات مصلحانه برای پر کردن چاه ویل نظام سلامت به فروش تخت های بیمارستان‌های دولتی و عمومی به بخش خصوصی با نام ایجاد بخش VIP روی آورده است!</p>
      <p>طرحی که ادعا می‌شد قرار است درمان رایگان برای محرومین به ارمغان بیاورد؛ حال اندک امکانات فرسوده باقی‌مانده برای مستضعفین را هم در اختیار سرمایه‌داران و مرفهین بی‌درد قرار می‌دهد‌. آری، معنای ایجاد خدمات رفاهی و عدالت اجتماعی از منظر متفرعن‌های بالانشین همین است!</p>
    </article>
  </body>
</html>