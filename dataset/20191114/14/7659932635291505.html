<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991656/m%C4%B1s%C4%B1r-ve-bae-20-milyar-dolarl%C4%B1k-stratejik-yat%C4%B1r%C4%B1m-platformu-kurdu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T14:45:00+00:00"/>
    <meta property="og:title" content="Mısır ve BAE 20 milyar dolarlık Stratejik Yatırım Platformu kurdu"/>
    <meta property="og:description" content="Abu Dabi Veliaht Prensi Muhammed bin Zayid Al Nehyan, Mısır Cumhurbaşkanı Abdulfettah es-Sisi ile yaptığı görüşmelerin ardından Birleşik Arap Emirlikleri (BAE) ve Mısır arasında 20 milyar dolarlık Stratejik Yatırım Platformu başlatıldığını bildirdi."/>
  </head>
  <body>
    <article>
      <h1>Mısır ve BAE 20 milyar dolarlık Stratejik Yatırım Platformu kurdu</h1>
      <address>
        <time datetime="2019-11-14T14:45:00+00:00">14 Nov 2019, 14:45</time>
      </address>
      <p>Abu Dabi Veliaht Prensi Muhammed bin Zayid Al Nehyan, Mısır Cumhurbaşkanı Abdulfettah es-Sisi ile yaptığı görüşmelerin ardından Birleşik Arap Emirlikleri (BAE) ve Mısır arasında 20 milyar dolarlık Stratejik Yatırım Platformu başlatıldığını bildirdi.<br/><br/>Al Nehyan, konu hakkında Twitter hesabından yaptığı açıklamada, BAE ve Mısır arasında ekonomik ve sosyal alanlarda hayati projeler yürütmek üzere 20 milyar dolarlık Stratejik Yatırım Platformu kurulduğunu açıkladı.<br/><br/>Söz konusu platformun, Abu Dabi Kalkınma Holding ile Mısır devlet Fonu aracılığıyla çeşitli sektör ve varlıklara yatırım yapacağı da belirtildi.<br/><br/>Mısır Cumhurbaşkanı, Abu Dabi Veliaht Prensi ile bir araya gelerek, iki ülke arasındaki stratejik işbirliğini çeşitli alanlarda geliştirmenin yanı sıra Arap, bölgesel ve uluslararası arenadaki son gelişmeleri ele aldı.<br/><br/>Abu Dabi Veliaht Prensi, “BAE ve Mısır arasındaki tarihsel ve stratejik ilişkiler güven, anlayış ve ortak kadere dayanıyor. Mısır, büyük bir Arap ülkesi ve Arap güvenliğinin ana direğidir. Mısır’ın güvenliği, kalkınması ve istikrarını BAE ve tüm Arapların çıkarına olduğunu düşünüyoruz” dedi.<br/><br/>Sisi ise BAE'yi ziyaret etmekten ve Al Nehyan ile görüşmekten büyük memnuniyet duyduğunu belirterek, BAE'nin Arap halklarının çıkarları ve sorunlarını desteklemek için takındığı onurlu duruşa övgüde bulundu.</p>
    </article>
  </body>
</html>