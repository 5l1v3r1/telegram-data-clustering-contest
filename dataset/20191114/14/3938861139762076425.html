<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_skorohod-gotuye-zayavu-na-arahamiyu/938133"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T14:27:00+00:00"/>
    <meta property="og:title" content="Скороход готує заяву на Арахамію"/>
    <meta property="og:description" content="Народний депутат Анна Скороход планує написати в правоохоронні органи заяву на голову своєї фракції Давида Арахамію, який звинуватив її у корупції. Про це Скороход сказала журналістам в кулуарах парламенту. &quot;Я зараз піду на Давида Арахамію подати заяву в САП, НАБУ, ДБР. Нехай мене ..."/>
  </head>
  <body>
    <article>
      <h1>Скороход готує заяву на Арахамію</h1>
      <address><time datetime="2019-11-14T14:27:00+00:00">14 Nov 2019, 14:27</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938133_w_300.jpg?v=0"/>
        <figcaption>Скороход не збирається йти з фракції СН. Фото: УНІАН</figcaption>
      </figure>
      <p>Народний депутат<b> Анна Скороход</b> планує написати в правоохоронні органи заяву на голову своєї фракції <b>Давида Арахамію</b>, який звинуватив її у корупції.</p>
      <p>Про це Скороход сказала журналістам в кулуарах парламенту.</p>
      <p>"Я зараз піду на Давида Арахамію подати заяву в САП, НАБУ, ДБР. Нехай мене перевірять.</p>
      <p>Я ніколи не пропонувала жодному депутату матеріальної допомоги. Тому мені не зрозуміло те, що говорить Давид Арахамія", - заявила нардеп.</p>
      <blockquote>14 листопада народний депутат від "Слуги народу" <a href="https://gazeta.ua/articles/politics/_sluga-narodu-skorohod-mogo-cholovika-areshtuvali-bo-golosuvala-chervonoyu-knopkoyu/938122">Анна Скороход заявила про тиск</a> фракції та правоохоронних органів. Нібито через відмінну від фракції позицію її чоловіка затримали.<br/>Голова "Слуги народу" у парламенті Давид Арахамія на це відповів, що Скороход "неодноразово зверталася до народних депутатів і пропонувала їм матеріально-грошову допомогу". Він повідомив, що <a href="https://gazeta.ua/articles/politics/_arahamiya-anonsuvav-pershe-vidvorennya-z-frakciyi-slugi-narodu/938126">ставитиме питання виключення її з фракції</a>.</blockquote>
    </article>
  </body>
</html>