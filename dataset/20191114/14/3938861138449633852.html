<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_newsone-pereviryat/938140"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T14:43:00+00:00"/>
    <meta property="og:title" content="NewsOne перевірять"/>
    <meta property="og:description" content="Національна рада з питань телебачення і радіомовлення проведе позапланову перевірку ТОВ &quot;Новини 24 години&quot;, супутниковий телеканал NewsOne. &quot;Рішення ухвалено на підставі моніторингу, проведеного 5 листопада. Цього дня в ефірі ліцензіата була трансляція передачі &quot;Я так думаю&quot; із ведучим ..."/>
  </head>
  <body>
    <article>
      <h1>NewsOne перевірять</h1>
      <address><time datetime="2019-11-14T14:43:00+00:00">14 Nov 2019, 14:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938140_w_300.jpg?v=0"/>
        <figcaption>Телеканал NewsOne підозрюють в розпалювання ворожнечі. Фото: glavcom.ua</figcaption>
      </figure>
      <p>Національна рада з питань телебачення і радіомовлення проведе позапланову перевірку ТОВ "Новини 24 години", супутниковий телеканал NewsOne.</p>
      <p>"Рішення ухвалено на підставі моніторингу, проведеного 5 листопада. Цього дня в ефірі ліцензіата була трансляція передачі "Я так думаю" із ведучим Русланом Коцабою, в якій звучали висловлювання, що мають ознаки порушення мовником законів України "Про інформацію" і "Про телебачення і радіомовлення". Зокрема, йдеться про частину першу статті 28 Закону України "Про інформацію", відповідно до якої інформація не може бути використана для закликів до повалення конституційного ладу, порушення територіальної цілісності України, пропаганди війни", - повідомив регулятор на своєму сайті 14 листопада.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_aktivisti-piketuvali-kanal-112-ukrayina-z-vimogoyu-do-medvedchuka-zamovknuti/935183"/>
      </related>
      <p>У Нацраді кажуть, що в ефірі прозвучали такі висловлювання: "Незаконне збагачення і було метою оцих "євромайданівських бариг", а не якесь там примарне європейське майбутнє, НАТО, Євросоюз і т. п. Відповідно повсталий Донбас спробували упокорити з допомогою танків та авіаційних бомб. Це правда, її нема куди діти. Вона мусить бути озвучена, саме тут, на рівні київському. Київська влада має визнати, що використання збройних сил проти мирного населення є злочином, на який не поширюються терміни давності".</p>
      <p>За результатами перевірки Національна рада ухвалить рішення щодо ліцензіата. Сам телеканал NewsOne ситуацію поки не коментував.</p>
      <blockquote>Національна рада з питань телебачення та радіомовлення просить анулювати ліцензію на мовлення телеканалу NewsOne.<a href="https://gazeta.ua/articles/politics/_nacrada-prosit-sud-anulyuvati-licenziyu-newsone/931001"> Позов подали до Окружного адміністративного суду</a> Києва. Суд ще не вирішив, чи відкривати провадження.</blockquote>
    </article>
  </body>
</html>