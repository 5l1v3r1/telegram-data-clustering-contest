<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/carrera-mario-kart-mach-8-luigi-la-recensione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T14:43:00+00:00"/>
    <meta property="og:title" content="Carrera Mario Kart Mach 8 Luigi: la recensione | Cultura Pop"/>
    <meta property="og:description" content="Direttamente dal videogame Mario Kart 8 arriva – realizzata e distribuita da Carrera - la &quot;Mario Kart Mach 8 Luigi&quot;, una macchina  telecomandata di medie"/>
  </head>
  <body>
    <article>
      <h1>Carrera Mario Kart Mach 8 Luigi: la recensione | Cultura Pop</h1>
      <address>
        <time datetime="2019-11-14T14:43:00+00:00">14 Nov 2019, 14:43</time>
      </address>
      <p>Direttamente dal videogame <a href="https://www.tomshw.it/videogioco/mario-kart-8-deluxe-il-gioco-piu-venduto-su-amazon-nel-2017/">Mario Kart 8</a> arriva – realizzata e distribuita da Carrera – la “Mario Kart Mach 8 Luigi”, una <b>macchina  telecomandata di medie dimensioni</b> (scala 1:18) “pilotata” dal mitico Luigi in grado di raggiungere i 9Km/h di velocità massima e garantire un divertimento in sicurezza ad un utenza dagli 8 anni in su.  Realizzata completamente in <b>plastica</b> e caratterizzata dai <b>vivaci colori blu e giallo</b> “iconici” del personaggio Nintendo la macchina appena “messa in moto” colpisce per la peculiarità dei <b>movimenti</b> riprodotti dal pilota che <b>piega il busto dinamicamente</b> in curva riproducendo in modo realistico e divertente il tipico movimento che si assume alla guida di un kart quando si affronta una curva in velocità.</p>
      <figure>
        <img src="https://www.tomshw.it/images/images/2019/11/mario-kart-mach-8-luigi-62871.768x432.jpg"/>
      </figure>
      <p>Leggi anche: <a href="https://www.tomshw.it/culturapop/carrera-super-mario-odyssey-scooter-la-recensione/">Carrera Super Mario Odyssey Scooter: la recensione</a></p>
      <p>Dotata di <b>quattro ruote in materiale gommoso</b> di buona qualità la macchina restituisce il miglior feedback sulle superfici lisce quali pavimenti o asfalto ma riesce a funzionare anche in “off road” su terreno leggermente sabbioso o su un manto erboso non eccessivamente folto. Il prodotto utilizza un <b>telecomando a 2,4Ghz</b> che ne permette il controllo a decine e decine di metri di distanza. Adatto per un utenza dai sei anni in su permette sessioni di gioco sino a 20 minuti grazie ad una <b>discreta autonomia della batteria</b> presente nella scocca dell’auto e fornita in dotazione che richiede circa <b>50 minuti di ricarica</b> per tornare a pieno regime.</p>
      <figure>
        <img src="https://www.tomshw.it/images/images/2019/11/mario-kart-mach-8-luigi-62868.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/mario-kart-mach-8-luigi-62873.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62872.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62870.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62867.768x432.jpg"/>
        </figure>
      </slideshow>
      <h3>La prova su strada</h3>
      <p>Una volta aperta la scatola di “Mario Kart Mach 8 Luigi” è sufficiente munirsi di un <b>cacciavite</b> a stella per aprire auto e telecomando ed inserire negli<b> appositi alloggi</b> le batterie necessarie al funzionamento. Per il telecomando sono sufficienti due batterie AA fornite a corredo (brandizzate Carrera) mentre per la macchina si dovrà utilizzare la batteria ricaricabile dedicata sempre inclusa nella confezione del prodotto. La manovrabilità del tutto risulta intuitiva ed agevole.</p>
      <figure>
        <iframe src="https://www.youtube.com/embed/jW721XrA_GA" width="500" height="281" data-service="Youtube" scrolling="no"/>
      </figure>
      <p>Il <b>telecomando è munito di due leve</b> che permettono di impostare il senso di marcia (avanti/indietro) e da quale lato far curvare la macchina (destra/sinistra). <b>Non è possibile selezionare la velocità</b> di andatura ma unicamente “dare gas”; per più tempo si terrà accelerata la leva del moto più veloce la macchina andrà raggiungendo la velocità di punta in pochi secondi. La velocità massima di 9Km/h risulta <b>adatta</b> alla tipologia di prodotto che deve essere pensato come appartenente alla <b>categoria “giocattolo”</b> e quindi utilizzabile senza problemi o frustrazioni da un pubblico anche molto giovane. Una velocità di punta sotto i 10Km/h tutela e garantisce poi anche il mobilio di casa, luogo dove sicuramente verrà utilizzata e dove andrà ad impattare “senza pietà” contro armadi, sedie e tavoli.</p>
      <p>Sia nella gestione del moto rettilineo sia in quello di retromarcia e curve non abbiamo rilevato problemi di sorta; il prodotto “sfreccia” dritto verso l’orizzonte con <b>grande soddisfazione</b> del pilota. Per poter gestire al meglio il setup della macchina e correggere eventuali problemi di “convergenza” segnaliamo la presenza nella parte inferiore della macchina di un utile sistema di correzione dell’assetto delle ruote che permette di impostare al meglio il funzionamento del modello. Le <b>curve eseguibili dalla macchina sono di ampio raggio</b> e su una pavimentazione particolarmente liscia possono dare anche “grandi soddisfazioni” permettendo piccole e grandi derapate girando all’improvviso la leva della direzione delle ruote mentre si prende velocità. L’esperienza di uso sicuramente da il meglio di se nel caso si possano approntare delle <b>gare</b> con il modello gemello dedicato al personaggio di Mario Bros, in caso di competizione con altri modelli telecomandati non si sono registrati problemi o danneggiamenti da eventuali (volute o meno) collisioni “tipiche” di una corsa sui kart che si rispetti!</p>
      <figure>
        <img src="https://www.tomshw.it/images/images/2019/11/mario-kart-mach-8-luigi-62874.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/mario-kart-mach-8-luigi-62857.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62856.768x432.jpg"/>
        </figure>
      </slideshow>
      <p>Segnaliamo che la <b>batteria ricaricabile</b> fornita in dotazione per alimentare la macchina, ed il cui utilizzo è obbligatorio per far funzionare il prodotto, <b>richiede un carica batterie dedicato</b> incluso nella confezione e deve essere rimossa dal suo alloggiamento ogni volta mediante l’utilizzo di un cacciavite (per sganciare lo sportellino di sicurezza a “prova di bambino”) e scollegata da un a<b>pposito connettore</b> facendo una certa forza e pressione. Essendo i cavi di alimentazione della batteria <b>saldati alla stessa</b> a lungo andare non è improbabile si possano creare dei malfunzionamenti o dei problemi, sicuramente la rimozione e l’inserimento della batteria è una operazione che consigliamo di far compiere ad un adulto per evitare che un semplice strattone possa scollegare qualche cavo e rendere inutilizzabile il prodotto.</p>
      <h3>La confezione</h3>
      <p>“Mario Kart Mach 8 Luigi” è contenuto in una <b>bella confezione</b> che riporta sullo sfondo un bel diorama a tema “pista da corsa” che ben presenta Luigi sul suo kart ed attira l’occhio dell’acquirente. Tutto è ben disposto e legato andando a minimizzare gli eventuali problemi di trasporto. All’interno<b> sono presenti tutti gli elementi necessari</b> per poter utilizzare immediatamente la moto una vota rimossa dalla scatola. Ottimo il sistema di <b>rimozione</b> dei vari elementi di sicurezza che non richiede l’utilizzo di forbici ma bastano semplici torsioni delle viti in plastica presenti per rimuovere i vari elementi. Ricordatevi solo di munirvi di un cacciavite a stella per poter inserire le batterie nei vari alloggi una volta aperta la confezione. Se siete dei “maniaci” dell’ordine e volete mettere in mostra il prodotto dopo il suo utilizzo è possibile riutilizzare la parte interna della scatola con il diorama in cartone per riporre ed esporre il kart.</p>
      <h3>Materiali</h3>
      <p>Tutti gli elementi di “Mario Kart Mach 8 Luigi” sono costruiti in plastica e gomma. I materiali usati sono di buona <b>qualità</b> sia per quanto riguarda la vettura sia per il telecomando anche se quest’ultimo risulta particolarmente leggero e restituisce un feedback di “fragilità”. Dopo quasi un mese <b>di utilizzo</b> da parte sia di adulti che di bambini e relative cadute più o meno accidentali dei vari componenti possiamo sicuramente affermare che il prodotto <b>può superare indenne la prova del tempo e dell’utilizzo</b>. Rimarchiamo solamente di prestare particolare attenzione al caricabatterie proprietario fornito a corredo e ad estrarre con cautela la pila inserita all’interno della struttura in quanto la perdita del primo o lo scollamento dei cavi saldati alla seconda potrebbero richiedere l’acquisto di elementi in sostituzione per poter continuare ad utilizzare il prodotto (prodotti venduti direttamente sul sito di Carrera)</p>
      <figure>
        <img src="https://www.tomshw.it/images/images/2019/11/mario-kart-mach-8-luigi-62859.768x432.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/11/mario-kart-mach-8-luigi-62864.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62862.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62861.768x432.jpg"/>
        </figure>
        <figure>
          <img src="https://www.tomshw.it/images/images/2019/11/mario-kart-mach-8-luigi-62860.768x432.jpg"/>
        </figure>
      </slideshow>
      <h3>Prodotto adatto a..</h3>
      <p>“Mario Kart Mach 8 Luigi”sicuramente è<b> consigliato sia agli amanti del personaggio di Mario e Luigi </b>di Nintendo sia agli amanti dei mezzi telecomandati. Il prodotto dà il meglio di se se messo in competizione con il modello gemello dedicato a Mario; mettere in pista i due kart e vederli gareggiare fra loro è davvero divertente. Il <b>movimento dei personaggi</b> durante le curve è poi davvero ben realizzato ed aiuta il “pilota” ad immergersi ulteriormente nella corsa.  La macchina ha una buona guidabilità e può risultare un <b>regalo azzeccato</b> sia per bambini sia per adulti appassionati al brand. Non si tratta ovviamente di un prodotto dalle prestazioni “pro” ma di un <b>giocattolo di qualità</b> adatto al suo scopo che si è rivelato funzionale sia su terreni lisci che leggermente sconnessi. L’età minima indicata sulla confezione di sei anni è da ritenersi veritiera, per bambini più piccoli può risultare difficile riuscire a comandare con soddisfazione la macchina.. per l’età massima invece nessun limite!</p>
      <h3>Conclusioni</h3>
      <p>Se amate Mario Bros, i kart e le macchine telecomandate allora questo <b>è sicuramente un prodotto adatto</b>. Gittata del telecomando, aderenza al personaggio Nintendo, buona autonomia delle batterie e materiali plastici di qualità sono i <b>punti di forza del prodotto</b>. Unica nota di “demerito” la dobbiamo assegnare alla batteria che alimenta la macchina che richiede sia un alimentatore specifico che la sua rimozione continua a fine carica.. operazione questa che comporta rischi di rottura della stessa Una soluzione con batteria interna rimovibile ma alloggia in modo fisso unita ad un semplice connettore micro USB avrebbe sicuramente risolto il problema ed avrebbe reso perfetto un prodotto sicuramente ottimo.</p>
    </article>
  </body>
</html>