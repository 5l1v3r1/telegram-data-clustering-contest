<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547309.html/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A8%DA%AF%D9%88%DB%8C%D8%AF-%D8%A8%D8%B1%D8%A7%DB%8C-%D8%A7%D8%B4%D8%AA%D8%BA%D8%A7%D9%84-%D9%88-%D8%AD%D9%84-%D9%85%D8%B4%DA%A9%D9%84%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%DA%86%D9%87-%DA%A9%D8%B1%D8%AF%D9%87-%D8%A7%D8%B3%D8%AA-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:32:00+00:00"/>
    <meta property="og:title" content="رئیس جمهور بگوید برای اشتغال و حل مشکلات اقتصادی چه کرده است؟"/>
    <meta property="og:description" content="کارشناس مسائل سیاسی گفت: بهتر نیست که آقای روحانی به جای فرافکنی بگویند در ایجاد اشتغال و حل مشکلات اقتصادی، برای ازدواج جوانان که یکی از دغدغه های اصلی جامعه امروز است و برای رشد علمی و کاهش نرخ تورم و بسیاری از این موارد چه کردند؟"/>
  </head>
  <body>
    <article>
      <h1>رئیس جمهور بگوید برای اشتغال و حل مشکلات اقتصادی چه کرده است؟</h1>
      <h2>از سوی کارشناس مسائل سیاسی مطرح شد؛</h2>
      <address>
        <time datetime="2019-11-14T14:32:00+00:00">14 Nov 2019, 14:32</time>
      </address>
      <p>کارشناس مسائل سیاسی گفت: بهتر نیست که آقای روحانی به جای فرافکنی بگویند در ایجاد اشتغال و حل مشکلات اقتصادی، برای ازدواج جوانان که یکی از دغدغه های اصلی جامعه امروز است و برای رشد علمی و کاهش نرخ تورم و بسیاری از این موارد چه کردند؟</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمید باقری در گفت و گو با خبرنگار <a href="https://sahebnews.ir/">صاحب نیوز</a> در خصوص صحبت های اخیر رئیس جمهور برای مبارزه با فساد اظهار کرد: برخی انسان ها که پاسخ منطقی و محکمی ندارند و حتی در آن موضوع مشکلاتی دارند، معمولاً فرافکنی می کنند.</p>
      <p>کارشناس مسائل سیاسی گفت: آقای روحانی اگر به این پرونده ها که نام می برند دسترسی و اطلاع دارند بهتر است که آن ها را در اختیار قوه قضائیه دهند تا این قوه با قاطعیت و به دور از جناح با  برخورد کند.</p>
      <p>باقری بیان کرد: زمانی که دستگاه های مسئول قرار بود با برادر رئیس جمهور برخورد کنند موضع گرفت و اعلام کرد که حسن فریدون خط قرمز من است و با توجه به این نکته باید این سؤال پرسید که با کدام منطق عقلانی از برخورد با فساد در بین مردم صحبت می کنند.</p>
      <p>وی با توضیح اینکه دشمنان برای تخریب این نظامی که هزاران هزار جوان در آن شهید شدند، از صحبت های رئیس جهور استفاده می کنند، خطاب به وی تصریح کرد: آقای روحانی فکر نمی کنید که امروز فضای انتخاباتی سال های 92 و 96 نیست و شما امروز رئیس جمهور و سکان دار کشور هستید.</p>
      <p>این کارشناس مسائل سیاسی اضافه کرد: بهتر نیست که آقای روحانی به جای فرافکنی بگویند در ایجاد اشتغال و حل مشکلات اقتصادی که وعده های انتخاباتی، برای ازدواج جوانان که یکی از دغدغه های اصلی جامعه امروز است، برای رشد علمی و کاهش نرخ تورم و بسیاری از این موارد چه کردند؟</p>
      <p>وی در پایان با توضیح اینکه باید دید آقای رئیس جمهور آیا از وضع معیشتی مردم خبر دارند یا خیر، تأکید کرد: دهک های پایین جامعه، امروز با مدیریت این دولت با زحمت فراوان زندگی می کنند و دولت مردان باید این ها را پاسخ دهند.</p>
      <p>انتهای پیام/</p>
    </article>
  </body>
</html>