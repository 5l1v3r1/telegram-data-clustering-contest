<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547332.html/%D8%AF%D9%85%D8%A7%DB%8C-%D8%B2%D8%A7%D9%87%D8%AF%D8%A7%D9%86-%D8%A8%D9%87-%D9%85%D9%86%D9%81%DB%8C-3-%D8%AF%D8%B1%D8%AC%D9%87-%D8%B1%D8%B3%DB%8C%D8%AF--%D8%A7%D8%AD%D8%AA%D9%85%D8%A7%D9%84-%D9%88%D9%82%D9%88%D8%B9-%D8%A8%D8%A7%D8%B1%D8%B4-%D9%87%D8%A7%DB%8C-%D9%BE%D8%B1%D8%A7%DA%A9%D9%86%D8%AF%D9%87-%D8%AF%D8%B1-%D9%86%D9%88%D8%A7%D8%AD%DB%8C-%D8%AC%D9%86%D9%88%D8%A8%DB%8C-%D8%A7%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:33:00+00:00"/>
    <meta property="og:title" content="دمای زاهدان به منفی 3 درجه رسید/ احتمال وقوع بارش‌های پراکنده در نواحی جنوبی استان"/>
    <meta property="og:description" content="رئیس شبکه پایش هواشناسی سیستان و بلوچستان گفت: صبح امروز کمینه دمای هوای زاهدان برای نخستین بار در 8 ماه اخیر به 3 درجه سلسیوس زیر صفر رسید."/>
  </head>
  <body>
    <article>
      <h1>دمای زاهدان به منفی 3 درجه رسید/ احتمال وقوع بارش‌های پراکنده در نواحی جنوبی استان</h1>
      <h2>برای نخستین بار در 8 ماه اخیر؛</h2>
      <address>
        <time datetime="2019-11-14T14:33:00+00:00">14 Nov 2019, 14:33</time>
      </address>
      <p>رئیس شبکه پایش هواشناسی سیستان و بلوچستان گفت: صبح امروز کمینه دمای هوای زاهدان برای نخستین بار در 8 ماه اخیر به 3 درجه سلسیوس زیر صفر رسید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمود دیانتی در گفت و گو با <a href="http://asrehamoon.ir/">عصرهامون</a>، اظهار کرد: سرمای امروز در نتیجه تقویت جریانات شمالی و ریزش هوای سرد از عرض بالاتر روی داده است.<br/><br/>وی خاطرنشان کرد: دمای زابل نیز امروز به کمترین مقدار خود در 8 ماه اخیر رسید و برای نخستین بار در سال جاری به حدود 3.5 درجه سلسیوس رسید.<br/><br/>رئیس شبکه پایش هواشناسی سیستان و بلوچستان گفت: امروز در ارتفاعات مرزی جنوب شرق استان و شرق دریای عمان، بارش پراکنده، رعد و برق و وزش تندباد لحظه ای پیش بینی می شود.<br/><br/>دیانتی افزود: از روز شنبه، آسمان استان نیمه ابری تا تمام ابری خواهد بود و تا اواسط هفته آینده تغییر دمایی محسوسی نخواهیم داشت و سرمای هوا تداوم دارد.<br/><br/>وی ادامه داد: از اواخر وقت جمعه تا اوایل هفته آینده در شمال استان وزش باد متوسط و در نوار شرقی با شدت کمتر رخ خواهد داد.<br/><br/>رئیس شبکه پایش هواشناسی سیستان و بلوچستان در بخش دیگری به شرایط جوی جنوب استان اشاره کرد و گفت: امروز آسمان سواحل استان صاف تا کمی ابری است که در شرق دریای عمان احتمال رگبار پراکنده باران، رعد و برق، وزش تندباد موقتی وجود دارد.<br/><br/>انتهای پیام/</p>
    </article>
  </body>
</html>