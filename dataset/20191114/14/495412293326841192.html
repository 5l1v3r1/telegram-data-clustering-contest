<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/va-a-dormire-col-mal-di-testa-morta-nel-sonno-21enne-stroncata-da-meningite/1949285/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T14:19:18+00:00"/>
    <meta property="og:title" content="Va a dormire col mal di testa: morta nel sonno/ 21enne stroncata da meningite"/>
    <meta property="og:description" content="Va a dormire con il mal di testa, morta nel sonno. Una giovane ragazza 21enne, stroncata nella notte da una meningite fulminante"/>
  </head>
  <body>
    <article>
      <h1>Va a dormire col mal di testa: morta nel sonno/ 21enne stroncata da meningite</h1>
      <h2>Va a dormire con il mal di testa, morta nel sonno: tragica vicenda riguardante una 21enne, stroncata nella notte da una meningite fulminante. Il racconto di quanto accaduto</h2>
      <address><time datetime="2019-11-14T14:19:18+00:00">14 Nov 2019, 14:19</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Terribile tragedia avvenuta nel Regno Unito, dove una <b>21enne,</b> dopo essere andata a letto con un forte mal di testa, è stata ritrovata la mattina seguente <b>morta</b>. La notizia è riportata dall’edizione online de Il Fatto Quotidiano che a sua volta ha citato il tabloid britannico Sun, ed ha come protagonista, suo malgrado,<b> la 21enne Jessica Cain</b>, originaria di Gateshead. Ad ucciderla nel giro di qualche ora una <b><a href="https://www.ilsussidiario.net/news/nadia-toffa-parla-davide-parenti-supero-meningite-molestie-e-disturbi-alimentari/1931623/">meningite fulminante</a></b>. La ragazza era tornata a casa la sera prima di morire con un forte mal di testa, e per provare a farselo passare aveva preso del paracetamolo, come accade spesso e volentieri in quei casi. Peccato però che la mattina seguente, quando la madre Sheila è andata per svegliare la figlia, entrando nella sua stanza da letto,abbia trovata questa priva di vita, un cadavere. La madre ha immediatamente chiamato i soccorsi e nel contempo ha provato a rianimare la 21enne, ma a nulla sono valsi i vari tentativi, visto che la giovane era già morta da tempo.</p>
      <h4>MORTA NEL SONNO DOPO FORTE MAL DI TESTA, LA MAMMA “PENSAVAMO AD UN INFARTO”</h4>
      <p>“Abbiamo scoperto la causa della sua morte cinque giorni dopo – le parole della madre al Sun – quando abbiamo ricevuto una telefonata del coroner. Prima di allora non avevamo assolutamente idea di cosa fosse successo. Mi è passato di tutto per la mente. Ci chiedevamo se avesse avuto un’emorragia cerebrale o un infarto. Siamo rimasti scioccati quando<b> <a href="https://www.ilsussidiario.net/news/ameba-divora-cervello-bimba-10-anni-texas-la-piccola-morta-per-meningite-killer/1926860/">abbiamo scoperto che si trattava di meningite</a></b>. Non si poteva far nulla per salvarla. Nessuno di noi può credere che se ne sia andata”. Jessica studiava Art Therapy all’università del Derby con specializzazione in assistenza e cura ai malati di autismo, e viveva assieme alla mamma, al patrigno e alla cagnolina Lily. La sera prima di morire era tornata a casa molto stanca e provata: “Le ho detto di mettersi a letto – ha spiegato ancora la mamma – erano circa le 19 quando è andata a dormire, ma poi l’ho rivista anche più tardi. Mi ha detto che sarebbe andata dal dottore se non si fosse sentita meglio e poi ci siamo salutate. Nessuno poteva sospettare nulla. Il mal di testa è un disturbo abbastanza comune”.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/laurent-simons-a-9-anni-si-laurea-in-ingegneria-e-il-piu-giovane-della-storia/1949614/"/>
        <a href="https://www.ilsussidiario.net/news/torero-affonda-coltello-nella-testa-del-toro-video-choc-appello-peta-fermiamoli/1949533/"/>
        <a href="https://www.ilsussidiario.net/news/modella-23enne-partorisce-in-bagno-non-sapeva-di-essere-incinta/1949519/"/>
        <a href="https://www.ilsussidiario.net/news/hong-kong-il-piano-della-cina-per-infiltrare-le-universita-di-tutto-loccidente/1949303/"/>
        <a href="https://www.ilsussidiario.net/news/stregoneria-migliaia-di-minori-abusati-casi-in-aumento/1949204/"/>
        <a href="https://www.ilsussidiario.net/news/california-sparatoria-in-una-scuola-7-feriti-2-sono-gravi-e-caccia-allaggressore/1949409/"/>
      </related>
    </article>
  </body>
</html>