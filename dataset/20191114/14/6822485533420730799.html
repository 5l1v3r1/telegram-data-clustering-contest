<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823055.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T14:06:00+00:00"/>
    <meta property="og:title" content="ثبت‌نام تهرانی‌ها در طرح اقدام ملی مسکن از پایان آذر‌ آغاز می شود"/>
    <meta property="og:description" content="به گزارش فارس، امروز همایش سراسری انجمن خیرین راه و ترابری با ‌وزیر راه و شهرسازی و مدیر عامل انجمن خیرین راه و ترابری (‌محمدحسین میرشفیع‌) در وزارت راه وشهرسازی برگزار شد."/>
  </head>
  <body>
    <article>
      <h1>ثبت‌نام تهرانی‌ها در طرح اقدام ملی مسکن از پایان آذر‌ آغاز می شود</h1>
      <address>
        <time datetime="2019-11-14T14:06:00+00:00">14 Nov 2019, 14:06</time>
      </address>
      <p>وزیر راه و شهرسازی گفت: ثبت نام متقاضیان طرح اقدام ملی مسکن در استان تهران از پایان آذرماه آغاز می‌شود.</p>
      <p>به گزارش فارس، امروز همایش سراسری انجمن خیرین راه و ترابری با ‌وزیر راه و شهرسازی و مدیر عامل انجمن خیرین راه و ترابری (‌محمدحسین میرشفیع‌) در وزارت راه وشهرسازی برگزار شد.</p>
      <p>در حاشیه این مراسم وزیر راه و شهرسازی در جمع خبرنگاران اظهار داشت: ‌‌ثبت نام متقاضیان طرح اقدام ملی مسکن در 4 استان ‌سیستان و بلوچستان، قم، خراسان شمالی و خراسان جنوبی آغاز شده است.</p>
      <p>محمد اسلامی ادامه داد: ‌ثبت نام تهرانی‌ها در این طرح اقدام ملی از پایان آذرماه خواهد بود ضمن آنکه منطقه تهرانسر در استان تهران نیز در این سامانه لحاظ شده است.</p>
      <p>وی بیان کرد: از روز آغاز ثبت‌نام تاکنون‌ تعداد ۱۵ هزار نفر از استان‌های قم، خراسان‌شمالی و خراسان جنوبی‌ ثبت‌نام کرده‌اند.</p>
      <p>وزیر راه و شهرسازی با بیان اینکه تاکنون 230 هزار نفر از سامانه طرح اقدام ملی مسکن بازدید کرده‌اند، اضافه ‌کرد: در طرح اقدام ملی سامانه فقط ثبت‌نام کسانی انجام می‌شود که واجد شرایط باشند.</p>
      <p>وی یادآور شد: ظرفیت ثبت نام استان قم در دو ساعت اول تکمیل شد ضمن آنکه در حال آماده سازی اراضی هستیم تا دوباره در این استان با ایجاد ظرفیت، ثبت نام کنیم.</p>
      <p>وزیر راه و شهرسازی همچنین درباره اسلامی درباره ساخت مسکن ویژه کارکنان دولت اظهار کرد: این طرح از محل پس‌انداز اجرا می‌شود؛ موضوع‌ به دستور رئیس‌جمهور برای طراحی مدل اجرایی و تصویب در دولت، به سازمان برنامه و بودجه ‌‌ارسال شده است.</p>
      <p>اسلامی همچنین اظهار داشت: ساخت مسکن در پادگان (06‌ تهران) در قالب تفاهم وزارت راه و شهرسازی با وزارت دفاع و پشتیبانی نیروهای مسلح برای احداث  ۱۰۰ هزار واحد مسکونی ویژه نیروهای مسلح است.</p>
    </article>
  </body>
</html>