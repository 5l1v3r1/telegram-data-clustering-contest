<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152251-yuni-volynianky-uspishno-vystupyly-na-mizhnarodnomu-turniri-z-vilnoi-borotby-u-nimechchyni"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T14:51:00+00:00"/>
    <meta property="og:title" content="Юні волинянки успішно виступили на міжнародному турнірі з вільної боротьби у Німеччині"/>
    <meta property="og:description" content="Ковельчанки Ольга та Анастасія Падошик успішно виступили на міжнародному турнірі з вільної боротьби у Берліні."/>
  </head>
  <body>
    <article>
      <h1>Юні волинянки успішно виступили на міжнародному турнірі з вільної боротьби у Німеччині</h1>
      <address>
        <time datetime="2019-11-14T14:51:00+00:00">14 Nov 2019, 14:51</time>
      </address>
      <p>Ковельчанки<b> Ольга</b> та <b>Анастасія Падошик</b> успішно виступили на міжнародному турнірі з вільної боротьби у Берліні.<br/><br/>Понад 330 учасниць з 23 країн світу взяли участь у міжнародному турнірі з вільної боротьби серед дівчат у Берліні (Німеччина). У складі української збірної, яка зайняла І командне місце, виступали ковельчанки – вихованки ДЮСШ №1 Ольга та Анастасія Падошик, - інформує сайт Ковельради.<br/><br/>Ольга боролась у віковій групі до 17 років. Провела шість поєдинків. Виграла у представниць Латвії, Німеччини, Швеції, США. На жаль, у напруженій боротьбі за вихід до фіналу за балами поступилась призерці минулорічного чемпіонату Європи – спортсменці з Берліна. Впевнено здолавши хорватку, ковельчанка здобула бронзову нагороду.<br/><br/>Анастасія виступала у категорії юніори (до 21 року). Успішно завершила поєдинки з борчинями зі Швеції та Хорватії. У підсумку волинянка посіла п’яте місце.<br/><br/>Готували ковельських спортсменок до змагань тренери Олег Стус та Ігор Падошик.</p>
    </article>
  </body>
</html>