<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/ukraine/u-nimechchini-spiymali-zlochinciv-yaki-zaymalisya-nelegalnim-pracevlashtuvannyam-ukrayinciv-380298"/>
    <meta property="og:site_name" content="Погляд"/>
    <meta property="article:published_time" content="2019-11-14T14:35:00+00:00"/>
    <meta property="og:title" content="У Німеччині спіймали злочинців, які нелегально працевлаштовували українців"/>
    <meta property="og:description" content="У Німеччині поліція викрила організоване злочинне угруповання, що займалося нелегальним працевлаштуванням українців."/>
  </head>
  <body>
    <article>
      <h1>У Німеччині спіймали злочинців, які нелегально працевлаштовували українців</h1>
      <h2>Правоохоронці провели спецоперацію з нейтралізації цієї злочинної мережі</h2>
      <address>
        <time datetime="2019-11-14T14:35:00+00:00">14 Nov 2019, 14:35</time>
      </address>
      <p>У Німеччині поліція викрила організоване злочинне угруповання, що займалося нелегальним працевлаштуванням українців.</p>
      <p>За даними речника поліції в Ганновері, 13 листопада правоохоронці провели спецоперацію з нейтралізації цієї злочинної мережі в шістьох федеральних землях, повідомляє Deutsche Welle.</p>
      <p>За даними поліції, група злочинців залучала до Німеччини працівників зі Східної Європи, переважно з України, які приїздили до країни начебто з туристичною метою, але потім залишалися в ФРН і працювали, хоч за законом не мали на це права.</p>
      <p>Зловмисники видавали їм фальшиві документи та посвідчення для реєстрації в місцевих органах влади, в соціальних та страхових службах. Крім того, злочинне угруповання мало власне агентство, яке допомагало українцям нелегально працевлаштуватися, а також надавало підтримку з пошуком житла поблизу місць роботи.</p>
      <p>Даних про залучення українських громадян до проституції немає, додали в поліції.</p>
      <p>У рейді брали участь 510 співробітників федеральної поліції, йдеться в заяві речника, яку наводить агенція новин dpa.</p>
      <p>Як повідомляє NDR, серед затриманих - 52-річний чоловік, який вважається одним із керівників злочинного угруповання. Слідчі досі намагаються визначити справжню кількість учасників угруповання.</p>
      <footer>Джерело: <a href="https://www.unian.ua/">УНІАН</a></footer>
      <related>
        <h4>Схожі записи</h4>
        <a href="https://pogliad.ua/news/ukraine/u-polschi-zatrimali-26-ukrayinciv-yaki-pracyuvali-v-pidpilnomu-cehu-377298"/>
        <a href="https://pogliad.ua/news/ukraine/chehiya-vdvichi-zbilshila-kvotu-dlya-pracevlashtuvannya-ukrayinciv-376481"/>
        <a href="https://pogliad.ua/news/ukraine/rinok-praci-polschi-zaradi-nimechchini-mozhut-pokinuti-500-tisyach-ukrayinciv-365223"/>
        <a href="https://pogliad.ua/news/ukraine/platyat-ne-bilshe-anizh-v-ukrayini-chutki-pro-ukrayinskih-zarobitchan-363478"/>
      </related>
    </article>
  </body>
</html>