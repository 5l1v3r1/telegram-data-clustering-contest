<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547330.html/%D8%A8%D8%B1%D9%81--%D8%A8%D8%A7%D8%B1%D8%A7%D9%86-%D9%88-%DB%8C%D8%AE-%D8%B2%D8%AF%DA%AF%DB%8C-%D8%A7%D8%B2-%D8%B4%D9%86%D8%A8%D9%87-%D9%85%D9%87%D9%85%D8%A7%D9%86-%D8%A7%D8%B3%D8%AA%D8%A7%D9%86-%D8%A7%D8%B5%D9%81%D9%87%D8%A7%D9%86-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:07:00+00:00"/>
    <meta property="og:title" content="برف، باران و یخ زدگی از شنبه مهمان استان اصفهان می شود"/>
    <meta property="og:description" content="سامانه بارشی سردی از اواخر وقت روز جمعه 24 آبان از نیمه شمالی استان فعالیت خود را آغاز و در روزهای شنبه تا دوشنبه ضمن تقویت، اکثر مناطق استان را تحت تأثیر قرار می دهد."/>
  </head>
  <body>
    <article>
      <h1>برف، باران و یخ زدگی از شنبه مهمان استان اصفهان می شود</h1>
      <h2>آخرین وضعیت جوی:</h2>
      <address>
        <time datetime="2019-11-14T14:07:00+00:00">14 Nov 2019, 14:07</time>
      </address>
      <p>سامانه بارشی سردی از اواخر وقت روز جمعه 24 آبان از نیمه شمالی استان فعالیت خود را آغاز و در روزهای شنبه تا دوشنبه ضمن تقویت، اکثر مناطق استان را تحت تأثیر قرار می دهد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> و به نقل از <a href="http://sahebnews.ir/">صاحب نیوز</a>؛ بررسی نقشه‌های هواشناسی بیانگر استقرار جوی پایدار در دو روز آینده روی استان است، بر این اساس وضعیت جوی در اکثر مناطق استان صاف تا کمی ابری گاهی وزش باد پیش‌بینی می‌شود؛ در مناطق مرکزی و شمالی استان به دلیل پایداری جو شرایط برای غبار و کاهش دید و کیفیت هوا مهیاست.</p>
      <p>از اوایل هفته آینده با نفوذ یک سامانه ناپایدار سرد شاهد ناپایداری های به صورت برف و باران به ویژه در مناطق غربی و جنوبی استان خواهیم بود بر این اساس اداره هواشناسی استان اطلاعیه ای را صادر کرد: «سامانه بارشی سردی از اواخر وقت روز جمعه 24 آبان از نیمه شمالی استان فعالیت خود را آغاز و در روزهای شنبه تا دوشنبه ضمن تقویت، اکثر مناطق استان را تحت تأثیر قرار خواهد داد. فعالیت این سامانه به شکل بارش برف و باران، گاهی همراه با کاهش دید افقی و مه آلودگی خواهد بود و شدت آن در روز یکشنبه تا اواسط روز دوشنبه انتظار می‌رود، همچنین کاهش محسوس دما بین شش تا 10 درجه و یخ‌زدگی در سطح استان به ویژه در نیمه شمالی پیش بینی می شود.»</p>
      <p>انتهای پیام/</p>
    </article>
  </body>
</html>