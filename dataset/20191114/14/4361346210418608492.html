<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ennek-a-fickonak-elmentek-otthonrol-azt-allitja-hogy-a-marson-szuletett-es-az-egesz-naprendszerben-van-wifi-video/186574"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T14:30:00+00:00"/>
    <meta property="og:title" content="Ennek a fickónak elmentek otthonról: azt állítja, hogy a Marson született, és az egész Naprendszerben van wifi - videó"/>
    <meta property="og:description" content="BorsOnline"/>
  </head>
  <body>
    <article>
      <h1>Ennek a fickónak elmentek otthonról: azt állítja, hogy a Marson született, és az egész Naprendszerben van wifi - videó</h1>
      <address><time datetime="2019-11-14T14:30:00+00:00">14 Nov 2019, 14:30</time> by <a rel="author">Bors</a></address>
      <p>Bizarr dolgokat állít magáról egy Adam Lawrence nevű férfi a kifejezetten ehhez hasonló furcsaságokkal foglalkozó Apex TV videójában. Elmondása szerint ugyanis nem csak hogy a jövőből érkezett (egész pontosan 4040-et hagyta ott 2019 kedvéért), de ráadásul nem is a Földön, hanem a Marson született.</p>
      <p>Adam elmondása szerint a jövőben egyébként a Merkúr, a Vénusz és a Plútó is lakott lesz, emellett számos bolygó holdja, ráadásul a Földről mindössze öt nap utazással eljuthatunk a Plútóra, méghozzá nem is túl sok pénzért. Régebben drágább volt az űrutazás, de ma már jóval olcsóbb - magyarázza a magát jövőből érkezőnek kiadó vagy képzelő férfi, aki - csak hogy még egy lapáttal rátegyen az eleve brutálisan meredek történetre - azt is kifejtette: egyébként az egész Naprendszerben van már wifi az ő idejében, így bárhol könnyedén lehet netezni.</p>
      <figure>
        <iframe src="https://www.youtube.com/embed/dJhqxHT2kjw" width="650" height="360" data-service="Youtube" scrolling="no"/>
      </figure>
      <p>Az időutazós vallomásokat és egyéb bizarr elméleteket gyűjtő Apex TV YouTube-csatornájának egyébként jelenleg 1,15 millió feliratkozója van, ami igencsak soknak mondható ahhoz képest, hogy Kim Kardashian videós oldalára 1,5 millióan iratkoztak fel, de a pop királynője, Madonna is csak háromszor annyit (3,44 millió) YouTube-követőt tudott összegyűjteni. Úgy tűnik, sokkal többen kíváncsiak a hihetetlenség határát nem csak súroló, hanem azt bőven átlépő történetekre...</p>
    </article>
  </body>
</html>