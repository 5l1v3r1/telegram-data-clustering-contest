<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/karabineri-proverikha-konteyner-s-banani-i-onemyakha-ot-nakhodkata_news709288.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T14:30:00+00:00"/>
    <meta property="og:title" content="Карабинери провериха контейнер с банани и онемяха от находката"/>
    <meta property="og:description" content="Полицията в Южна Италия е конфискувала над тон кокаин"/>
  </head>
  <body>
    <article>
      <h1>Карабинери провериха контейнер с банани и онемяха от находката</h1>
      <h2>Полицията в Южна Италия е конфискувала над тон кокаин</h2>
      <address>
        <time datetime="2019-11-14T14:30:00+00:00">14 Nov 2019, 14:30</time>
      </address>
      <p>https://blitz.bg/svyat/karabineri-proverikha-konteyner-s-banani-i-onemyakha-ot-nakhodkata_news709288.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573734005-tsfff.jpg"/>
      </figure>
      <p><b>Полицията в Южна Италия е конфискувала над тон кокаин, скрит в хладилен контейнер, пътуващ за Германия, използван за транспортиране на банани, съобщи агенция АНСА. </b><br/><br/>Наркотиците с улична стойност около 275 милиона долара били разпределени в 144 пакета, скрити в контейнер от Южна Америка. Според документите за превоз дестинацията на контейнера е била Германия.</p>
      <p>Наркотиците са иззети от карабинерите, подпомагани от митническата агенция и Интерпол, в пристанището на Джоя Тауро в Калабрия. Наркотиците са открити, след като няколко от контейнерите, транспортирани на един и същ кораб от Южна Америка, са били сканирани от митниците, съобщиха от полицията.</p>
      <p>Междувременно френските власти затвориха плажовете в югозападна Франция, тъй като на атлантическият бряг вълните продължават мистериозно да изхвърлят пакети с кокаин като повече от 1000 килограма са открити от средата на октомври.</p>
      <p>Пакетите вече се появяват и по-далеч на север - 5-килограмов пакет се появи в Камарет-сюр-Мер на запад в Бретан във вторник, заяви прокурорът на Рен Филип Астрюк.</p>
      <p>"Това е един и същ товар", каза Астрюк и добави, че все още ще ги намират. "Всеки отлив носи партида. Те все още са доста значителни, като около 100 килограма пристигат всеки ден по цялото крайбрежие. Митническите служители също намират някои от пакетите в морето ", добави още той.</p>
    </article>
  </body>
</html>