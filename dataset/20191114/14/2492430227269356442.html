<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188521/Ook-Franciscus-Gasthuis-en-Vlietland-Ziekenhuis-rookvrij"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T14:22:30+00:00"/>
    <meta property="og:title" content="Ook Franciscus Gasthuis en Vlietland Ziekenhuis rookvrij"/>
    <meta property="og:description" content="Bij het Franciscus Gasthuis en het Vlietland Ziekenhuis mag per 1 januari niet meer worden gerookt. Ook buiten op het terrein van de ziekenhuizen in Rotterdam en Schiedam mag geen sigaret meer worden opgestoken."/>
  </head>
  <body>
    <article>
      <h1>Ook Franciscus Gasthuis en Vlietland Ziekenhuis rookvrij</h1>
      <address>
        <time datetime="2019-11-14T14:22:30+00:00">14 Nov 2019, 14:22</time>
      </address>
      <h4>Bij het Franciscus Gasthuis en het Vlietland Ziekenhuis mag per 1 januari niet meer worden gerookt. Ook buiten op het terrein van de ziekenhuizen in Rotterdam en Schiedam mag geen sigaret meer worden opgestoken.</h4>
      <p>Longarts Hans in 't Veen en kinderlongarts Ismé de Kleer hebben samen met drie kinderen van de Franciscus Kinderraad de eerste campagne-uiting op een van de huidige rookhokjes van het ziekenhuis geplakt.</p>
      <p>De komende periode worden patiënten en bezoekers van het ziekenhuis op meerdere manieren gewezen op het feit dat het ziekenhuis rookvrij wordt en dat de rookhokjes daarom gaan verdwijnen. Dat geldt ook voor de asbakken bij de ziekenhuizen.</p>
      <p>Eerder werden ook het Albert Schweitzer Ziekenhuis (Dordrecht), het Erasmus MC (Rotterdam), het Maasstad en het IJsselland ziekenhuis in Capelle aan de IJssel al compleet rookvrij.</p>
    </article>
  </body>
</html>