<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150533/"/>
    <meta property="og:site_name" content="AgroNews"/>
    <meta property="article:published_time" content="2019-11-14T14:54:00+00:00"/>
    <meta property="og:title" content="На Миколаївщині прокуратура повернула у власність громади землю вартістю 3 млн грн"/>
    <meta property="og:description" content="В п’ятницю, 8 листопада 2019 року, Вознесенський міськрайонний суд задовольнив позов Вознесенської місцевої прокуратури про визнання недійсними свідоцтв про право на спадщину за законом та повернення державі земельних ділянок загальною площею 56 га вартістю понад 3 млн. грн.. Про це повідомляє..."/>
  </head>
  <body>
    <article>
      <h1>На Миколаївщині прокуратура повернула у власність громади землю вартістю 3 млн грн</h1>
      <address><time datetime="2019-11-14T14:54:00+00:00">14 Nov 2019, 14:54</time> by <a rel="author">agronews.uaode/author</a></address>
      <p>
        <b>В п’ятницю, 8 листопада 2019 року, Вознесенський міськрайонний суд задовольнив позов Вознесенської місцевої прокуратури про визнання недійсними свідоцтв про право на спадщину за законом та повернення державі земельних ділянок загальною площею 56 га вартістю понад 3 млн. грн.. Про це повідомляє прес-служба Миколаївської обласної прокуратури на сторінці в Facebook.</b>
      </p>
      <p>Зокрема встановлено, що земельні ділянки державної форми власності розташовані в межах території Олександрівської об’єднаної територіальної громади Вознесенського району надані фізичній особі на підставі актів на право постійного користування. У зв’язку з тим, що особа померла, відповідно до положень чинного законодавства, право користування землею припинилось. Однак, незважаючи на це, родичі померлого продовжили використання зазначених ділянок.</p>
      <p>Вказане стало підставою для вжиття місцевою прокуратурою заходів представницького характеру шляхом подання до суду позову, який задоволено в повному обсязі.</p>
    </article>
  </body>
</html>