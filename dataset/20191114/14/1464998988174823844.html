<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/nariamn-slams-conflicts-at-sabarimala"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-14T14:45:00+00:00"/>
    <meta property="og:title" content="ശബരിമല യുവതി പ്രവേശത്തിന്റെ പേരിലെ പ്രക്ഷോഭങ്ങളെ വിമര്‍ശിച്ച് ജസ്റ്റിസ് ജ.നരിമാന്‍"/>
    <meta property="og:description" content="ന്യൂഡൽഹി : കഴിഞ്ഞ മണ്ഡലകാലത്തെ ശബരിമലയിലെ യുവതി പ്രവേശത്തിന്റെ പേരിലെ പ്രക്ഷോഭങ്ങളെ വിമര്‍ശിച്ച് ജസ്റ്റിസ് ജ.നരിമാന്‍. ചീഫ് ജസ്റ്റിസ് രഞ്ജൻ ഗോഗോയ് പുറപ്പെടുവിച്ച ഭൂരിപക്ഷ വിധിയോട് ജസ്റ്റിസുമാരായ ഇന്ദു മൽഹോത്രയും എ.എൻ ഖാൻവിൽക്കറും യോജിച്ചപ്പോൾ..."/>
  </head>
  <body>
    <article>
      <h1>ശബരിമല യുവതി പ്രവേശത്തിന്റെ പേരിലെ പ്രക്ഷോഭങ്ങളെ വിമര്‍ശിച്ച് ജസ്റ്റിസ് ജ.നരിമാന്‍</h1>
      <address><time datetime="2019-11-14T14:45:00+00:00">14 Nov 2019, 14:45</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി : കഴിഞ്ഞ മണ്ഡലകാലത്തെ ശബരിമലയിലെ യുവതി പ്രവേശത്തിന്റെ പേരിലെ പ്രക്ഷോഭങ്ങളെ വിമര്‍ശിച്ച് ജസ്റ്റിസ് ജ.നരിമാന്‍. ചീഫ് ജസ്റ്റിസ് രഞ്ജൻ ഗോഗോയ് പുറപ്പെടുവിച്ച ഭൂരിപക്ഷ വിധിയോട് ജസ്റ്റിസുമാരായ ഇന്ദു മൽഹോത്രയും എ.എൻ ഖാൻവിൽക്കറും യോജിച്ചപ്പോൾ ജസ്റ്റിസുമാരയ ആർ.എഫ്‌ നരിമാനും ഡി.വൈ ചന്ദ്രചൂഢും വിയോജിച്ചിരുന്നു. </p>
      <p>ശബരിമലയിലെ യുവതി പ്രവേശന വിലക്കും മറ്റ് മതങ്ങളിലെ പ്രശ്നങ്ങളും ബന്ധിപ്പിക്കേണ്ടെന്ന് ജസ്റ്റിസ് ആർ.എഫ്‌ നരിമാൻ എഴുതിയ വിയോജന വിധിയിൽ പറയുന്നു. മറ്റ് മതങ്ങളിലെ പ്രശ്നങ്ങൾ പുതിയ ഭരണഘടനാ ബെഞ്ചുകൾ പരിശോധിക്കട്ടെ. ശാരീരികമായ പ്രത്യേകതകൾ ചൂണ്ടിക്കാട്ടി സ്ത്രീകളെ വിലക്കുന്ന ശബരിമലയിലെ ആചാരം മാത്രമാണ് ഈ കോടതി പരിശോധിച്ചത് എന്നും വിയോജന വിധി ചൂണ്ടിക്കാട്ടുന്നു.</p>
      <p>യുവതി പ്രവേശന വിധിക്കെതിരെ പ്രതിഷേധങ്ങള്‍ക്കെതിരെ രൂക്ഷ വിമർശനങ്ങൾ ആണ് ജസ്റ്റിസ് നരിമാൻ വിയോജന വിധിയിൽ ഉയർത്തുന്നത്. സുപ്രീംകോടതി ഒരു വിധി പുറപ്പെടുവിച്ചാൽ എല്ലാവർക്കും ബാധകം ആണ്. കോടതി വിധികളെ  അട്ടിമറിക്കാൻ ഉള്ള സംഘടിത ശ്രമങ്ങളെ ശക്തമായി നേരിടണം എന്നും വിധിയിൽ പറയുന്നു. </p>
    </article>
  </body>
</html>