<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152248-9-richnyj-hlopchyk-z-niderlandiv-stane-najmolodshym-vypusknykom-universytetu-u-sviti"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T14:29:00+00:00"/>
    <meta property="og:title" content="9-річний хлопчик з Нідерландів стане наймолодшим випускником університету у світі"/>
    <meta property="og:description" content="9-річний Лоран Сімонс з Нідерландів в кінці цього року закінчить електротехнічний факультет Технічного університету Ейндховена."/>
  </head>
  <body>
    <article>
      <h1>9-річний хлопчик з Нідерландів стане наймолодшим випускником університету у світі</h1>
      <address>
        <time datetime="2019-11-14T14:29:00+00:00">14 Nov 2019, 14:29</time>
      </address>
      <p>Дев’ятирічний <b>Лоран Сімонс</b> з Нідерландів в кінці цього року закінчить електротехнічний факультет Технічного університету Ейндховена і стане наймолодшим випускником університету в світі.<br/><br/>Про це пише <a href="https://tsn.ua/svit/dev-yatirichniy-vunderkind-z-niderlandiv-stane-naymolodshim-vipusknikom-universitetu-v-sviti-1443279.html?fbclid=IwAR14M88yOdidwu0HybavMJDIKVO8bXWkmQbC2eQTSIbhOvaXpDn-5q9caWE">ТСН</a>, посилаючись на Telegraph. <br/><br/>IQ Лорана щонайменше 145 балів, а також він має фотографічну пам'ять. Він наполовину бельгієць, наполовину нідерландець, і зараз мешкає в Амстердамі.<br/><br/>Шестирічну програму середньої та старшої школи він освоїв лише за пів року. Програму університету він опанує за дев’ять місяців, адже навчання в ньому він розпочав у березні цього року.<br/><br/>2018-го у віці 8 років він отримав атестат про повну загальну середню освіту та вступив на факультет електротехніки.<br/><br/>Як каже сам Лоран, його улюблена дисципліна – математика, оскільки вона дуже широка – в ній є і статистика, і геометрія, і алгебра. У вільний час хлопчик полюбляє грати у Fortnite та Minecraft.<br/><br/>Він мріє стати кардіохірургом або астронавтом. Наразі Лоран хоче продовжити навчання у Каліфорнії – пояснює це тим, що в місцевості "гарна погода". Втім батько маленького генія вважає, що дитину можуть переманити до Оксфордського університету.</p>
    </article>
  </body>
</html>