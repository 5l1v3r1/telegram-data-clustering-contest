<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/netflix-the-crown-senza-abbonamento/"/>
    <meta property="og:site_name" content="Il Post"/>
    <meta property="article:published_time" content="2019-11-14T14:13:55+00:00"/>
    <meta property="og:title" content="La prima puntata della terza stagione della serie Netflix “The Crown” sarà disponibile anche per i non abbonati"/>
    <meta property="og:description" content="La prima puntata della terza stagione della serie Netflix The Crown, che sarà disponibile dal 17 novembre, potrà essere vista da chiunque anche senza abbonamento. Lo ha comunicato Netflix, spiegando che la prima puntata della terza stagione sarà disponibile per tutti a partire dal 18 novembre e che lo resterà per 28"/>
  </head>
  <body>
    <article>
      <h1>La prima puntata della terza stagione della serie Netflix “The Crown” sarà disponibile anche per i non abbonati</h1>
      <address>
        <time datetime="2019-11-14T14:13:55+00:00">14 Nov 2019, 14:13</time>
      </address>
      <p>La prima puntata della terza stagione della serie Netflix <i>The Crown</i>, che sarà disponibile dal 17 novembre, potrà essere vista da chiunque anche senza abbonamento. Lo ha comunicato Netflix, spiegando che la prima puntata della terza stagione sarà disponibile per tutti a partire dal 18 novembre e che lo resterà per 28 giorni. L’iniziativa, ipoteticamente replicabile in futuro anche con altre serie, secondo gli esperti è stata pensata per rispondere al lancio di diversi servizi concorrenti (per esempio <a href="https://www.ilpost.it/2019/11/12/disney-streaming-problemi-primo-giorno/">Disney+</a>). In questo caso Netflix spiega che l’iniziativa riguarderà Italia, Irlanda e Regno Unito.</p>
      <p><i>The Crown</i> è una serie che racconta la vita della regina Elisabetta II: nelle prime due stagioni era stata interpretata da Claire Foy, nella terza sarà interpretata da Olivia Colman.</p>
      <figure>
        <iframe src="https://www.youtube.com/embed/C2MoNlDmHmE" width="675" height="380" data-service="Youtube" scrolling="no"/>
      </figure>
    </article>
  </body>
</html>