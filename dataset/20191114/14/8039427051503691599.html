<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954809"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T14:25:41+00:00"/>
    <meta property="og:title" content="ఈ చెట్టును తాకితే వ్యాధులు మాయం..!?"/>
    <meta property="og:description" content="ADVT"/>
  </head>
  <body>
    <article>
      <h1>ఈ చెట్టును తాకితే వ్యాధులు మాయం..!?</h1>
      <address>
        <time datetime="2019-11-14T14:25:41+00:00">14 Nov 2019, 14:25</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>భోపాల్:</b> ఆసుపత్రుల్లో ఎన్ని డబ్బులు ఖర్చుపెట్టినా నయంకాని జబ్బులు కూడా ఓ చెట్టును తాకితే ఇట్టే తగ్గిపోతాయనే వార్త మధ్యప్రదేశ్‌లో ప్రస్తుతం హల్ చల్ చేస్తోంది. దీంతో సాత్పురా టైగర్ రిజర్వ్ ఫారెస్ట్‌‌కు రాష్ట్ర నలుమూలల నుంచి జనం పోటెత్తుతున్నారు. ఐసీయూలో చికిత్స పొందుతున్న పేషెంట్లు కూడా చెట్టును తాకేందుకు స్ట్రెచర్‌పై అడవికి వస్తున్నారు. వివరాల్లోకి వెళితే.. మధ్యప్రదేశ్‌లోని హోసంగబాద్‌ జిల్లాలోని సాత్పురా టైగర్ రిజర్వ్ ఫారెస్ట్‌లో ఉన్న ఓ చెట్టుకు అద్భుత శక్తులు ఉన్నాయనీ, ఆ చెట్టు దగ్గరికెళితే చాలు ఒంట్లో ఉన్న అన్ని జబ్బులు తగ్గిపోతాయనే ప్రచారం జరిగింది.</p>
      <p>  దీంతో మధ్యప్రదేశ్ సహా చుట్టుపక్క రాష్ట్రాల నుంచి కూడా జనాలు తండోపతండాలుగా అడవికి చేరుకుంటున్నారు. ప్రతి రోజు దాదాపు 20 నుంచి 30వేల మంది ప్రజలు అడవికి వచ్చి ఆ చెట్టును దర్శించుకుంటున్నారు. చెట్టును తాకేందుకు ఇప్పటి వరకు దాదాపు 10 లక్షల మంది ఆ ప్రాంతానికి వచ్చినట్లు సమాచారం. ఇదిలా ఉంటే ఓ రైతుకు సంబంధించిన వీడియో ప్రస్తుతం ఈ ప్రచారానికి మరింత బలాన్నిస్తోంది. మూడు నెలల క్రితం ఆ చెట్టును తాకడం వల్ల తన కాలుకు సంబంధించిన వ్యాధి పూర్తిగా నయమైనట్లు వీడియోలో రైతు పేర్కొన్నాడు. ఆసుపత్రిలో మెదడుకు సంబంధించిన వ్యాధితో బాధపడుతున్న ఓ మహిళ కూడా ఐసీయూ నుంచి డిశ్చార్జై చెట్టును తాకేందుంకు స్ట్రెచర్‌పై ఇక్కడికి వచ్చిందని స్థానికులు అంటున్నారు.  ఈ విషయంపై పోలీసులను వివరణ కోరగా.. చెట్టును తాకితే వ్యాధులు నయం అవుతున్నాయనే నమ్మకంతో రోజూ వేలాది మంది ప్రజలు ఇక్కడికి వస్తున్నారని తెలిపారు. రద్దీని నియంత్రించే క్రమంలో ప్రజలకు, పోలీసులకు మధ్య ఘర్షణ కూడా జరిగినట్లు చెప్పారు. ఈ ఘర్షణలో ప్రజలు విసిరిన రాళ్ల కారణంగా 11 మంది పోలీసులు గాయపడినట్లు వివరించారు. అయితే చెట్టును తాకిన తర్వాత తన వ్యాధి నయం అయినట్లు ఓ యువకుడు ప్రకటించిన కొద్ది సేపటికే అతను మరణించాడని పోలీసులు తెలిపారు. ప్రజల నమ్మకాన్ని స్థానికులు సొమ్ము చేసుకుంటున్నారన్నారు. దీనిపై స్పందించిన ఫారెస్ట్ అధికారులు.. వేలాది మంది ఇలా తరలిరావడం వల్ల అడవిలోని జంతులకు హాని కలుగుతుందని ఆందోళన వ్యక్తం చేస్తున్నారు. అయితే ఇలాంటి మూఢనమ్మకాలను ప్రజలు విశ్వసించవద్దని హేతువాదులు సూచిస్తున్నారు.</p>
    </article>
  </body>
</html>