<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rahul-gandhi-should-apologise-to-nation-bjp-after-top-court-s-warning.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T14:22:00+00:00"/>
    <meta property="og:title" content="'രാഹുല്‍ ഗാന്ധി രാജ്യത്തോട് മാപ്പുപറയണം'; സുപ്രീംകോടതി വിധിക്ക് പിന്നാലെ രാഹുലിനെതിരെ കേന്ദ്രമന്ത്രി"/>
    <meta property="og:description" content="Bjp Congress National News Rahul Gandhi Ravi Shankar Prasad India ന്യൂദല്‍ഹി: ചൗകീദാര്‍ ചോര്‍ ഹേ പരാമര്‍ശത്തില്‍ കോണ്‍ഗ്രസ് നേതാവ് രാഹുല്‍ ഗാന്ധി മാപ്പുപറയണമെന്ന് ബി.ജെ.പ"/>
  </head>
  <body>
    <article>
      <h1>'രാഹുല്‍ ഗാന്ധി രാജ്യത്തോട് മാപ്പുപറയണം'; സുപ്രീംകോടതി വിധിക്ക് പിന്നാലെ രാഹുലിനെതിരെ കേന്ദ്രമന്ത്രി</h1>
      <address><time datetime="2019-11-14T14:22:00+00:00">14 Nov 2019, 14:22</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ചൗകീദാര്‍ ചോര്‍ ഹേ പരാമര്‍ശത്തില്‍ കോണ്‍ഗ്രസ് നേതാവ് രാഹുല്‍ ഗാന്ധി മാപ്പുപറയണമെന്ന് ബി.ജെ.പി നേതാവും കേന്ദ്രമന്ത്രിയുമായ രവി ശങ്കര്‍ പ്രസാദ്. ലോക്‌സഭാ തെരഞ്ഞെടുപ്പ് പ്രചരണങ്ങള്‍ക്കിടെ രാഹുല്‍ ഗാന്ധി നടത്തിയ പരാമര്‍ശത്തലാണ് മാപ്പ് ആവശ്യപ്പെട്ടിരിക്കുന്നത്.</p>
      <p>സുപ്രീംകോടതിയില്‍ മാപ്പു പറഞ്ഞാല്‍ പോരെന്നും പൊതുജനത്തോട് ക്ഷമ ചോദിക്കണമെന്നും രവി ശങ്കര്‍ പറഞ്ഞു.</p>
      <p>വിഷയത്തില്‍ രാഹുല്‍ ഗാന്ധിക്കെതിരായ കോടതിയലക്ഷ്യ ഹരജി സുപ്രീംകോടതി ഇന്ന് തള്ളിയിരുന്നു. ബി.ജെ.പി നേതാവ് മീനാക്ഷി ലേഖിയുടെ പരാതിയാണ് സുപ്രീംകോടതി തള്ളിയത്. ഇതിന് പിന്നാലെയാണ് രവി ശങ്കറിന്റെ പ്രസ്താവന.</p>
      <related>
        <a href="https://www.doolnews.com/supreme-court-on-rahul-ghandhi-s-choukidhar-chor-hei.html?utm_source=doolnews&amp;utm_medium=related"/>
      </related>
      <p>ഹരജി തള്ളിയ കോടതി, ഭാവിയില്‍ കൂടുതല്‍ ജാഗ്രത കാണിക്കണമെന്ന് രാഹുലിനോട് പറഞ്ഞു. ചീഫ് ജസ്റ്റിസ് അധ്യക്ഷനായ ബെഞ്ചാണ് വിധി പറഞ്ഞത്.</p>
      <p>പ്രധാനമന്ത്രി നരേന്ദ്ര മോദിയുടെ റഫാല്‍ കരാറിലെ ഇടപെടലിനെ വിമര്‍ശിച്ചായിരുന്നു രാഹുലിന്റെ പരാമര്‍ശം. ഇത് ക്രിമിനല്‍ക്കുറ്റമാണെന്നു വാദിച്ച് ബി.ജെ.പി നേതാവ് മീനാക്ഷി ലേഖി സുപ്രീംകോടതിയെ സമീപിക്കുകയായിരുന്നു.</p>
      <related>
        <a href="https://www.doolnews.com/rahulgandhi-welcomes-ayodhya-verdict-says-maintain-harmony-and-brotherhood123.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തന്റെ പരാമര്‍ശം തെറ്റായി വ്യാഖ്യാനിക്കപ്പെട്ടതില്‍ രാഹുല്‍ ഖേദം പ്രകടിപ്പിച്ചിരുന്നു. എന്നാല്‍ ലേഖിയെ പിന്തുണച്ച് മുതിര്‍ന്ന അഭിഭാഷകന്‍ മുകുള്‍ റോത്തഗി രംഗത്തെത്തുകയും സുപ്രീംകോടതിയോട് വിഷയത്തില്‍ നടപടി സ്വീകരിക്കണമെന്ന് ആവശ്യപ്പെടുകയും ചെയ്തിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/X282KA_csm8" width="500" height="281" data-service="Youtube" scrolling="no"/>
      </figure>
    </article>
  </body>
</html>