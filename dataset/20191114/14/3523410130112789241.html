<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639989/%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A8%D9%86%DB%8C%D8%A7%D8%AF-%DA%A9%D8%A7%D8%B1%D8%A2%D9%81%D8%B1%DB%8C%D9%86%DB%8C-%D8%A8%D9%84%D8%A7%DA%A9%DA%86%DB%8C%D9%86-%D9%88-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D9%87%D9%81%D8%AA%D9%87-%D8%A2%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T14:09:00+00:00"/>
    <meta property="og:title" content="راه‌اندازی بنیاد کارآفرینی بلاکچین و هوش مصنوعی هفته آتی"/>
    <meta property="og:description" content="با حمایت معاونت توسعه کارآفرینی و اشتغال وزارت کار و سازمان توسعه صنعتی ملل متحد(یونیدو)، بنیاد کارآفرینی بلاکچین، هوش مصنوعی و اینترنت اشیا ..."/>
  </head>
  <body>
    <article>
      <h1>
        <a href="https://www.bultannews.com/fa/news/639989/%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A8%D9%86%DB%8C%D8%A7%D8%AF-%DA%A9%D8%A7%D8%B1%D8%A2%D9%81%D8%B1%DB%8C%D9%86%DB%8C-%D8%A8%D9%84%D8%A7%DA%A9%DA%86%DB%8C%D9%86-%D9%88-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D9%87%D9%81%D8%AA%D9%87-%D8%A2%D8%AA%DB%8C">راه‌اندازی بنیاد کارآفرینی بلاکچین و هوش مصنوعی هفته آتی</a>
      </h1>
      <h2>با حمایت معاونت توسعه کارآفرینی و اشتغال وزارت کار و سازمان توسعه صنعتی ملل متحد(یونیدو)، بنیاد کارآفرینی بلاکچین، هوش مصنوعی و اینترنت اشیا ...</h2>
      <address><time datetime="2019-11-14T14:09:00+00:00">14 Nov 2019, 14:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بنیاد ملی «توسعه فناوری <b>بلاکچین</b>، هوش مصنوعی و <b>اینترنت اشیا</b>» با حضور مدیران و مسئولان عالی رتبه کشور، برخی از متخصصان و مدیران کسب ‌وکارهای بخش خصوصی فعال در حوزه فناوری‌های نوین، هفته آینده آغاز به کار می‌کند.</p>
      <p>این بنیاد ذیل طرح تکاپو-برنامه اشتغال فراگیر و با حمایت و پشتیبانی وزارت کار و سازمان توسعه صنعتی ملل متحد (یونیدو)، در قالب یک نهاد عمومی – خصوصی به وظیفه راهبری زیست بوم توسعه فناوری‌های نوین در سه حوزه پیشرو شامل بلاکچین، هوش مصنوعی و اینترنت اشیا می پردازد.</p>
      <p>گفتنی است این بنیاد به عنوان نهادی تخصصی در سه بخش اصلی پژوهش، آموزش و توسعه‌بازار به ارائه خدمات می پردازد.ایجاد و توسعه پلتفرمهای پرورش نیروی انسانی متخصص، ایجاد و توسعه کسب و کارهای نوآور، توسعه بازار در داخل و خارج کشور و سازماندهی اجزای زیست ‌بوم توسعه کسب وکارمبتنی بر فناوری‌های نوین، از جمله اهداف راه اندازی این بنیاد ملی به شمار می رود. علاوه بر تهران،‌ بنیاد پس از افتتاح و در فاز اول، فعالیت خود را در ۷ استان کشورمان توسعه می دهد .</p>
      <p>اخیرا بنیاد ملی کارآفرینی در حوزه کسب و کارهای تولید محتوای دیجیتال افتتاح شد و بنیاد ملی توسعه فناوری بلاکچین، هوش مصنوعی و اینترنت اشیا به عنوان دومین نهاد توسعه اشتغال پایدار در رسته فناوری اطلاعات و ارتباطات خواهد بود.</p>
    </article>
  </body>
</html>