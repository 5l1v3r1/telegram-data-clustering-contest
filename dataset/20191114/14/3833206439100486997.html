<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Lora-Krumova-izbyaga-v-Gurciya-913853"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T14:05:00+00:00"/>
    <meta property="og:title" content="Лора Крумова избяга в Гърция"/>
    <meta property="og:description" content="От почти 2 месеца Лора Крумова има нов адрес. Журналистката не е сменила жилището, а направо държава..."/>
  </head>
  <body>
    <article>
      <h1>Лора Крумова избяга в Гърция</h1>
      <address>
        <time datetime="2019-11-14T14:05:00+00:00">14 Nov 2019, 14:05</time>
      </address>
      <p>От почти 2 месеца Лора Крумова има нов адрес. Журналистката не е сменила жилището, а направо държавата. Заедно със съпруга си Сотир и двете им деца са се преместили в съседна Гърция. Там са се установили на не много популярния остров Лемнос, който в последените години е притегателна точка за родния елит. </p>
      <p>Колко време ще останат двамата там и дали и зимата ще предпочетат да са в Гърция, все още не е ясно, но очевидно Крумова няма намерения да възражда тв кариерата си. Припомняме, че тя излезе по майчинство, за да гледа дъщеричката си Мина, а нейната позиция на водеща на "Събуди се" зае Мартина Ганчева. Първоначално тя била ангажирана само да замества, но рейтингите показали, че се справя повече от добре и най-вероятно от ръководството щели да я оставят за постоянно.</p>
      <p>Тя е номинирана и за Жена на годината в категория "Телевизия". Клюката в Нова тв гласи, че Мартина никак не била долюбвана от екипа, който все още жалел по титулярката Крумова, пише "Ретро".</p>
    </article>
  </body>
</html>