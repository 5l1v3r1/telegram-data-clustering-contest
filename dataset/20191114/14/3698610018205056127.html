<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kandidaturu-posla-zaraz-pogodzhuye-amerikanska-storona-pristayko-329654_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T14:28:00+00:00"/>
    <meta property="og:title" content="Кандидатуру посла зараз погоджує американська сторона — Пристайко"/>
    <meta property="og:description" content="Призначення має відбутись уже найближчим часом.  "/>
  </head>
  <body>
    <article>
      <h1>Кандидатуру посла зараз погоджує американська сторона — Пристайко</h1>
      <h2>Призначення має відбутись уже найближчим часом.  </h2>
      <address>
        <time datetime="2019-11-14T14:28:00+00:00">14 Nov 2019, 14:28</time>
      </address>
      <p>Посла України в Сполучених Штатах Америки не призначили, оскільки його кандидатура знаходиться на погодженні американської сторони. Про це повідомив голова Міністерства закордонних справ України Вадим Пристайко в інтерв'ю BBC Україна.</p>
      <p>"В тій ситуації, яка склалася у США, там має бути досвідчений дипломат, який зможе реалізувати роботу, який буде користуватися авторитетом навіть у американських колах. Оце наш план. Таку людину ми знайшли, президент погодив. Пропозиція американській стороні надіслана. Вони зараз завершують розгляд", - зазначив Пристайко.</p>
      <p>При цьому він додав, що українські дипломати не люблять спокійні країни і погоджються на такі посади хіба на пенсії.</p>
      <p>"Скоріше дуже багато є людей, які туди хочуть їхати. Для дипломата це найбільший виклик. Наша найбільша проблема: ми не любимо дуже тихі країни, хіба що на пенсії", - зазначив він.</p>
      <p>Нагадаємо, Володимир <b><a href="https://dt.ua/UKRAINE/zelenskiy-zvilniv-chalogo-z-posadi-posla-ukrayini-v-ssha-317991_.html">Зеленський звільнив посла України в США Валерія Чалого</a></b> ще 19 липня, проте до цих пір ця посада залишається вакантною. За даними джерел <b><a href="https://dt.ua/">DT.UA</a></b>, подання, на підставі яких зі своїх посад були звільнені Чалий і ще 10 дипломатів, <b><a href="https://dt.ua/POLITICS/klimkin-vidmovlyavsya-pidpisuvati-dokumenti-pro-zvilnennya-chalogo-y-inshih-posliv-318031_.html">підписав не міністр закордонних справ Павло Клімкін</a></b>, а його заступник Єгор Божок. Звільнення Чалого пов'язують ыз тим, що Зеленський не довіряє досвідченому дипломату, вважаючи того "людиною Порошенка". Після обрання Зеленського на пост президента американський вектор зовнішньої політики держави опинився під контролем Адміністрації, а потім Офісу президента, а не МЗС і посольства.</p>
      <p>Заступник голови ОП Володимир Пристайко, згодом призначений міністром закордонних справ, обіцяв, що українські <b><a href="https://dt.ua/POLITICS/u-zelenskogo-poobicyali-zaminiti-vidklikanih-posliv-novimi-oblichchyami-317662_.html">дипломатичні представництва очолять не лише досвідчені кадрові дипломати, але й "нові обличчя"</a></b>.</p>
      <footer>За матеріалами: <a href="https://dt.ua/go/aHR0cDovL3d3dy5iYmMuY28udWsvdWtyYWluaWFu">BBC Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>