<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547335.html/%D8%A2%D9%85%D8%A7%D8%AF%DA%AF%DB%8C-%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%DA%A9%D9%85%DA%A9-%D9%87%D8%A7%DB%8C-%D9%85%D8%B1%D8%AF%D9%85%DB%8C-%D8%A8%D9%87-%D8%B2%D9%84%D8%B2%D9%84%D9%87-%D8%B2%D8%AF%DA%AF%D8%A7%D9%86--%D9%88%D8%B3%D8%A7%DB%8C%D9%84-%DA%AF%D8%B1%D9%85%D8%A7%DB%8C%D8%B4%DB%8C-%D9%86%DB%8C%D8%A7%D8%B2-%D8%A7%D8%B3%D8%A7%D8%B3%DB%8C-%D9%85%D9%86%D8%A7%D8%B7%D9%82-%D8%B2%D9%84%D8%B2%D9%84%D9%87-%D8%B2%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:36:00+00:00"/>
    <meta property="og:title" content="آمادگی بسیج سازندگی برای دریافت کمک‌های مردمی به زلزله‌زدگان/ وسایل گرمایشی نیاز اساسی مناطق زلزله زده است"/>
    <meta property="og:description" content="مسئول سازمان بسیج سازندگی سپاه حضرت عباس (ع) استان اردبیل  از آمادگی برای جمع آوری کمک های مردمی به زلزله زدگان استان آذربایجان شرقی خبر داد و گفت: خیرین می توانند کمک های نقدی و غیر نقدی خود را به بسیج سازندگی در نواحی اهدا کنند."/>
  </head>
  <body>
    <article>
      <h1>آمادگی بسیج سازندگی برای دریافت کمک‌های مردمی به زلزله‌زدگان/ وسایل گرمایشی نیاز اساسی مناطق زلزله زده است</h1>
      <h2>مسئول سازمان بسیج سازندگی سپاه استان اردبیل:</h2>
      <address>
        <time datetime="2019-11-14T14:36:00+00:00">14 Nov 2019, 14:36</time>
      </address>
      <p>مسئول سازمان بسیج سازندگی سپاه حضرت عباس (ع) استان اردبیل از آمادگی برای جمع آوری کمک های مردمی به زلزله زدگان استان آذربایجان شرقی خبر داد و گفت: خیرین می توانند کمک های نقدی و غیر نقدی خود را به بسیج سازندگی در نواحی اهدا کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>، علی پیرجاهد مسئوول سازمان بسیج سازندگی سپاه حضرت عباس(ع) استان اردبیل  ظهر امروز در حاشیه بازدید از مناطق زلزله زدگان شهرستان سراب در جمع خبرنگاران گفت: در راستای جمع آوری کمک های نقدی و غیرنقدی برای هموطنان زلزله زده استان آذربایجان شرقی کلیه دفاتر بسیج سازندگی نواحی بسیج سپاه استان آماده دریافت کمک های مردمی هستند.</p>
      <p>وی افزود:  مردم نیکوکار استان اردبیل همچنین می توانند فردا در میعادگاه های نماز جمعه استان اردبیل، کمک های نقدی و غیرنقدی خود را تحویل مراکز پیش بینی شده نمایند تا در سریع ترین زمان ممکن به دست هموطنان زلزله زده ارسال شود.   مسئول سازمان بسیج سازندگی سپاه حضرت عباس(ع) استان اردبیل به فرارسیدن فصل سرما و موقعیت جغرافیایی مناطق زلزله زده اشاره کرد و گفت: وسائل گرمایشی از جمله بخاری برقی نفتی و لباس گرم ، پتو ، کلاه و مواد غذایی از جمله نیازهای مردم زلزله زده شهرستان سراب است که انتظار داریم این موارد از جمله کمک های الویت دار مردم استان باشد‌.</p>
      <p>انتهای پیام/</p>
    </article>
  </body>
</html>