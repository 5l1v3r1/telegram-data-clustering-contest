<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/eks-posol-kanadi-v-ukrajini-vidznachiv-zrostannya-ekonomiki-u-krajini-novini-ukrajini-50053529.html"/>
    <meta property="og:site_name" content="НВ"/>
    <meta property="article:published_time" content="2019-11-14T14:44:00+00:00"/>
    <meta property="og:title" content="Екс-посол Канади: Україна тепер на шляху зростання"/>
    <meta property="og:description" content="Екс-посол Канади в Україні Роман Ващук в інтерв'ю журналу НВ відзначив, що Україна зараз на шляху зростання після економічного падіння у 12% на рік."/>
  </head>
  <body>
    <article>
      <h1>Екс-посол Канади: Україна тепер на шляху зростання</h1>
      <h2>Екс-посол Канади в Україні Роман Ващук в інтерв'ю журналу НВ відзначив, що Україна зараз на шляху зростання після економічного падіння у 12% на рік.</h2>
      <address>
        <time datetime="2019-11-14T14:44:00+00:00">14 Nov 2019, 14:44</time>
      </address>
      <p>За словами Ващука, на початку його каденції в Києві у жовтні 2019 року, Україна була «на межі між Іловайськом і Дебальцевим», а її економіка падала зі швидкістю 12% на рік. Водночас у Києві відчувався дух солідарності й певної післяреволюційної ейфорії, а громадянське суспільство фактично керувало багатьма процесами, якими в інших країнах займається держава.</p>
      <p>«Але погляньте-но, тепер ви вже сперечаєтесь, чи достатній рівень економічного зростання на 2,5−3%», — наголосив екс-посол, нагадавши також про нещодавне зростання гривні.</p>
      <p>Він також зазначив, що воєнний конфлікт на Донбасі «практично заморожений, хоча, на жаль, не на рівні тих військових і цивільних на Донбасі, котрі й далі щодня ризикують життям».</p>
      <p>«Україна тепер на шляху зростання, а після виборів ми бачимо поворот у суспільній думці до оптимізму», — підсумував Ващук.</p>
      <p>Нагадаємо, Європейський банк реконструкції і розвитку <a href="https://nv.ua/ukr/biz/economics/vvp-ukrajini-yebrr-polipshiv-prognoz-rozvitku-ukrajinskoji-ekonomiki-novini-ukrajini-50052026.html">поліпшив прогноз зростання ВВП України в 2019 році з 2,5% до 3,3%</a> і очікує зростання українського ВВП на 3,5% у 2020 році.</p>
      <p>
        <i>
          <b>Читайте повний текст інтерв'ю з Романом Ващуком у свіжому номері <a href="https://magazine.nv.ua/">журналу НВ</a> — № 42 від 14 листопада 2019 року</b>
        </i>
      </p>
    </article>
  </body>
</html>