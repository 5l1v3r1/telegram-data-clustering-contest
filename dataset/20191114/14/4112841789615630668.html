<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76589-Google-zacne-ponukat-bankove-ucty-K-zozbieranym-datam-prida-aj-informacie-o-tvojich-peniazoch"/>
    <meta property="og:site_name" content="REFRESHER"/>
    <meta property="article:published_time" content="2019-11-14T14:22:00+00:00"/>
    <meta property="og:title" content="Google začne ponúkať bankové účty. K zozbieraným dátam pridá aj informácie o tvojich peniazoch"/>
    <meta property="og:description" content="Vzhľadom na možnosť platiť cez mobil v rámci Google Pay to dáva zmysel."/>
  </head>
  <body>
    <article>
      <h1>Google začne ponúkať bankové účty. K zozbieraným dátam pridá aj informácie o tvojich peniazoch</h1>
      <address><time datetime="2019-11-14T14:22:00+00:00">14 Nov 2019, 14:22</time> by <a rel="author">Matej Krajčovič</a></address>
      <p>
        <b>Vzhľadom na možnosť platiť cez mobil v rámci Google Pay to dáva zmysel.</b>
      </p>
      <p>Ak sa ti zdá, že <b>Google</b> o tebe už zozbieral až príliš veľa dát, počkaj si na to, čo príde už o pár mesiacov. <a href="https://edition.cnn.com/2019/11/13/tech/google-checking-account/index.html">CNN informuje</a>, že internetový gigant sa po vzore Applu chce pustiť do poskytovania finančných služieb. </p>
      <p>Od začiatku roka 2020 má totiž ponúkať zriadenie <b>bežného účtu</b>. Samozrejme, kvôli reguláciám na to potrebuje partnerstvo so skutočnou bankou, vybral si preto Citigroup, podobne ako sa Apple pri svojej kreditke spojil s Goldman Sachs.</p>
      <related>
        <a href="https://refresher.sk/76504-Kreditka-Apple-Card-je-vraj-sexisticka-Zeny-dostavaju-nizsie-financne-limity"/>
      </related>
      <p>Zatiaľ sa zrejme <b>dočkajú len zákazníci v USA</b>. Pre Google však dáva zaklopanie na dvere bankového sektora zmysel, už teraz totiž ponúka platby cez Google Pay a ak by k nemu svoje peniaze presunula len časť z miliónov používateľov androidov, znamenalo by to poriadne príjmy navyše. </p>
      <p>Je tiež možné, že Google bude fungovať skôr ako prostredník a sprostredkovateľ pre ostatné banky, než že by svoje logo začal vystavovať priamo v boji o konečného zákazníka. </p>
      <figure>
        <img src="https://i.refresher.sk/public/matejkrajcovic/google_1.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Apple napríklad vybudovaním platformy <b>Apple Pay</b> začal zarábať na malých percentách z každej platby, ktorú cez svoj iPhone urobíš a príjem z predaja smartónov si tak poistil. S financiami sa začína hrať aj Facebook, ktorý zas pripravuje kryptomenu <b>Libra</b>.  </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/45866-Google-chtel-udajne-koupit-Snapchat-za-astronomickych-30-miliard-dolaru-Proc-se-na-lukrativnim-obchodu-firmy-nakonec-nedohodly"/>
        <a href="https://refresher.sk/41520-Android-O-sa-uz-pomalicky-odhaluje-Pozname-cast-z-inteligentnych-funkcii-novej-verzie-systemu-od-Googlu"/>
        <a href="https://refresher.sk/38087-Kedysi-Google-teraz-uz-aj-Apple-Kalifornsky-vyrobca-testuje-futuristicke-okuliare-ktore-rozsiria-nasu-realitu"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>