<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ua.news/ru/zarplati-v-sbu-mayut-buti-250-000-griven-a-sam-bakanov-gotovij-piti-z-posadi-pislya-reformi/"/>
    <meta property="og:site_name" content="UA.NEWS"/>
    <meta property="article:published_time" content="2019-11-14T14:05:20+00:00"/>
    <meta property="og:title" content="Зарплати в СБУ мають бути 250 000 гривень, а сам Баканов готовий піти з посади після реформи"/>
    <meta property="og:description" content="Глава Служби безпеки України Іван Баканов розповів про реформу СБУ, демілітаризацію спецслужби, майбутні зарплати та масові скорочення співробітників. Він також поскаржився на саботаж після призначення до СБУ. В інтерв’ю «Главком» Баканов пояснив, як борються із корупцію усередині Служби. Перша частина інтерв’ю за хвилину. Служба безпеки України – це не одна система, а низка кланових. «Прямого …"/>
  </head>
  <body>
    <article>
      <h1>Зарплати в СБУ мають бути 250 000 гривень, а сам Баканов готовий піти з посади після реформи</h1>
      <address><time datetime="2019-11-14T14:05:20+00:00">14 Nov 2019, 14:05</time> by <a rel="author">UA.NEWS</a></address>
      <p>Глава Служби безпеки України Іван Баканов розповів про реформу СБУ, демілітаризацію спецслужби, майбутні зарплати та масові скорочення співробітників. Він також поскаржився на саботаж після призначення до СБУ.</p>
      <p>В <a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">інтерв’ю</a> «Главком» Баканов пояснив, як борються із корупцію усередині Служби. Перша частина інтерв’ю за хвилину.</p>
      <p><b>Служба безпеки України – це не одна система, а низка кланових</b>. «Прямого впливу колишнього керівництва на СБУ немає», хоча є і прихильники влади Порошенка.</p>
      <p><b>Коли Баканов очолив СБУ, був «тихий саботаж» та спротив</b>, який виражався у повільному виконанні рішень. «Система не сприйняла мене дружно». Зеленський запропонував обійняти пост керівника спецслужби після 2 туру виборів, однак були й інші варіанти посад.</p>
      <p><b>Владислава Бухарева звільнили за поданням особисто Баканова. </b>«У нас не збігалося стратегічне бачення реформування Служби безпеки». Бухарев є людиною старої системи та мав не надто прогресивні погляди.</p>
      <p><b>Баканов готовий піти з СБУ, якщо закон про реформу спецслужби передбачатиме значний досвід у правоохоронних органах </b>та роботу на керівних посадах в СБУ.  «Для мене завдання не просидіти на цій посаді, а реалізувати нашу ідею»</p>
      <p><b>Закон про СБУ, опублікований в інтернеті, відрізняється від того, який подали президенту</b>. У ході його розробки проводились консультації з іноземними партнерами, співробітниками СБУ та експертами.  <b>Текст документу засекречено, оскільки його має подати до парламенту президент.</b> «Над ним працюють автори, працівники служби, купа юристів з Офісу президента і залучених експертів. Читає Комітет Верховної Ради, читає НАТО, міжнародна спільнота». Законопроект не завис  в ОП, він просто дуже об’ємний.</p>
      <p><b>Спірними моментами закону про  СБУ є демілітаризація та скорочення співробітників</b> із 27 до 15 тисяч протягом 5-7 років. Щоб скорочувати працівників, їм потрібно давати виплати, які поки не закладено в бюджеті-2020.</p>
      <p><b>Демілітаризація та запровадження спеціальних звань у СБУ непокоїть співробітників Служби</b>, адже зараз у них є статус військовослужбовця, який дає багато пільг. <b>Баканов хоче компенсувати втрату звання військовослужбовця підвищенням зарплатні</b>. «Ми хочемо прирівняти заробітну плату до рівня зарплат суддів Верховного суду».</p>
      <p><b>Зарплата Баканова зарплата складає 57 тисяч </b>гривень, але він вважає, що глава СБУ має отримувати на рівні глави Верховного суду .</p>
      <p><b>Корупцію в СБУ Баканов пояснює низьким рівнем зарплат</b>. Для виявлення недоброчесних співробітників проводиться аудит. Серед здійснених перевірок: псевдознешкодження сигарет, розподіл квартир у «Джекхаусі» (де отримав квартиру  і екс-заступник глави СБУ Віктор Кононенко), «листи щастя» (орієнтування на авто і громадян).</p>
      <p><b>Замість економічних злочинів та корупції, якими займався департамент «К», Служба безпеки сконцентрується на розробці державних стратегій економічної безпеки</b>. Сам департамент ліквідують. «Сьогодні гібридна агресія здійснюється і шляхом економічної експансії, експансія через інвестиції створює реальну загрозу нацбезпеці».</p>
      <p><b>Соцдослідження свідчать, що громадяни збільшили довіру до СБУ</b>. «Це – результат нашої реформи». Скарг на СБУ найменше серед усіх правоохоронних органів.</p>
      <p>Президент Володимир Зеленський спочатку <a href="https://ua.news/ua/prezydent-zelenskyj-pryznachyv-novogo-kerivnyka-sbu/">призначив Баканова</a> першим заступником голови Служби безпеки України та начальником Головного управління по боротьбі з корупцією та організованою злочинністю Центрального управління СБУ. При цьому Баканов фактично виконував обов’язки глави спецслужби.</p>
      <p>Глава держави <a href="https://ua.news/ua/zelenskyj-nazval-prychynu-po-kotoroj-mozhet-uvolyt-glavu-sbu/">зауважив</a>, якщо глава СБУ Іван Баканов дійсно у своїй роботі користується порадами колишнього головного військового прокурора Матіоса, він буде негайно звільнений.</p>
      <p>Нагадаємо, Представництво ЄС <a href="https://ua.news/ua/predstavnytstvo-yes-vymagaye-vid-ukrayiny-negajnoyi-reformy-sbu/">зажадало від України</a> негайної реформи СБУ. Служба безпеки повинна бути позбавлена ​​нинішніх функцій у сфері економічної та організованої злочинності, а департамент «К», який відповідальний за це, <a href="https://ua.news/ua/u-zelenskogo">повинен бути ліквідований</a>. Після реформування Служби безпеки України <a href="https://ua.news/ua/glava-snbo-nazval-pryorytety-sbu-posle-ee-reformy/">пріоритетом в її діяльності</a> буде контррозвідка.</p>
      <p>У жовтні колегія СБУ <a href="https://ua.news/ua/sbu-podderzhala-zakon-o-reforme-spetssluzhby-osnovnye-polozheniya/https://ua.news/ua/sbu-podderzhala-zakon-o-reforme-spetssluzhby-osnovnye-polozheniya/">представила</a> оновлену модель роботи спецслужби у рамках нової редакції закону «Про Службу безпеки України».</p>
      <footer>Фото: ITC</footer>
    </article>
  </body>
</html>