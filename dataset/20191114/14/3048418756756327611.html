<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/14/peilingwatch-tweederde-vindt-louter-roetveegpieten-bij-intocht-niet-acceptabel/"/>
    <meta property="og:site_name" content="ThePostOnline"/>
    <meta property="article:published_time" content="2019-11-14T14:55:00+00:00"/>
    <meta property="og:title" content="Peilingwatch – Tweederde vindt louter roetveegpieten bij intocht niet acceptabel"/>
    <meta property="og:description" content="Sinds twee jaar geen steun meer voor verandering"/>
  </head>
  <body>
    <article>
      <h1>Peilingwatch – Tweederde vindt louter roetveegpieten bij intocht niet acceptabel</h1>
      <h2>Sinds twee jaar geen steun meer voor verandering</h2>
      <address><time datetime="2019-11-14T14:55:00+00:00">14 Nov 2019, 14:55</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Tweederde (66 procent) vindt het niet acceptabel dat er dit jaar alleen roetveegpieten te zien zijn bij de landelijke intocht van Sinterklaas. Dat blijkt uit het jaarlijkse <a href="https://eenvandaag.avrotros.nl/panels/opiniepanel/alle-uitslagen/item/weinig-draagvlak-voor-roetveegpieten-bij-landelijke-intocht-sinterklaas/">Zwarte Piet-onderzoek van <i>EenVandaag</i></a>. 31 procent staat wel achter deze keus. Volgens tegenstanders is de figuur van Zwarte Piet niet racistisch bedoeld. Daarom hoort hij er volgens de traditie gewoon bij te zijn. Met de keuze voor alleen roetveegpieten is er volgens hen te veel aangepast aan een kleine groep die Zwarte Piet wel een racistisch fenomeen vindt.</p>
      <h4>Richard de Mos – <a href="https://tpo.nl/2019/11/14/niet-langer-marchanderen-met-de-veiligheid-van-kinderen-stop-demonstraties-bij-intocht-sinterklaas/">Discussie over Zwarte Piet is naar een onverantwoord kookpunt aan het gaan</a></h4>
      <p>EenVandaag peilt al sinds 2013 jaarlijks of de traditionele Zwarte Piet aangepast moet worden of niet. Tot 2017 nam de steun voor verandering ieder jaar een beetje toe. Vorig jaar stagneerde die voor het eerst, en ook dit jaar zit er geen beweging meer in. Nu wil 26 procent het liefst dat het uiterlijk van Zwarte Piet wordt aangepast en is 71 procent hier tegen. Vorig jaar was dat respectievelijk 28 en 68 procent. De hardheid van de protesten aan beide kanten maakt dat vrijwel iedereen bij zijn standpunt blijft.</p>
      <figure>
        <img src="https://tpo.nl/wp-content/uploads/2019/11/Schermafbeelding-2019-11-14-om-15.49.41.png"/>
      </figure>
      <p>Ondanks de scherpe tegenstellingen over het uiterlijk van de pieten zijn de ondervraagden het over één ding opvallend eens: het Sinterklaasfeest moet altijd blijven bestaan in Nederland. 85 procent van alle deelnemers is hier groot voorstander van.</p>
      <p><b>Kijken en d’r bij zijn –</b> <a href="https://tpo.nl/2019/11/14/10-delig-sinterklaaspak-deluxe-inclusief-mijter-met-kruis-staf-en-maagdelijk-witte-tabbert/">10-delig Sinterklaaspak Deluxe, inclusief mijter met kruis, staf en maagdelijk witte tabbert</a></p>
    </article>
  </body>
</html>