<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/ddaa18114ded28f9/amenzi-si-suspendari-usturatoare-dupa-bataia-generala-de-la-freiburg-eintracht.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T14:50:02+00:00"/>
    <meta property="og:title" content="Amenzi şi suspendări usturătoare după bătaia generală de la Freiburg - Eintracht"/>
    <meta property="og:description" content="În finalul meciului dintre Freiburg şi Eintracht Frankfurt din etapa a 11-a a Bundesligii, argentinainul oaspeţilor David Abraham i-a dat un brânci lui Christian Streich, antrenorul celor de la Freiburg. La câteva zile după eveniment, fotbaliştii şi-au aflat pedepsele"/>
  </head>
  <body>
    <article>
      <h1>Amenzi şi suspendări usturătoare după bătaia generală de la Freiburg - Eintracht</h1>
      <address><time datetime="2019-11-14T14:50:02+00:00">14 Nov 2019, 14:50</time> by <a rel="author">Jurnal.md</a></address>
      <p>
        <b>În finalul meciului dintre Freiburg şi Eintracht Frankfurt din etapa a 11-a a Bundesligii, argentinainul oaspeţilor David Abraham i-a dat un brânci lui Christian Streich, antrenorul celor de la Freiburg. La câteva zile după eveniment, fotbaliştii şi-au aflat pedepsele</b>
      </p>
      <p>David Abraham, fotbalistul lui Eintracht Frankfurt, nu va mai juca în acest an. El a fost suspendat şapte etape de Federaţia de Fotbal Germană. Primul meci în care va putea fi folosit, în Bundesliga, este cel cu Hoffenheim, care va avea loc pe 18 ianuarie. Suspendarea nu se aplică şi în Europa League. Cu toate acestea, Eintracht a depus deja o contestaţie.</p>
      <p>În plus, căpitanul lui Frankfurt a fost amendat de propriul club cu 25.000 de euro.</p>
      <p>Vicenzo Grifo, de la Freiburg, un alt fotbalist implicat în incident, a fost suspendat şi el trei etape.</p>
      <p>O minge ieşită în tuşă a fost urmărită de fundaşul lui Frankfurt, Abraham, care încerca să repună rapid balonul în joc pentru o egalare inextremis. În momentul în care a ajuns în dreptul băncii adverse argentinianul şi-a pierdut minţile şi a oferit o fază rar întâlnită pe un teren de fotbal.</p>
      <p>L-a doborât pe Christian Strecih, tehnicianul lui Freiburg cu un bodycheck, care a generat ulterior o busculadă generală. După ce spiritele s-au calmat, Felix Brych a dictat două eliminări. Una pentru agresorul Abraham şi o alta pentru un fotbalist al gazdelor, italianul Grifo.</p>
    </article>
  </body>
</html>