<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/polityka/zelenskyj-proviv-zustrich-ochilnykom-mzs-avstriyi"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T14:03:47+00:00"/>
    <meta property="og:title" content="Зеленський провів зустріч з очільником МЗС Австрії"/>
    <meta property="og:description" content="Зеленський зустрівся з федеральним міністром європейських, інтеграційних та закордонних справ – федеральним міністром Відомства федерального канцлера у справах ЄС, мистецтв, культури та засобів масової інформації Республіки Австрія Александром Шалленбергом."/>
  </head>
  <body>
    <article>
      <h1>Зеленський провів зустріч з очільником МЗС Австрії</h1>
      <address>
        <time datetime="2019-11-14T14:03:47+00:00">14 Nov 2019, 14:03</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> зустрівся з Федеральним міністром європейських, інтеграційних та закордонних справ – Федеральним міністром Відомства федерального канцлера у справах ЄС, мистецтв, культури та засобів масової інформації Республіки Австрія Александром Шалленбергом.</b>
      </p>
      <p>Про це повідомляє пресслужба ОПУ.</p>
      <p>Зазначається, що президент висловив сподівання, що новий уряд Австрії продовжуватиме підтримку України в питаннях протидії російській агресії та збереження режиму санкцій проти РФ. Володимир Зеленський ознайомив співрозмовника з останніми кроками української влади для мирного врегулювання ситуації на сході України.</p>
      <p>Також глава держави подякував за нещодавнє <a href="https://www.slovoidilo.ua/2019/11/06/novyna/ekonomika/avstriya-vydilyaye-miljon-yevro-dopomohy-donbasu">рішення Федерального уряду Австрії виділити 1 млн євро для покращення гуманітарної ситуації на Донбасі</a>. Було також відзначено важливу підтримку з боку Австрії у впровадженні внутрішніх реформ в Україні та реалізації курсу європейської інтеграції.</p>
      <p>Крім того, Володимир Зеленський закликав австрійський бізнес збільшувати інвестиції в українську економіку, які наразі сягають понад 1,16 млрд дол. США.</p>
      <p>Нагадаємо, 14 листопада в МЗС України <a href="https://www.slovoidilo.ua/2019/11/14/novyna/polityka/prystajko-zayavyv-vsi-peredumovy-normandskoyi-zustrichi-vykonani">відбулися переговори голів зовнішньополітичних відомств України Вадима Пристайка та Австрії Олександра Шалленберга.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/13/novyna/polityka/ministr-zakordonnyx-sprav-avstriyi-vidvidaye-ukrayinu-robochym-vizytom"/>
        <a href="https://www.slovoidilo.ua/2019/11/06/novyna/ekonomika/avstriya-vydilyaye-miljon-yevro-dopomohy-donbasu"/>
        <a href="https://www.slovoidilo.ua/2019/08/22/novyna/polityka/ukrayinu-prybuv-novyj-posol-avstriyi"/>
      </related>
    </article>
  </body>
</html>