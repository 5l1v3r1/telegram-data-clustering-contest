<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231970/"/>
    <meta property="og:site_name" content="Українська правда"/>
    <meta property="article:published_time" content="2019-11-14T14:08:30+00:00"/>
    <meta property="og:title" content="У Києві з’явилася вулиця Любомира Гузара"/>
    <meta property="og:description" content="Київрада перейменувала проспект Космонавта Комарова у Києві – на проспект Любомира Гузара, а вулицю Виборзьку у Солом’янському районі – на вулицю Олекси Тихого."/>
  </head>
  <body>
    <article>
      <h1>У Києві з’явилася вулиця Любомира Гузара</h1>
      <address>
        <time datetime="2019-11-14T14:08:30+00:00">14 Nov 2019, 14:08</time>
      </address>
      <p>Київрада перейменувала проспект Космонавта Комарова у Києві – на проспект Любомира Гузара, а вулицю Виборзьку у Солом’янському районі – на вулицю Олекси Тихого.</p>
      <p><b>Джерело:</b> сайт <a href="https://kmr.gov.ua/uk/content/odna-zi-stolychnyh-vulyc-nosytyme-imya-lyubomyra-guzara">міськради</a>, сайт Київської <a href="https://kyivcity.gov.ua/news/vulitsyu_viborzku_u_solomyanskomu_rayoni_pereymenovano_na_vulitsyu_oleksi_tikhogo_a_prospektu_kosmonavta_komarova_prisvoyeno_imya_lyubomira_guzara/">міської адміністрації</a></p>
      <p><b>Дослівно:</b> "На пленарному засіданні Київської міської ради депутати перейменували проспект Космонавта Комарова на честь архієпископа Любомира Гузара".</p>
      <p><b>Деталі:</b> У КМДА нагадали, що в разі перейменування вулиці немає потреби змінювати адресу реєстрації у паспорті, це можна зробити лише за власним бажанням.</p>
      <p>Залишаться чинними і документи на право власності, авто та інші правовстановлюючі документи,<br/>у яких зазначена стара назва.</p>
      <p>Також перейменування вулиці жодним чином не впливає на реалізацію виборчого права.<br/><br/>Внести зміни до правовстановлюючих документів можна під час чергового візиту до нотаріусу (наприклад, у разі продажу майна). У разі необхідності довідку про зміну назви вулиці можна отримати у Департаменті містобудування та архітектури КМДА.  </p>
      <p><b>Любомир Гузар</b> – видатний український релігійний діяч, патріарх – предстоятель Української Греко-Католицької Церкви, один із моральних авторитетів українців у 1990-2010-х роках, член ініціативної групи "Першого грудня". Помер у Києві, похований у столичному Патріаршому соборі.  </p>
      <p><b>Олекса Тихий</b> – український дисидент, правозахисник, мовознавець і педагог. Виступав на захист української мови, член-засновник Української Гельсінської групи, киянин. Помер в ув’язненні, перепохований на Байковому кладовищі.</p>
      <p>
        <i>
          <b>Читайте також:<a href="http://www.pravda.com.ua/articles/2016/10/28/7121750/"> Любомир Гузар. Людина з янголом на плечі</a></b>
        </i>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/14/7231960/"/>
        <a href="https://www.pravda.com.ua/news/2019/11/14/7231934/"/>
        <a href="https://www.pravda.com.ua/columns/2019/11/13/7231835/"/>
      </related>
    </article>
  </body>
</html>