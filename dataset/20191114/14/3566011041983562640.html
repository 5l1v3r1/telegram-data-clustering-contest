<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547331.html/%D9%BE%D8%B1%D8%B3%D9%87-%D8%B3%DA%AF-%D9%87%D8%A7%DB%8C-%D9%88%D9%84%DA%AF%D8%B1%D8%AF-%D8%AF%D8%B1-%D8%AE%D8%B1%D9%85-%D8%A2%D8%A8%D8%A7%D8%AF-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%B3%D9%84%D8%A7%D9%85%D8%AA-%D8%B4%D9%87%D8%B1%D9%88%D9%86%D8%AF%D8%A7%D9%86--%DB%8C%DA%A9-%DA%A9%D8%A7%D9%86%D9%88%D9%86-%D8%A8%DB%8C%D9%85%D8%A7%D8%B1%DB%8C-%D9%87%D8%A7%D8%B1%DB%8C-%D8%AF%D8%B1-%D8%B2%D8%A7%D8%BA%D9%87-%D8%B4%D9%86%D8%A7%D8%B3%D8%A7%DB%8C%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:33:00+00:00"/>
    <meta property="og:title" content="پرسه سگ‌های ولگرد در خرم‌آباد تهدیدی برای سلامت شهروندان/ یک کانون بیماری هاری در زاغه شناسایی شد"/>
    <meta property="og:description" content="معاون فرماندار خرم‌آباد وجود سگ‌های ولگرد در خرم‌آباد را تهدیدی برای سلامت شهروندان دانست و گفت: در منطقه کیان، بین سپیددشت، زاغه و دورود موردی از شیوع بیماری هاری داشتیم."/>
  </head>
  <body>
    <article>
      <h1>پرسه سگ‌های ولگرد در خرم‌آباد تهدیدی برای سلامت شهروندان/ یک کانون بیماری هاری در زاغه شناسایی شد</h1>
      <h2>معاون فرماندار خرم‌آباد:</h2>
      <address>
        <time datetime="2019-11-14T14:33:00+00:00">14 Nov 2019, 14:33</time>
      </address>
      <p>معاون فرماندار خرم‌آباد وجود سگ‌های ولگرد در خرم‌آباد را تهدیدی برای سلامت شهروندان دانست و گفت: در منطقه کیان، بین سپیددشت، زاغه و دورود موردی از شیوع بیماری هاری داشتیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمود آشناگر در گفت‌وگو با خبرنگار <a href="http://safiraflak.ir/?p=1657">سفیر افلاک</a> اظهار داشت: متولی امر در جمع‌آوری سگ‌های ولگرد شهرداری است و برخی از دستگاه‌ها در تامین اعتبار کمک کننده هستند.</p>
      <p>وی بیان کرد: مهم‌ترین معضلات و مشکلات ناشی از افزایش جمعیت سگ‌های ولگرد، شیوع بیماری‌های قابل انتقال بین حیوان و انسان مانند هاری، سالک .کیست هیداتیک.کالاآزار و… است.</p>
      <p>معاون فرماندار خرم‌آباد با اشاره به شیوع هاری در برخی از مناطق عشایری استان عنوان کرد: مواردی را در منطقه کیان، بین سپیددشت و زاغه و دورود در شهریور ماه داشتیم اما خوشبختانه با شروع سرما وکوچ عشایر در حال حاضر هاری در استان کنترل وموردی گزارش نشده است</p>
      <p>وی با بیان اینکه سگ‌های ولگرد یکی از مهمترین عوامل آلوده کننده پارک‌ها وتفرجگاه‌ها مطرح هستند گفت: مرکز کنترل جمعیت حیوانات مزاحم در شهرداری بر اساس آیین نامه مربوط به سال ۸۷  اقدام به زنده گیری سگ‌ها کرده است.</p>
      <p>آشناگر بیان کرد: با توجه به اینکه مکان جمع‌آوری با ید در خارج از محدوده مناطق مسکونی و واجد مشخصات استاندارد باشد با نام «سایت وفاداری» مشخص شده است.</p>
      <p>وی اظهارداشت: حیواناتی که توسط دامپزشک غیر مفید تشخیص داده شده و باید با روش مرگ با ترحم معدوم شوند، در این مکان پیش بینی شده است.</p>
      <p>معاون فرماندار خرم‌آباد با اشاره به روش معدوم سازی افزود: در جهت معدوم سازی سگ‌های بلااستفاده و غیرمفید، ابتدا با تزریق عضلانی ماده بیهوشی، حیوان بیهوش شده و بدون احساس هیچگونه دردی دچار مرگ می‌شود.</p>
      <p>وی گفت: پس از کنترل جمعیت سگ‌های غیر مفید، هر لاشه درون یک پلاستیک ضخیم قرار می‌گیرد که قبل از بستن درب پلاستیک جهت تجزیه سریعتر لاشه درون آن مقداری آهک ریخته می‌شود و سپس درب پلاستیک را محکم بسته و به وسیله یک وانت نیسان مسقف به محل دفن بهداشتی منتقل می‌شوند.</p>
      <p>آشناگر گفت: محل دفن لاشه‌ها در مکانی که باید به تایید اداره کل حفاظت محیط زیست و مرکز بهداشت شهرستان برسد مکان‌یابی می‌شود.</p>
      <p>انتهای پیام/</p>
    </article>
  </body>
</html>