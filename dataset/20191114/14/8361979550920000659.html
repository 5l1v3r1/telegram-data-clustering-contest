<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/vereshchuk-pro-zvilnennya-z-posadi-predstavnika-kabminu-v-radi-novini-ukrajini-50053557.html"/>
    <meta property="og:site_name" content="НВ"/>
    <meta property="article:published_time" content="2019-11-14T14:42:00+00:00"/>
    <meta property="og:title" content="Верещук прокоментувала можливе звільнення з посади представника Кабміну у Раді"/>
    <meta property="og:description" content="Народний депутат від Слуги народу Ірина Верещук заявила, що про можливе звільнення з посади представника Кабінету міністрів у Верховній Раді дізналася від третіх осіб."/>
  </head>
  <body>
    <article>
      <h1>Верещук прокоментувала можливе звільнення з посади представника Кабміну у Раді</h1>
      <h2>Народний депутат від Слуги народу Ірина Верещук заявила, що про можливе звільнення з посади представника Кабінету міністрів у Верховній Раді дізналася від третіх осіб.</h2>
      <address>
        <time datetime="2019-11-14T14:42:00+00:00">14 Nov 2019, 14:42</time>
      </address>
      <p>У коментарі <a href="https://www.rbc.ua/rus/news/vereshchuk-mogut-osvobodit-dolzhnosti-predstavitelya-1573736782.html">РБК-Україна</a> вона повідомила, що найближчим часом обговорить з прем'єр-міністром Олексієм Гончаруком «питання перебування або не перебування на посаді».</p>
      <p>На переконання Верещук, її звільнення пов'язане з критикою уряду Гончарука. Зокрема, через розбіжності з приводу проекту держбюджету та інших законопроектів.</p>
      <p>«Ну ви ж бачите, яка моя позиція. Я часто густо критикую позицію і бачення Кабміну. Наприклад, щодо бюджетного формування. Я завжди говорила, що державний бюджет повинен бути спрямований на Україну, на українця. А ми бачимо різні пріоритети. На жаль, наші думки різняться. На жаль, мене не чують, коли я говорю про це там, за зачиненими дверима», - заявила Верещук.</p>
      <p>Раніше ЗМІ повідомляли, що Ірина Верещук <a href="https://nv.ua/ukr/ukraine/politics/vereshchuk-mozhe-pozbutisya-posadi-v-kabmini-detali-50053289.html">може позбутися посади представника уряду</a> через відмову підтримати запуск ринку землі. Вона назвала законопроект «сирим» документом.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/sluga-narodu-pidstrahuvavsya-golosami-ahmetova-zaradi-vidkrittya-rinku-zmeli-novini-ukrajini-50053485.html">Ахметов допоміг: як команда Зеленського запускала ринок землі і ледь не вигнала того, чия мама любить швидкість</a>
        </li>
        <li>
          <a href="https://nv.ua/ukr/ukraine/politics/nardep-skorohod-vlada-zatrimala-cholovika-pislya-moyeji-vidmovi-golosuvati-za-rinok-zemli-novini-ukrajini-50053503.html">Нардеп Слуги народу заявила про затримання чоловіка після відмови голосувати за ринок землі</a>
        </li>
      </ul>
    </article>
  </body>
</html>