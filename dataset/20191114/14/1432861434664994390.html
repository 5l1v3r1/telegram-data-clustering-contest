<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/fenovete-na-chelsi-reshiha-koi-igrachi-ne-iskat-v-otbora-1406204.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T14:29:00+00:00"/>
    <meta property="og:title" content="Феновете на Челси решиха кои играчи не искат в отбора"/>
    <meta property="og:description" content="Феновете на Челси взеха участие в анкета по време на паузата за мачове на националните отбори С наближаването на зимния трансферен прозорец все повече се засилват спекулациите кои футболисти ще напуснат клуба през януари"/>
  </head>
  <body>
    <article>
      <h1>Феновете на Челси решиха кои играчи не искат в отбора</h1>
      <address><time datetime="2019-11-14T14:29:00+00:00">14 Nov 2019, 14:29</time> by <a rel="author">Sportlive.bg</a></address>
      <p>Феновете на Челси взеха участие в анкета по време на паузата за мачове на националните отбори. С наближаването на <a href="https://www.sportlive.bg/tags/35331">зимния трансферен прозорец</a> все повече се засилват спекулациите кои футболисти ще напуснат клуба през януари. Привържениците на лондончани имаха възможност да определят статута на всеки един играч от първия тим, като трябваше да гласуват с една от опциите „остава“ или„напуска“.</p>
      <p>Според проучването най-нежелан от феновете на Челси е нападателят <a href="https://www.sportlive.bg/tags/28468">Оливие Жиру</a>. 76.4% от анкетиралите са изявили желание французинът да напусне клуба през януари. Веднага след него е друг от по-възрастните играчи – Педро, който събира 69.8% негативен вот. Другите двама, които феновете не искат в тима са Маркос Алонсо с 62.1% и Рос Баркли с 58.6%. Почти всички от останали футболисти са получили положителен вот от феновете. Играчът, който привжениците на Челси искат най-много да остане в отбора, е бранителят Фикайо Томори, за когото 92.6 % са казали, че искат той да продължи да носи синята фланелка. Веднага след него са други двама от младите играчи в тима – Кристиан Пулишич (92.1%) и Мейсън Маунт (91.9%).</p>
      <p>Отборът на <a href="https://www.sportlive.bg/tags/3850">Челси</a> се намира в страхотна серия, като спечели последните си шест мача в първенството. След подновяването на клубните първенства обаче лондочани имат сериозен тест, като ще гостуват на „Етихад“ на шампиона Манчестър Сити. <i>А кой отбор иска да привлече Оливие Жиру през зимата, <a href="https://www.sportlive.bg/worldfootball/england/Londonski-grand-planira-da-otmykne-Olivie-Zhiru-1387081.html">вижте тук</a>.</i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Napadatel-na-Atletiko-V-Chelsi-beshe-uzhasno-ne-iskah-da-izlizam-ot-vkyshti-1405774.html"/>
        <a href="https://www.sportlive.bg/worldfootball/england/Zvezda-na-Chelsi-ohladi-meracite-na-Real-Madrid-za-transfer-1405634.html"/>
        <a href="https://www.sportlive.bg/worldfootball/france/Frenski-grand-vryshta-Zhiru-v-Liga-1-1388952.html"/>
        <a href="https://www.sportlive.bg/worldfootball/england/Zhiru-predupredi-Prez-zimata-mozhe-i-da-si-trygna-ot-Chelsi-1385392.html"/>
        <a href="https://www.sportlive.bg/worldfootball/england/Zvezda-na-Chelsi-Lampard-me-ubedi-da-podpisha-s-edno-obazhdane-1406151.html"/>
      </related>
    </article>
  </body>
</html>