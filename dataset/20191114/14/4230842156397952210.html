<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191114-pershyj-vyrok-za-domashnye-nasyllya-u-kyyevi-33-richnogo-tyrana-posadyly-na-try-misyatsi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T14:30:27+00:00"/>
    <meta property="og:title" content="Перший вирок за домашнє насилля у Києві: 33-річного тирана посадили на три місяці"/>
    <meta property="og:description" content="У Києві 33-річному чоловіку дали три місяці арешту за систематичне психологічне та фізичне насильство у сім’ї."/>
  </head>
  <body>
    <article>
      <h1>Перший вирок за домашнє насилля у Києві: 33-річного тирана посадили на три місяці</h1>
      <address>
        <time datetime="2019-11-14T14:30:27+00:00">14 Nov 2019, 14:30</time>
      </address>
      <p>У Києві 33-річному чоловіку дали три місяці арешту за систематичне психологічне та фізичне насильство у сім’ї.</p>
      <p>Оболонським райсуд Києва засудив до трьох місяців арешту чоловіка, який з січня до жовтня 2019  року дев’ять разів притягувався до адміністративної відповідальності за вчинення домашнього насильства.</p>
      <p>Проте складені адмінпротоколи не давали жодного результату – його ставлення до дружини не змінилося.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20190925-yak-zahystyty-dytynu-vid-nasyllya-pravyla-povedinky-na-vulytsi-ta-u-merezhi/">Як захистити дитину від насилля: правила поведінки на вулиці та у мережі</a>
      </p>
      <p>Киянин постійно ображав жінку нецензурними висловлюваннями, залякував, принижував та погрожував фізичною розправою. Все це відбувалося в однокімнатній квартирі на очах малолітніх дітей.</p>
      <p>У столичній прокуратурі наголошують, що вирок суду – це перше реальне покарання у Києві за домашнє насильство.</p>
      <p>Нацполіція планує створити загальнонаціональну базу даних з системою синіх, жовтих та червоних карток – відповідно до рівня <a href="https://fakty.com.ua/ua/ukraine/20191007-natspolitsiya-vvede-kartochky-dlya-vyznachennya-rivnya-nasylstva-v-sim-yi/">насильства в сім’ї.</a></p>
    </article>
  </body>
</html>