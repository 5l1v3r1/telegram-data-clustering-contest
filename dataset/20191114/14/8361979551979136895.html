<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/video-pid-kiyevom-chinovnik-pokatav-zhurnalista-na-kapoti-novini-ukrajini-50053556.html"/>
    <meta property="og:site_name" content="НВ"/>
    <meta property="article:published_time" content="2019-11-14T14:45:00+00:00"/>
    <meta property="og:title" content="У Київській області сільголова провіз журналіста на капоті свого авто після питань про корупцію — фото, відео"/>
    <meta property="og:description" content="Сільський голова села Дударків Київської області Микола Гуральник відмовився відповідати на питання журналістів про корупцію, а одного з них провіз на капоті свого автомобіля кілька десятків метрів."/>
  </head>
  <body>
    <article>
      <h1>У Київській області сільголова провіз журналіста на капоті свого авто після питань про корупцію — фото, відео</h1>
      <h2>Сільський голова села Дударків Київської області Микола Гуральник відмовився відповідати на питання журналістів про корупцію, а одного з них провіз на капоті свого автомобіля кілька десятків метрів.</h2>
      <address>
        <time datetime="2019-11-14T14:45:00+00:00">14 Nov 2019, 14:45</time>
      </address>
      <p>Про це повідомляє обласна поліція та видання <a href="https://www.poglyad.tv/boryspilshhyna-silskyj-golova-dudarkova-prokatav-na-kapoti-avto-zhurnalistiv/?fbclid=IwAR2Tcv2PZmMQTMvSSwiYMGiy1yvmBPsgd0PiVL_mxHassSa9k8ixTig2xLM">Погляд</a>.</p>
      <p>У поліції заявили, що за даним фактом проти чиновника порушено кримінальне провадження за ст. 171 (Перешкоджання законній професійній діяльності журналістів) Кримінального кодексу України.</p>
      <p>Також щодо посадової особи складено адміністративний протокол за ст. 124 (Порушення правил дорожнього руху, що спричинило пошкодження транспортних засобів, вантажу, автомобільних доріг, вулиць, залізничних переїздів, дорожніх споруд чи іншого майна) КпАП.</p>
      <figure>
        <iframe src="https://www.youtube.com/embed/dqMhlcBtTcw" width="780" height="585" data-service="Youtube" scrolling="no"/>
      </figure>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/145/big/06999d7f1badec1604f7fa4a36af4909.png?stamp=20191114164017&amp;q=85&amp;output=jpg&amp;bg=white"/>
        <figcaption>Фото: погляд</figcaption>
      </figure>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/146/big/d8364e83c0058f6e8a7e1425411313f6.png?stamp=20191114164044&amp;q=85&amp;output=jpg&amp;bg=white"/>
        <figcaption>Фото: погляд</figcaption>
      </figure>
      <p>За даними журналістів, всі крісла в сільраді займають лише родичі Гуральника.</p>
      <p>Зокрема, секретарем сільради є його дружина - Наталія Гуральник. Їхній син - Володимир Гуральник обіймає дві посади, юриста і начальника пожежної безпеки, а також є депутатом районної ради. Посаду землевпорядника займає родич сільського голови - Андрій Пусь.</p>
      <p>Журналісти заявили, що крім всіх звинувачень у корупційних справах сім'ї Гуральник, останньою краплею для жителів села стало питання ОТГ. За словами місцевих жителів, чиновник хоче приєднати село до Борисполя, проте не проінформував про це односельчан, а також не провів громадські слухання. Самі ж мешканці Дударкова бачать себе в Пристоличній ОТГ.</p>
    </article>
  </body>
</html>