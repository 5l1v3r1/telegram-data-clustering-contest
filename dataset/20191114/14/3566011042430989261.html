<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547327.html/%D8%A2%D9%82%D8%A7%DB%8C-%D8%B1%D9%88%D8%AD%D8%A7%D9%86%DB%8C-%D8%A8%D9%87-%D8%AC%D8%A7%DB%8C-%D9%85%D8%B3%D8%A7%D8%A6%D9%84-%D8%AA%D9%81%D8%B1%D9%82%D9%87-%D8%A7%D9%86%DA%AF%DB%8C%D8%B2-%D9%88%D8%B6%D8%B9%DB%8C%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%B1%D8%A7-%D8%A8%D9%87%D8%A8%D9%88%D8%AF-%D8%A8%D8%AE%D8%B4%DB%8C%D8%AF--%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%D8%B3%D8%A7%D8%AF-%D8%A8%D8%A7%DB%8C%D8%AF-%D8%A7%D8%B2-%D8%AF%D8%A7%D8%AE%D9%84-%D9%82%D9%88%D9%87-%D9%85%D8%AC%D8%B1%DB%8C%D9%87-%D8%A2%D8%BA%D8%A7%D8%B2-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:29:00+00:00"/>
    <meta property="og:title" content="آقای روحانی به جای مسائل تفرقه‌انگیز وضعیت اقتصادی را بهبود بخشید/ مبارزه با فساد باید از داخل قوه مجریه آغاز شود"/>
    <meta property="og:description" content="نماینده مردم بیرجند، درمیان و خوسف در مجلس گفت: مبارزه با فساد باید از داخل قوه مجریه آغاز شود و امروز دولت باید به کمک قوه قضائیه با سرمنشأ فساد بخصوص مفسدان دانه درشت و مسئولینی که موجب فساد و خطا در جامعه می‌شوند مبارزه کند."/>
  </head>
  <body>
    <article>
      <h1>آقای روحانی به جای مسائل تفرقه‌انگیز وضعیت اقتصادی را بهبود بخشید/ مبارزه با فساد باید از داخل قوه مجریه آغاز شود</h1>
      <h2>نماینده مردم بیرجند در مجلس:</h2>
      <address>
        <time datetime="2019-11-14T14:29:00+00:00">14 Nov 2019, 14:29</time>
      </address>
      <p>نماینده مردم بیرجند، درمیان و خوسف در مجلس گفت: مبارزه با فساد باید از داخل قوه مجریه آغاز شود و امروز دولت باید به کمک قوه قضائیه با سرمنشأ فساد بخصوص مفسدان دانه درشت و مسئولینی که موجب فساد و خطا در جامعه می‌شوند مبارزه کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.khavarestan.ir/">خاورستان</a>، حجت‌الاسلام و المسلمین سید محمدباقر عبادی نماینده مردم بیرجند،درمیان و خوسف در مجلس شورای اسلامی در جمع خبرنگاران در مورد سخنرانی‌های اخیر رئیس‌جمهور گفت: رئیس‌جمهور به جای اشاره به مسائل تفرقه انگیز در جامعه و ایجاد تنش بدنبال راهکاری برای بهبود وضعیت اقتصادی باشد.</p>
      <p>وی افزود: اینگونه سخنرانی برای عده‌ای از مردم که در روستاها و حتی در شهرها نانی برای خوردن و نیز بعضی از روستاهای خراسان‌جنوبی آبی برای نوشیدن ندارند، دردی دعوا نمی‌کند.   نماینده مردم بیرجند، درمیان و خوسف در مجلس شورای اسلامی در خصوص مبارزه با فساد تصریح کرد: جای تعجب است، که امروز رئیس جمهور بجای اینکه به دستگاه قضایی کشور کمک کنند،آنان را مورد هجمه قرار می‌دهند.   عبادی با اشاره به اینکه قوه قضائیه باید با قدرت به کار خود ادامه دهد،خاطرنشان کرد: مردم کشور قدردان زحمات ریاست محترم قوه قضائیه هستند، چرا که در این هشت ماه با مفسدان اقتصادی  در جامعه برخورد و مبارزه شده، تا جای که برخورد با 60 قاضی متخلف آغاز کار مقابله با فساد در دستگاه قضایی و جامعه بود.   وی با اشاره به اینکه مبارزه با فساد باید از داخل قوه مجریه آغاز شود، ادامه داد: امروز دولت باید به کمک قوه قضائیه با سرمنشاء فساد بخصوص مفسدان دانه درشت و مسئولینی که موجب فساد و خطا در جامعه شدند مبارزه کند.   نماینده مردم بیرجند، درمیان و خوسف در مجلس شورای اسلامی عنوان کرد: دولتی که وزرای هزار میلیاردی داشته باشد، اینگونه صحبت‌ها همخوانی ندارد.   عبادی خطاب به رئیس جمهور گفت: آقای رئیس جمهور هر کسی که مفسد اقتصادی هست، به دستگاه قضایی معرفی کنید، نه اینکه مبارزه با مفسدان جامعه موجب نارضایتی شما شود.   وی با اشاره به اینکه باید مبازره با مفسدان اقتصادی همه‌گیر شود، افزود: امروز تمام کسانی که از مفسدان اقتصادی صدمه خورده‌اند، باید تلاش کنند در جامعه اسلامی ایران رانت‌خوران و مفسدان خواب خوشی نداشته باشند.   نماینده مردم بیرجند، درمیان و خوسف در مجلس شورای اسلامی با اشاره به حضور نخبگان در عرصه مباحث علمی و فرهنگی در گام دوم انقلاب، تاکید کرد: امروز باید صاحب نظران انقلابی، نخبگان و رسانه‌ها به سمتی مباحث را هدایت کنند، که دیگر اقدامات شایسته فساد ستیزی کوچک شمرده نشده و جامعه به سمت تمدن اسلامی حرکت کند.   انتهای پیام/</p>
    </article>
  </body>
</html>