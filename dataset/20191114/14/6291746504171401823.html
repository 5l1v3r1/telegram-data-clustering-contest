<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/guida-tv-programmi-stasera-giovedi/"/>
    <meta property="og:site_name" content="Il Post"/>
    <meta property="article:published_time" content="2019-11-14T14:29:52+00:00"/>
    <meta property="og:title" content="Cosa c’è stasera in TV"/>
    <meta property="og:description" content="I soliti programmi del giovedì, &quot;Adrian&quot; e qualche film non recentissimo, tra cui &quot;Spider-Man 2&quot; e &quot;Avengers&quot;"/>
  </head>
  <body>
    <article>
      <h1>Cosa c’è stasera in TV</h1>
      <h2>I soliti programmi del giovedì, "Adrian" e qualche film non recentissimo, tra cui "Spider-Man 2" e "Avengers"</h2>
      <address>
        <time datetime="2019-11-14T14:29:52+00:00">14 Nov 2019, 14:29</time>
      </address>
      <p>Le serate televisive sono scandite da alcuni programmi che vanno in onda sempre negli stessi giorni: dato che oggi è giovedì, quindi, potete star sicuri di trovare Piazzapulita e Dritto e rovescio, i talk show condotti rispettivamente da Corrado Formigli e da Paolo Del Debbio. Se invece cercate un programma che non prevede uno studio televisivo e delle persone che parlano tra loro, potete scegliere tra due film di supereroi non recentissimi (<i>The Avengers</i> e <i>Spider-Man 2</i>), uno d’azione con Jason Statham, un western con Clint Eastwood e la seconda puntata del secondo tentativo di Adriano Celentano con la sua serie (anche se prima della serie c’è lui che parla con altre persone in uno studio televisivo).</p>
      <p>
        <b>Rai Uno</b>
      </p>
      <p><b>21.30 – Un passo dal cielo</b><br/>Decima puntata della quinta stagione di una fiction ambientata sulle Dolomiti. Parla di un gruppo di agenti della Forestale e il protagonista è Daniele Liotti.</p>
      <figure>
        <iframe data-src="https://twitter.com/passodalcielo5/status/1193846060633989120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Due</b>
      </p>
      <p><b>21.20 – <i>The Avengers</i></b><br/>Film del 2012 basato sui personaggi dei fumetti Marvel (Capitan America, Hulk, Iron Man e tutti gli altri), il primo della saga che si conclude con <i>Avengers: Endgame</i>, uscito lo scorso aprile e che è diventato poi il film <a href="https://www.ilpost.it/2019/07/22/avengers-endgame-record-incassi/">che ha incassato di più</a> nella storia del cinema. Nel cast ci sono Robert Downey Jr., Chris Evans, Mark Ruffalo, Chris Hemsworth, Scarlett Johansson, e Samuel L. Jackson, tra gli altri.</p>
      <figure>
        <iframe src="https://www.youtube.com/embed/21-RSDPmLjg" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Tre</b>
      </p>
      <p><b>21.10 – A raccontare comincia tu</b><br/>Raffaella Carrà conduce la sesta puntata del suo programma in cui incontra e intervista personaggi famosi. Stasera la protagonista sarà Luciana Littizzetto.</p>
      <hr/>
      <p>
        <b>Rete 4</b>
      </p>
      <p><b>21.30 – Dritto e rovescio</b><br/>Nuova puntata del talk show condotto da Paolo Del Debbio.</p>
      <figure>
        <iframe data-src="https://twitter.com/Drittorovescio_/status/1190055208115720193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Canale 5</b>
      </p>
      <p><b>21.35 – <i>Adrian II</i></b><br/>Seconda puntata di quattro della serie tv a cui Adriano Celentano ha lavorato per quasi dieci anni e che si dice sia costata diversi milioni di euro. Ogni sera c’è una sorta di introduzione (“Aspettando Adrian”) a cui segue <i>Adrian</i>, la serie vera e propria, che è ambientata nel futuro e il cui protagonista è una specie di Celentano giovane e fico, che però ha anche diversi alter ego. Se ne era parlato come di una serie di Milo Manara, che successivamente ha <a href="https://www.ilpost.it/flashes/milo-manara-adrian/">spiegato</a> di aver avuto un ruolo marginale, anni fa. Lo scorso febbraio, dopo quattro puntate e uno share al di sotto delle aspettative, la trasmissione era stata sospesa.</p>
      <hr/>
      <p>
        <b>Italia Uno</b>
      </p>
      <p><b>21.20 – <i>The Transporter</i> </b><br/>Primo film della serie basata sul personaggio di Frank Martin, interpretato da Jason Statham: dalla sua presenza potete già intuire il genere, cioè quei film d’azione con <i>molti</i> inseguimenti in macchina, sparatorie, esplosioni e scazzottate.</p>
      <figure>
        <iframe src="https://www.youtube.com/embed/0poXFSvX0_4" width="675" height="506" data-service="Youtube" scrolling="no"/>
      </figure>
      <hr/>
      <p>
        <b>La7</b>
      </p>
      <p><b>21.15 – Piazzapulita</b><br/>Nuova puntata del talk show politico di Corrado Formigli. Fra gli ospiti di stasera ci saranno, tra gli altri, Roberto Maroni, e si parlerà dell’emergenza delle <a href="https://www.ilpost.it/2019/11/14/alluvioni-venezia-laguna/">alluvioni a Venezia</a>.</p>
      <figure>
        <iframe data-src="https://twitter.com/PiazzapulitaLA7/status/1194686951657480192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>TV8</b>
      </p>
      <p><b>21.25 – <i>Spider-Man 2</i></b><br/>Secondo film di quello Spider-Man interpretato da Tobey Maguire e diretto da Sam Raimi, prima che venissero poi fatti numerosi rifacimenti (quelli che in gergo si chiamano reboot<i>). In questo film il cattivo di turno è il Doctor Octopus, interpretato da Alfred Molina.</i></p>
      <figure>
        <iframe src="https://www.youtube.com/embed/8pSRBdt6ico" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Nove</b>
      </p>
      <p><b>21.30 – <i>Indovina chi</i></b><br/>Commedia del 2005 con Zoe Saldana e Ashton Kutcher: è un remake non indimenticabile del celebre film <i>Indovina chi viene a cena</i> in cui una ragazza di una ricca famiglia bianca intende sposarsi con un uomo di colore, ma la sua famiglia fatica ad accettare l’unione. In questo remake le parti sono invertite e gli stereotipi ribaltati: Kutcher interpreta un ragazzo bianco che fatica a essere accettato dalla famiglia della sua ragazza di colore.</p>
      <figure>
        <iframe src="https://www.youtube.com/embed/2Nef33uJ_VA" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Rai Movie</b>
      </p>
      <p><b>21.10 – <i>The Sentinel</i></b><br/>Film d’azione del 2006 con Kim Basinger, Kiefer Sutherland, Eva Longoria e Michael Douglas, di quelli in cui c’è qualcuno che vuole uccidere il presidente degli Stati Uniti e tutta la macchina dei servizi segreti che deve cercare di proteggerlo. In questo caso però per qualche motivo viene sospettato un integerrimo veterano dei servizi.</p>
      <figure>
        <iframe src="https://www.youtube.com/embed/F7DRnyINaic" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.10 – <i>Il cavaliere pallido</i></b><br/>Western del 1985 diretto e interpretato da Clint Eastwood, che fa la parte del protagonista misterioso che arriva in una piccola cittadina per proteggere i cercatori d’oro, perseguitati ingiustamente dal ricco fondatore della città. Ha tutti i requisiti del classico western, come dimostra questa scena.</p>
      <figure>
        <iframe src="https://www.youtube.com/embed/WQuKXGOoqUc" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Due<br/>21.15 – <i>Gioco di donna</i></b>
      </p>
      <figure>
        <iframe src="https://www.youtube.com/embed/nv5jKdnUrA8" width="675" height="506" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/14/tom-hanks-intervista-new-york-times/"/>
        <a href="https://www.ilpost.it/2019/11/14/motorola-razr-schermo-pieghevole/"/>
        <a href="https://www.ilpost.it/2019/11/13/viva-raiplay-internet-fiorello/"/>
      </related>
    </article>
  </body>
</html>