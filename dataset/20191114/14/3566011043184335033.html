<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547326.html/%D9%88%D8%AD%D8%AF%D8%AA-%D8%B9%D8%A7%D9%85%D9%84-%D8%A7%D9%82%D8%AA%D8%AF%D8%A7%D8%B1-%D8%A7%DB%8C%D8%B1%D8%A7%D9%86-%D9%88-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D9%86%D9%81%D9%88%D8%B0-%D8%AF%D8%B4%D9%85%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T14:08:00+00:00"/>
    <meta property="og:title" content="وحدت عامل اقتدار ایران و جلوگیری از نفوذ دشمن"/>
    <meta property="og:description" content="حجت‌الاسلام خزاعی گفت: برای این‌که جلوی نفوذ دشمن گرفته شود و اقتدار ایران پایدار بماند وحدت از ملزومات است و باید همیشه حفظ شود."/>
  </head>
  <body>
    <article>
      <h1>وحدت عامل اقتدار ایران و جلوگیری از نفوذ دشمن</h1>
      <h2>امام جمعه اسدیه مطرح کرد؛</h2>
      <address>
        <time datetime="2019-11-14T14:08:00+00:00">14 Nov 2019, 14:08</time>
      </address>
      <p>حجت‌الاسلام خزاعی گفت: برای این‌که جلوی نفوذ دشمن گرفته شود و اقتدار ایران پایدار بماند وحدت از ملزومات است و باید همیشه حفظ شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام والمسلمین مصیب خزاعی امام جمعه اسدیه در گفت‌وگو با <a href="http://www.khavarestan.ir/">خاورستان</a>، در خصوص اهمیت وحدت، اظهار کرد: وحدت در حال حاضر با توجه به اقداماتی که دشمن در کشورهای همسایه از جمله افغانستان انجام می‌دهد بسیار اهمیت دارد.</p>
      <p>وی با اشاره به تشکیل داعش و گروه‌های تجزیه‌طلب افزود: وحدت در مقابل گروه‌هایی که از ایجاد اختلاف بین شیعه و سنی حمایت می‌کنند بسیار مهم است.</p>
      <p>امام جمعه اسدیه بیان کرد: با توجه به شرایط اقتصادی کشور و مشکلاتی که دشمنان امروزه به دنبال نفوذ هستند برای این‌که جلوی نفوذ دشمن گرفته شود و اقتدار ایران پایدار بماند وحدت از ملزومات است و باید همیشه حفظ شود نه‌این‌که برای یک تاکتیک و به صورت موقتی و برای برخی زمان‌ها باشد.</p>
      <p>حجت‌الاسلام خزاعی تصریح کرد: وحدت از زمان پیامبر(ص) بوده و باید اقتدار و اتحاد بین ادیان و مذاهب پایدار بماند.</p>
      <p>وی با بیان این‌که مشترکات مذاهب فراموش‌شدنی نیست، تأکید کرد: باید با تکیه بر مشترکات از جزئیات حذر کرده و به وحدت عملی برسیم.</p>
      <p>امام جمعه اسدیه در خصوص نهی از توهین به مقدسات اهل سنت، گفت: با توجه به فتوای مقام معظم رهبری که فرمودند توهین به مقدسات اهل سنت حرام شرعی است این مسئله یک فتوا و ایدئولوژی است یعنی اعتقاد و حکمی است که مقام معظم رهبری مطرح کردند و باید از آن تبعیت کرد که اگر به حکم ایشان پای بگذاریم مخالفت با ولایت کرده و آب به آسیاب دشمن ریخته‌ایم.</p>
      <p>حجت‌الاسلام خزاعی عنوان کرد: لذا اهل سنت و تشییع باید حواسشان را جمع کنند، اقدام عملی انجام داده و نه‌تنها به مقدسات توهین نداشته باشند بلکه باید جلوی توهین‌ها را بگیرند.</p>
      <p>وی با اشاره به این‌که با بصیرت باید از فضاسازی‌های مسموم رسانه‌ها جلوگیری کرد، افزود: بصیرت باعث می‌شود که از تلاطم و اختلافاتی که ایجاد طوفان می‌کند جلوگیری کرده و با اتحاد و انسجام جلوی نفوذ دشمن را گرفت.</p>
      <p>امام جمعه اسدیه بیان کرد: زمانی‌که جلوی نفوذ دشمن گرفته شود شیعه و سنی می‌توانند در کنار هم قرار گرفته و اتحاد و پایداری خود را داشته و وحدت را دنبال کنند.</p>
      <p>حجت‌الاسلام خزاعی گفت: از آنجائی‌که قرآن به پیامبر اسلام تأکید می‌کند با ادیان مختلف گفت‌وگو کند لذا باید به طریق اولی بین مذاهبی که وجود دارند اتحاد و انسجام حفظ شود.</p>
      <p>انتهای پیام/</p>
    </article>
  </body>
</html>