<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597338/ston-akama-o-averof-esteile-ixiro-minyma-pic"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T15:56:00+00:00"/>
    <meta property="og:title" content="Στον Ακάμα ο Αβέρωφ – Έστειλε ηχηρό μήνυμα (pic)"/>
    <meta property="og:description" content="'Ηχηρό μήνυμα' για τον Ακάμα στέλλει ο Πρόεδρος του ΔΗΣΥ.   Την πληγείσα περιοχή του Ακάμα επισκέφτηκε σήμερα ο πρόεδρος του ΔΗΣΥ Αβέρωφ..."/>
  </head>
  <body>
    <article>
      <h1>Στον Ακάμα ο Αβέρωφ – Έστειλε ηχηρό μήνυμα (pic)</h1>
      <address><time datetime="2019-11-14T15:56:00+00:00">14 Nov 2019, 15:56</time> by <a rel="author">SigmaLive</a></address>
      <p>'Ηχηρό μήνυμα' για τον Ακάμα στέλλει ο Πρόεδρος του ΔΗΣΥ.</p>
      <p>Την πληγείσα περιοχή του Ακάμα επισκέφτηκε σήμερα ο πρόεδρος του ΔΗΣΥ Αβέρωφ Νεοφύτου όπου έστειλε ηχηρό μήνυμα, όπως είπε, καταδικάζοντας αυτούς που τόλμησαν να κάψουν την “καρδιά” του Ακάμα.</p>
      <p>Ήρθαμε είπε “  εδώ στον Ακάμα στον καλύτερο οικότοπο της Κύπρου αυτό το περιβαλλοντικό πλούτο όχι μόνο της Κύπρου αλλά και της ανατολικής Μεσογείου”. Ο Ακάμας συνέχισε, είναι πλούτος όχι μόνο για τους κατοίκους της περιοχής αλλά είναι θησαυρός για όλη την Κύπρο, προσθέτοντας πως πρέπει να  συνειδητοποιήσουμε όλοι, ότι η προστασία του περιβάλλοντος είναι αυτό που προσθέτει σε όλους μας.</p>
      <figure>
        <img src="https://www.sigmalive.com/uploads/default/files/15dcd5d58e24d8.JPG"/>
      </figure>
      <p>Ο πρόεδρος του ΔΗΣΥ είπε ότι είδε την οικολογική καταστροφή γιατί αυτή η περιοχή είχε την πιο πλούσια βλάστηση με τα καταπράσινα πεύκα.</p>
      <p>Μετά την ενημέρωση που έτυχε από τους αρμοδίους και επί την ευκαιρία, έδωσε τα συγχαρητήρια του αλλά και τις ευχαριστίες τόσο του ιδίου όσο και του κόμματος του, στον Διευθυντή του Τμήματος Δασών, στους δασοφύλακες, στους δασοπυροσβέστες, στους εθελοντές και σε όλες τις άλλες υπηρεσίες που συντονίστηκαν. Επίσης συνεχάρη και ευχαρίστησε όσους εργάστηκαν με κίνδυνο την ζωή τους για την κατάσβεση της πυρκαγιάς αλλά και τα ιπτάμενα μέσα και τους πιλότους που ήταν σε μια δύσκολη αποστολή .</p>
      <p>Ο κ. Νεοφύτου είπε πως πρέπει όλοι να προστατέψουμε το περιβάλλον γιατί σημείωσε, ύστερα από ενημέρωση που έτυχε, αυτά τα πεύκα για να αναπληρωθούν, ίσως χρειαστούν ακόμη 200 χρόνια.</p>
      <p>"Μια ασυνείδητη ενέργεια, κάποιων ασυνείδητων καταστρέφει τον τόπο μας και δεν πρέπει να το επιτρέψουμε", συμπλήρωσε.</p>
      <p>Πρόσθεσε πως μαζί με όλα τα άλλα πολιτικά κόμματα και με πρωτοβουλίες της κυβέρνησης θα πρέπει να θεσπιστούν αυστηρότατοι κανόνες για την παραδειγματική τιμωρία των ασυνείδητων.</p>
      <p>Από εκεί και πέρα, συνέχισε η επόμενη μέρα χαρακτηρίζεται με πολύ δουλειά για το Τμήμα Δασών στην προσπάθεια και την αποκατάσταση της ζημιάς που έγινε.</p>
      <p>Δυστυχώς επανέλαβε ο κ. Νεοφύτου, θα χρειαστούν εκατοντάδες χρόνια για να ξαναζήσουν οι επόμενες γενιές αυτή την ομορφιά σ’ αυτή την περιοχή, όπως την απολάμβαναν οι ίδιοι που γεννήθηκαν στην περιοχή και αναγιωθήκαν.</p>
      <p>KYΠΕ</p>
    </article>
  </body>
</html>