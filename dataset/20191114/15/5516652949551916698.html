<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425758/h-eirhnh-kaklamanoy-ths-telxinidas-sto-ethniko-klimakio-bolei-neanidwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-14T15:05:01+00:00"/>
    <meta property="og:title" content="Η Ειρήνη Κακλαμάνου της Τελχινίδας στο Εθνικό Κλιμάκιο βόλεϊ Νεανίδων"/>
    <meta property="og:description" content="Η εξαιρετική αγωνιστική παρουσία της νεαρής αθλήτριας βόλεϊ της Τελχινίδας Ειρήνης Κακλαμάνου δεν έμεινε απαρατήρητη από τον ομοσπονδιακό προπονητή κ. Χρήστο Τριανταφυλλόπουλο, ο οποίος την κάλεσε στη συγκεντρωτική προπόνηση του Εθνικού Κλιμακίου Νεανίδων (Κ20) Νοτίου Ελλάδας που πραγματοποιήθηκε χθες στο Στάδιο Ειρήνης και Φιλίας."/>
  </head>
  <body>
    <article>
      <h1>Η Ειρήνη Κακλαμάνου της Τελχινίδας στο Εθνικό Κλιμάκιο βόλεϊ Νεανίδων</h1>
      <address>
        <time datetime="2019-11-14T15:05:01+00:00">14 Nov 2019, 15:05</time>
      </address>
      <p>
        <b>Η εξαιρετική αγωνιστική παρουσία της νεαρής αθλήτριας βόλεϊ της Τελχινίδας Ειρήνης Κακλαμάνου δεν έμεινε απαρατήρητη από τον ομοσπονδιακό προπονητή κ. Χρήστο Τριανταφυλλόπουλο, ο οποίος την κάλεσε στη συγκεντρωτική προπόνηση του Εθνικού Κλιμακίου Νεανίδων (Κ20) Νοτίου Ελλάδας που πραγματοποιήθηκε χθες στο Στάδιο Ειρήνης και Φιλίας.</b>
      </p>
      <p>Ανάμεσα στις 16 επίλεκτες του ομοσπονδιακού προπονητή ήταν και η αθλήτρια του ΑΕΣΠ Φοίνικας, Καθολική Κουκιά, που τα τελευταία δύο χρόνια αποτελεί σταθερά μέλος των κλιμακίων της εθνικής ομάδας.</p>
      <p><b>Τελχινίδα: Νίκη στην πρεμιέρα οι Γυναίκες</b><br/>Με νίκη ξεκίνησαν τις αγωνιστικές τους υποχρεώσεις στο φετινό πρωτάθλημα οι γυναίκες της Τελχινίδας. Οι περσινές πρωταθλήτριες Δωδεκανήσου επικράτησαν με 3-0 σετ στο Βενετόκλειο του ΠΑΟΚ Ρόδου.</p>
      <p>Ο αγώνας ξεκίνησε με τις δύο ομάδες να κάνουν πολλά λάθη. Σύντομα όμως οι αθλήτριες της Τελχινίδας βρήκαν ρυθμό, έκαναν πολύ δύσκολο σερβίς, είχαν πλουραλισμό στην επίθεση και δε δυσκολεύτηκαν να πάρουν τους τρεις βαθμούς της νίκης.</p>
      <p><b>ΡΣΦΠ Τελχινίς-ΠΑΟΚ Ρόδου 3-0 σετ σε 79’ (25-16 σε 30’, 25-19 σε 27’ και 25-08 σε 20’)<br/>Τελχινίς:</b> (Νίκος Τσιντομηνάς) Πάολα Σουσάρι, Αριέτα Τερζίου, Μίρκα Στρατάκη, Ειρήνη Κακλαμάνου, Μαρία Βρατσάλη, Σταματίνα Γκιζέττη, Ραφαέλα Ζωγράφη, Ραφαηλία Κουφομανώλη(λ), Κέλυ Δαουτοπούλου (λ) Σταυρούλα Καλιόζη, Κατερίνα Γεωργά και Μαριλιάνα Σούρδη.</p>
      <p><b>ΠΑΟΚ: </b>(Πάνος Δικαστόπουλος) Ιωάννα Μοστράτου, Μαρία Φραντζέσκου, Ματίνα Αμερικάνου, Ελ. Αθανασοπούλου, Ειρήνη Δέμελου, Σταυρούλα Μαργαρίτη, Ματίνα Παπαμελετίου, Ασημ. Παπαϊωάννου, Κόνη Κλαδίτη (λ), Ελένη Ζωάννου, Λένα Πολυτάνου (λ), Αριέτα Γακοπούλου, Άνν Μηλοπούλου και Ματίνα Γιαννέλη.<br/>Τον αγώνα διαιτήτευσαν ο Νίκος Χατζησταυρίδης, ο Ανδρέας Παπαδόπουλος και η Εύα Ράπτη.</p>
    </article>
  </body>
</html>