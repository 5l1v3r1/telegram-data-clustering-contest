<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158378_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T15:17:00+00:00"/>
    <meta property="og:title" content="Левски поднови тренировки"/>
    <meta property="og:description" content="В заниманието не взеха участие 11 футболисти, групата бе попълнена от юноши"/>
  </head>
  <body>
    <article>
      <h1>Левски поднови тренировки</h1>
      <address>
        <time datetime="2019-11-14T15:17:00+00:00">14 Nov 2019, 15:17</time>
      </address>
      <p>Отборът на Левски поднови тренировки този следобед. Възпитаниците на наставника Петър Хубчев бяха получили почивка след загубата от Ботев (Пловдив) с 0:1. В заниманието не взеха участие 11 футболисти, повикани в националните им отбори, като групата бе попълнена от юноши.<br/><br/>Левият бранител Иван Горанов и вратарят Николай Михайлов са извикани в състава на представителния тим на България за приятелската среща с Парагвай на 14 ноември и европейската квалификация с Чехия в София на 17 ноември.<br/><br/>Вратарят Милан Миятович пък е сред избраниците на Фарук Хаджибегич в националния отбор на Черна гора за европейската квалификация с Англия на 14 ноември на „Уембли“ в Лондон и приятелската среща с Беларус на 19 ноември в Подгорица.<br/><br/>Нападателите Станислав Иванов и Здравко Димитров, полузащитниците Илия Юруков и Асен Чандъров и защитникът Ивайло Найденов са в разширения състав на националния отбор на България до 21 г. за европейската квалификация с Полша на 15 ноември в София.<br/><br/>Нападателят Мартин Петков и защитниците Ивайло Иванов и Александър Макрис получиха повиквателни за юношеския национален отбор до 19 г. за европейската квалификация в Анталия, Турция. България ще играе с Черна гора на 13 ноември, Армения на 16 ноември и с Турция на 19 ноември.</p>
    </article>
  </body>
</html>