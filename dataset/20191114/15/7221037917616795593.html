<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gecmis-bugun-gelecek-seval-ozcan-brukseldeki-cagdas-sanat-fuarinda/926932"/>
    <meta property="og:site_name" content="medya faresi"/>
    <meta property="article:published_time" content="2019-11-14T15:27:00+00:00"/>
    <meta property="og:title" content="Geçmiş, Bugün, Gelecek... Seval Özcan Brüksel'deki Çağdaş Sanat Fuarı'nda"/>
    <meta property="og:description" content="Ünlü sanatçı Seval Özcan, TÜSİAD Brüksel Temsilciliği evsahipliğinde düzenlenen Çağdaş Sanat Fuarına Geçmiş, Bugün, Gelecek adlı eseriyle katıldı."/>
  </head>
  <body>
    <article>
      <h1>Geçmiş, Bugün, Gelecek... Seval Özcan Brüksel'deki Çağdaş Sanat Fuarı'nda</h1>
      <h2>Ünlü sanatçı Seval Özcan, TÜSİAD Brüksel Temsilciliği evsahipliğinde düzenlenen Çağdaş Sanat Fuarına Geçmiş, Bugün, Gelecek adlı eseriyle katıldı.</h2>
      <address>
        <time datetime="2019-11-14T15:27:00+00:00">14 Nov 2019, 15:27</time>
      </address>
      <p>Seval Özcan'ın, mavinin tonlarının hakim olduğu “Geçmiş, Bugün, Gelecek” adlı 3 tablodan oluşan bu eseri çintemani motifi çıkışlı. Çintemani hayatın döngüsüdür. Geçmiş, şimdiki ve gelecek hayat döngüsünü ifade eder.</p>
      <p>Sanatçı mavinin tonlarının hakim olduğu “Geçmiş, Bugün, Gelecek” adlı 3 tablodan oluşan bu eseri çintemani motifi çıkışlıdır. Çintemani hayatın döngüsüdür. Geçmiş, şimdiki ve gelecek hayat döngüsünü ifade eder.</p>
      <p>Bu üç olgu birbirlerine sağlam halatlarla bağlıdır. Bugün geçmişin sonucu, yarının ise başlangıcıdır. Osmanlı İmparatorluğu döneminde gücün sembolü olarak kabul edilmiştir.</p>
      <p>Sadece Osmanlı ya da İslam sanatlarında değil doğu felsefesinde de çintemani güçlü anlamlar ifade eden bir semboldür.</p>
      <figure>
        <iframe src="https://www.youtube.com/embed/6EJE_Ae-V4Y" width="560" height="315" data-service="Youtube" scrolling="no"/>
      </figure>
      <p>Üç daire ve dıştan içe hillaller çizerek gözler oluşturmaktadır. İç içe olan bu üç göz; "Gönül Gözü, Akıl Gözü, Dünya Gözünü" simgelemektedir. Her biri diğerini tamamlayan gözler uyum içinde hayata bakışı simgeler.</p>
      <figure>
        <img src="http://i.medyafaresi.com/uploads/content/sevalphoto-2019-11-13-12-39-29jpg.jpg?v=1573746875"/>
        <figcaption>Geçmiş, Bugün, Gelecek, SEVAL ÖZCAN, 2019.<br/>Technique Acrylic on canvas / Tuval Üzeri Akrilik</figcaption>
      </figure>
      <p>
        <b>SEVAL ÖZCAN KİMDİR?</b>
      </p>
      <p>Seval Özcan, Haziran 1983 yılında İstanbul’da doğdu. Ankara Üniversitesi İletişim Fakültesi ve Marmara Üniversitesi Güzel Sanatlar Fakültesi'nden mezun oldu. Marmara Üniversitesi Güzel Sanatlar Enstitüsü'nde yüksek lisansını tamamlamıştır. Marmara Üniversitesi Güzel Sanatlar Enstitüsünde doktora çalışmasını sürdürüyor.</p>
      <p>Medipol Üniversitesi'nde öğretim görevlisi olarak ders vermektedir. Seval Özcan, bir süre İngiltere ve İtalya’da yaşadı. “Müzelerin Markalaşmasının Önemi ve Süreçleri” üzerine akademik çalışması bulunuyor. 12. Contemporary İstanbul'da tabloları sergilenen sanatçının eserleri birçok ulusal ve uluslararası sergi ve fuarlarda yer aldı.</p>
      <figure>
        <img src="http://i.medyafaresi.com/uploads/content/photosevel-2019-11-13-13-10-05jpg.jpg?v=1573746962"/>
      </figure>
      <p>Çeşitli konferanslarda konuşmacı olarak sunumlar yapmaktadır. Ankara Marka Festivali 2017 de ‘Müzelerin Markalaşmasının Önemi’ adlı konferans başlığıyla yer aldı. Türk Kızılay 150. yıl etkinlikleri kapsamında hayata geçirilen</p>
      <p>“Hilâl-i Ahmer Koleksiyonu” sanat ve insani yardımı buluşturan farkındalık projesinde sanatçının “Mavi Ay/Mavi Lunar” adlı eseri Artweeks@Akaretler 3. edisyonda Galeri Baraz’da sergilendi. Sanatçının eserleri, Brüksel’de düzenlenen “Art3f Brussel Uluslararası Contemporary Sanat Fuarı”nda sanatseverler ile buluştu.</p>
      <h3>ÇAĞDAŞ SANAT FUARI NEDİR?</h3>
      <p>Brüksel’ de her yıl düzenlenen 4. Art3F çağdaş sanat fuarı, Çağdaş Türk Sanatçıları Paris’te Derneği ACT tarafından 15-16-17 Kasım tarihlerinde gerçekleştiriliyor. ACT Derneği’nin Brüksel fuar programı 13 Kasım tarihinde TÜSİAD Avrupa Birliği Temsilciliği-Brüksel evsahipliğinde sergi açılış resepsiyonu ile başladı.</p>
      <p>Açılış resepsiyonu T.C. Brüksel Büyükelçiliği tarafından da destekleniyor. Sergi açılış resepsiyonu TÜSİAD Başkanı Simone Kaslowski ve T.C. Brüksel Büyükelçisi Zeki Levent Gümrükçü’nün açılış konuşmalarıyla başladı.</p>
      <p>Türkiye’den sanatçılar her yıl Avrupa ve Amerika’da saygın sanat fuarlarına ACT ile beraber katılarak ülkemizi temsil ederken bu yıl 13 Kasım ve 15-16-17 Kasım tarihlerinde düzenlenecek etkinlikler ile ilk defa Brüksel’de sanat severlerle buluşuyorlar.</p>
      <p>Ülkemizdeki sanatçıları dünyaya tanıtmak için 2015 yılında Paris’te kurulan Çağdaş Türk Sanatçıları Paris Derneği’nin (ACT) düzenlediği etkinlikler Brüksel’de Avrupa iş dünyası, Avrupa Birliği kurumları ve sivil toplum temsilcilerine sunulacak.</p>
      <p>Avrupa’nın saygın sanat etkinliklerinden olan Art3F fuarında bu yıl Türkiye’nin farklı şehirlerinden 9 sanatçı değerli eserleriyle görücüye çıkıyor. 2015 yılında Paris’te kurulan Çağdaş Türk Sanatçıları Paris Derneği / Association des Artistes Contemporains de Turquie à Paris- ACT öncülüğünde Türk sanatçıları dünya sanatçılarıyla aynı platformda buluşacak.</p>
      <p>“Sanat iki ülke arasında yeni bir köprü kuracak”</p>
      <p>Dernek Kurucusu ve Başkanı Nazan Aktan, Çağdaş Türk Sanatçıları Paris’te Derneği – Association des Artistes Contemporains de Turquie a Paris- ACT’ı, ‘‘Türkiye ve Fransa arasındaki dostluğu sanat faaliyetleriyle geliştirmek için kurdum. Amacımız , Türkiye’yi ve sanatçılarımızı Fransa’da tanıtımak, sergiler ve etkinlikler düzenlerken, iki ülke arasındaki diyaloğu sanat yoluyla geliştirmeye katkıda bulunmak.</p>
      <p>Derneğin gelişmesiyle sadece Paris’te sınırlı kalmayıp, Avrupa ve Amerika’da pek çok farklı ülkede uluslararası platformlarda yer alıyoruz. Kültürlerarası öğrenme, deneyim ve bilgi paylaşımı yoluyla önyargı ve ayırımcılık hislerinden arınma, geleceğe yönelik dostluk kurma, var olan dostlukları geliştirme, dünyada uygulanan kültür-sanat politikalarına uygun, yeni eğilim ve projelere katılabilmek, yön vermek başlıca hedefimiz.’’</p>
      <p>Aktan, “Biz, dünyanın en önde gelen sanat merkezi Paris’te, ülkemizin kültürel yapısını da temsil etme olanağı bulurken, pek çok değerli sanatçımız, sanatın dünyaya açıldığı merkezlerde kendilerini gösterme fırsatını yakalamış olacak… Dünyanın ortak dili olan sanat yoluyla ülkemizin de tarihsel, kültürel, aynı zamanda modern, özgün bakış açısının dünya ile ortak gelişimine çok önemli ve doğru bir örnek teşkil edeceğine inanıyorum” dedi.</p>
      <p>Fuara katılacak sanatçılar arasında: Ahmet Yeşil, Elif Özal Danışman, Gülay Aytan, Meriç Pabbuççuoğlu, Metin Tütün, Nilay Özenbay, Senem Erseven, Seval Özcan, Şela Mistriel..</p>
    </article>
  </body>
</html>