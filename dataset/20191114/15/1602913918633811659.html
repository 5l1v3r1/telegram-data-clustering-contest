<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/proiect-european-de-peste-25-mil-lei-pentru-achizitia-a-10-autobuze-electrice-in-municipiul-slatina-judetul-olt-18585921"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-14T15:18:47+00:00"/>
    <meta property="og:title" content="Proiect european de peste 25 mil. lei pentru achiziţia a 10 autobuze electrice în municipiul Slatina, judeţul Olt"/>
    <meta property="og:description" content="Primăria municipiului Slatina, judeţul Olt, a accesat un proiect european de aproximativ 25,2 mil. lei (5,3 mil. euro) pentru achiziţionarea a 10 autobuze electrice, care vor înlocui parcul actual de vehicule. Vehiculele achiziţionate trebuie sa îndeplinească condiţii minime de confort pentru pasageri şi să fie accesibile persoanelor cu mobilitate redusă."/>
  </head>
  <body>
    <article>
      <h1>Proiect european de peste 25 mil. lei pentru achiziţia a 10 autobuze electrice în municipiul Slatina, judeţul Olt</h1>
      <address><time datetime="2019-11-14T15:18:47+00:00">14 Nov 2019, 15:18</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Primăria municipiului Slatina, judeţul Olt, a accesat un proiect european de aproximativ 25,2 mil. lei (5,3 mil. euro) pentru achiziţionarea a 10 autobuze electrice, care vor înlocui parcul actual de vehicule. Vehiculele achiziţionate trebuie sa îndeplinească condiţii minime de confort pentru pasageri şi să fie accesibile persoanelor cu mobilitate redusă.</p>
      <p>Contractul de finanţare a fost semnat în cadrul Axei prioritare 4 - Sprijinirea dezvoltării urbane durabile, Prioritatea de investiţii 4E - Promovarea unor strategii cu emisii scăzute de dioxid de carbon pentru toate tipurile de teritorii, în special pentru zonele urbane, inclusiv promovarea mobilităţii urbane multimodale durabile şi a măsurilor de adaptare relevante pentru atenuare; Obiectivul specific 4.1 - reducerea emisiilor de carbon în municipiile reşedinţă de judeţ prin investiţii bazate pe planurile de mobilitate urbană durabilă.</p>
    </article>
  </body>
</html>