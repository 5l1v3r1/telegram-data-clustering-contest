<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/jeanine-anez-tymczasowa-prezydent-boliwii-poparcie-rosji,985382.html"/>
    <meta property="og:site_name" content="TVN24"/>
    <meta property="article:published_time" content="2019-11-14T15:32:00+00:00"/>
    <meta property="og:title" content="Rosja popiera tymczasową prezydent Boliwii, ale stawia warunek"/>
    <meta property="og:description" content="Tymczasowe rządy Jeanine Anez, która przejęła władzę w Boliwii po prezydencie Evo Moralesie, zostały uznane przez Rosję. Moskwa zaznacza jednak, że oczekuje rozwiązania kryzysu politycznego w połud..."/>
  </head>
  <body>
    <article>
      <h1>Rosja popiera tymczasową prezydent Boliwii, ale stawia warunek</h1>
      <address><time datetime="2019-11-14T15:32:00+00:00">14 Nov 2019, 15:32</time> by <a rel="author">akw/adso</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/f8c85a5d-fcee-4a72-a8ee-db3161cea45e.jpg?type=1&amp;srcmode=0&amp;srcx=1/1&amp;srcy=0/1&amp;srcw=49/50&amp;srch=49/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/82fdd7fc-3526-42a2-9e88-1f7d668020b3-480p.mp4"/>
          <figcaption>Liderka opozycji obwołała się tymczasowym prezydentem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/5d6cdcbe-34fb-40ab-8c7d-053f9e0bae89-480p.mp4"/>
          <figcaption>Starcia policji ze zwolennikami Evo Moralesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/907d20b6-f567-45df-82d1-814f4ff4848b-480p.mp4"/>
          <figcaption>Evo Morales przyleciał do Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/2eebb41d-02b7-4ef9-b630-3a40547a940f-480p.mp4"/>
          <figcaption>Boliwia: Evo Morales otrzymał azyl w Meksyku. Wojsko wesprze...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/42ebeaef-25f0-48a5-a478-672a7cc5f3f3-480p.mp4"/>
          <figcaption>Zamieszki i napady na sklepy w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/64c5a960-dc1a-40ca-8d44-a8c7f7118470-480p.mp4"/>
          <figcaption>Prezydent Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/650aec65-ba5e-45a3-9e41-680589f887c9-480p.mp4"/>
          <figcaption>Prezydent Boliwii Evo Morales podał się do dymisji</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9329b56a-943a-454b-a199-184c32064099-480p.mp4"/>
          <figcaption>Antyrządowe protesty w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/9876c7eb-5d04-4620-b9c9-b6d53294ee93-480p.mp4"/>
          <figcaption>W stolicy Boliwii doszło do starć przeciwników i zwolenników...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/4e1eca6a-aac1-48a0-9693-92920e3150d2-480p.mp4"/>
          <figcaption>Trybunał Wyborczy ogłosił Moralesa zwycięzcą wyborów w Boliwii</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/2f7ca1da-328c-4d30-90b8-8ffe35c93a51-480p.mp4"/>
          <figcaption>Evo Morales ogłosił się zwycięzcą wyborów prezydenckich w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/5a4b9b45-8101-4c69-abb1-08e4af454f61-480p.mp4"/>
          <figcaption>Głosy wciąż niepoliczone. Wyszli na ulice, obawiają się...</figcaption>
        </figure>
        <figcaption>Liderka opozycji obwołała się tymczasowym prezydentem<cite>Foto: PAP/EPA/STRINGER | Video: Reuters TV</cite></figcaption>
      </slideshow>
      <h3>Tymczasowe rządy Jeanine Anez, która przejęła władzę w Boliwii po prezydencie Evo Moralesie, zostały uznane przez Rosję. Moskwa zaznacza jednak, że oczekuje rozwiązania kryzysu politycznego w południowoamerykańskim kraju w drodze nowych wyborów prezydenckich. Wcześniej poparcie dla Anez wyraziły Stany Zjednoczone.</h3>
      <p>Wiceminister spraw zagranicznych Rosji Siergiej Riabkow poinformował, że Rosja uznaje Jeanine Anez za tymczasową prezydent Boliwii, jednak jest zaniepokojona brakiem kworum w parlamencie podczas głosowania.</p>
      <related>
        <a href="https://www.tvn24.pl/wiadomosci-ze-swiata,2/tymczasowa-prezydent-chce-uspokoic-kraj-otrzymala-poparcie-usa,985272.html"/>
      </related>
      <p>Jak dodał, Anez będzie uważana za przywódczynię Boliwii do czasu "rozwiązania kwestii nowego prezydenta" w drodze wyborów. Riabkow zaznaczył, że "jest to wewnętrzna sprawa strony boliwijskiej".</p>
      <h3>Sytuacja w Boliwii "pozostaje skomplikowana"</h3>
      <p>Jednocześnie w ocenie Rosji wydarzenia poprzedzające zmianę władzy w Boliwii "faktycznie są równoważne przewrotowi". Moskwa - jak wskazał Riabkow - uznaje to za "kolejne przypomnienie, iż określone siły stosują metody wychodzące daleko poza ramy prawa".</p>
      <p>Krótko po tym rzeczniczka rosyjskiego MSZ Maria Zacharowa na cotygodniowym briefingu powiedziała, że sytuacja w Boliwii "pozostaje skomplikowana" i grozi nowymi trudnościami, a Moskwa "potępia stosowanie metod siłowych w celu rozwiązania zadań politycznych".</p>
      <p>Władzę tymczasowej prezydent <a href="https://www.tvn24.pl/wiadomosci-ze-swiata,2/boliwia-tymczasowa-prezydent-jeanine-anez-ma-poparcie-usa,985272.html">uznały w środowy wieczór Stany Zjednoczone.</a></p>
      <h3>Liderka opozycji obwołała się tymczasowym prezydentem</h3>
      <p>Do zmian doszło po ustąpieniu w niedzielę <a href="https://www.tvn24.pl/wiadomosci-ze-swiata,2/boliwia-prezydent-evo-morales-zrezygnowal-podal-sie-do-dymisji,984365.html">Evo Moralesa, który podał się do dymisji</a> w obliczu utrzymujących się przez trzy tygodnie społecznych protestów.</p>
      <p>We wtorek <a href="https://www.tvn24.pl/wiadomosci-ze-swiata,2/boliwia-byly-prezydent-evo-morales-przylecial-do-meksyku,984897.html">przyleciał on do Meksyku, gdzie otrzymał azyl polityczny</a>. O jego ustąpieniu przesądziła ostatecznie presja armii.</p>
      <p>Jeanine Anez była drugą wiceprzewodniczącą Senatu.</p>
      <related>
        <a href="https://www.tvn24.pl/wiadomosci-ze-swiata,2/nie-bylo-kworum-ale-i-tak-obwolala-sie-tymczasowym-prezydentem-boliwii,984927.html"/>
      </related>
      <p>Uznała, że z mocy konstytucji to jej należy się stanowisko tymczasowego prezydenta, bowiem ze swoich funkcji wcześniej zrezygnowali prawni zastępcy Moralesa - wiceprezydent Alvaro Garcia Linera oraz przewodniczący Senatu i pierwszy wiceprzewodniczący oraz przewodniczący Izby Deputowanych.</p>
      <p>Deklaracja ta nastąpiła na sesji parlamentu mimo braku kworum w wyniku bojkotu obrad, przeprowadzonego przez lewicową partię byłego prezydenta.</p>
      <h3>Prezydent odszedł, problemy nie</h3>
      <p>Przed podaniem się do dymisji Morales zgodził się na rozpisanie ponownych wyborów prezydenckich, gdy Organizacja Państw Amerykańskich (OPA) opublikowała raport, kwestionujący oficjalne wyniki głosowania z 20 października, które Morales wygrał.</p>
      <p>W środę Morales napisał na Twitterze, że w Boliwii potrzebny jest dialog narodowy, który byłby nadzorowany przez zaprzyjaźnione państwa. Zaapelował do policji i wojska, aby wstrzymały się od przemocy. "Nie splamcie się krwią ludzi" - napisał.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/4df99b1e-e3cb-4eb0-802d-8e1d36090003.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Niepokoje w Ameryce Łacińskiej<cite>Źródło: PAP/Adam Ziemienowicz</cite></figcaption>
      </figure>
      <related>
        <h4>Evo Morales obalony</h4>
        <a href="https://www.tvn24.pl/wiadomosci-ze-swiata,2/tymczasowa-prezydent-boliwii-uznala-guaido-prezentem-wenezueli,985559.html"/>
        <a href="https://www.tvn24.pl/wiadomosci-ze-swiata,2/tymczasowa-prezydent-chce-uspokoic-kraj-otrzymala-poparcie-usa,985272.html"/>
        <a href="https://www.tvn24.pl/wiadomosci-ze-swiata,2/raport-mowi-o-wyraznym-manipulowaniu-przy-wyborach-odpowiedz-moralesa,985194.html"/>
        <a href="https://www.tvn24.pl/wiadomosci-ze-swiata,2/nie-bylo-kworum-ale-i-tak-obwolala-sie-tymczasowym-prezydentem-boliwii,984927.html"/>
        <a href="https://www.tvn24.pl/wiadomosci-ze-swiata,2/obalony-w-boliwii-uciekl-z-kraju-evo-morales-wyladowal-w-meksyku,984897.html"/>
      </related>
    </article>
  </body>
</html>