<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/google-home-nest-pulirlo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T15:00:00+00:00"/>
    <meta property="og:title" content="Google Home: come pulire lo speaker smart senza rovinarlo | MobileLabs"/>
    <meta property="og:description" content="Gli speaker smart Google Home e Nest possono sporcarsi con estrema semplicità: ecco come pulire correttamente i dispositivi, senza danneggiarli."/>
  </head>
  <body>
    <article>
      <h1>Google Home: come pulire lo speaker smart senza rovinarlo | MobileLabs</h1>
      <address>
        <time datetime="2019-11-14T15:00:00+00:00">14 Nov 2019, 15:00</time>
      </address>
      <p>Gli smart speaker <b>Google Home </b>e <b>Google Nest</b>, dopo un po’ di tempo, potrebbero <b>sporcarsi</b> e la qualità del suono diminuire: ecco quindi come è possibile <b>pulire</b> il dispositivo.</p>
      <p>Per rimuovere la <b>polvere</b>, è consigliabile non utilizzare bombolette spray o prodotti liquidi, che potrebbero danneggiare il device. Il miglior modo per rimuovere la polvere e i <b>peli degli animali</b> è utilizzare una classica <b>aspirapolvere</b> per mobili.</p>
      <figure>
        <img src="https://www.tomshw.it/images/images/2018/11/google-home-8912.768x432.jpg"/>
      </figure>
      <p>Moltissimi modelli di <a href="http://www.tomshw.it/smartphone/google-home-mini-evolve-e-diventa-nest-mini/">Google Home</a> e <a href="http://www.tomshw.it/product/google-nest-hub/">Nest </a>sono provvisti di un materiale che potrebbe essere macchiato con estrema semplicità. L’unico modo per risolvere questo problema è andare contro le indicazioni del produttore, utilizzando del liquido. Se sono presenti più macchie, bisognerebbe staccare la base, metterla in un recipiente d’acqua o sotto il rubinetto e pulirla per bene. Prima di montarla, è obbligatorio attendere che la base sia completamente asciutta. Qualora vi siano poche macchie, è possibile strofinare la base, anche senza staccarla, con un panno poco umido e con pochissimo sapone.</p>
      <p><i>Google Nest Hub</i> e <i>Hub Max</i> sono provvisti di uno<b> schermo touchscreen</b>. Per mantenerlo pulito non bisogna utilizzare lavavetri, detergenti per la cucina, alcool, sapone o aceto. Per essere certi di non rovinare il display, sarebbe opportuno utilizzare un p<b>anno in microfibra</b> inumidito con un po’ di acqua distillata.</p>
      <figure>
        <img src="https://www.tomshw.it/images/images/2019/06/google-nest-hub-37823.768x432.jpg"/>
      </figure>
      <p>Essenziale è comunque la <b>prevenzione</b>. Consigliamo, infatti, di posizionare lo speaker smart lontano dai <b>fornelli</b>, così da non esporlo ai vapori e ai possibili schizzi d’olio. Il luogo ideale sarebbe sopra una mensola o un mobiletto, spolverando quotidianamente il device. Animali domestici, cani, gatti, conigli etc., potrebbero inoltre mordicchiare e danneggiare i cavi: sarebbe opportuno assicurarsi che tutti i collegamenti siano disposti in una posizione strategica.</p>
      <blockquote>Google Nest Mini è disponibile nello store ufficiale. Lo trovate a <a href="https://toms.it/4OpQe">questo indirizzo</a>.</blockquote>
    </article>
  </body>
</html>