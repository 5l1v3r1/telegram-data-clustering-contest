<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/14/news/mutui_tassi_ancora_ai_minimi_storici_per_i_nuovi_mutui_calo_all_1_4_-241098775/"/>
    <meta property="og:site_name" content="Repubblica.it"/>
    <meta property="article:published_time" content="2019-11-14T15:09:00+00:00"/>
    <meta property="og:title" content="Mutui, tassi ancora ai minimi storici: per i nuovi mutui calo all'1,4%"/>
    <meta property="og:description" content="I dati del rapporto mensile dell'Abi. Torna a crescere dopo 7 anni la raccolta delle obbligazioni bancarie"/>
  </head>
  <body>
    <article>
      <h1>Mutui, tassi ancora ai minimi storici: per i nuovi mutui calo all'1,4%</h1>
      <h2>I dati del rapporto mensile dell'Abi. Torna a crescere dopo 7 anni la raccolta delle obbligazioni bancarie</h2>
      <address>
        <time datetime="2019-11-14T15:09:00+00:00">14 Nov 2019, 15:09</time>
      </address>
      <p><b>MILANO - </b>Ad avere le risorse a disposizione, comprare casa non è mai stato conveniente come oggi. Secondo i dati diffusi dall'Abi nel suo rapporto mensile, i tassi di interesse sui nuovi mutui per l'acquisto di abitazione è sceso dall'1,4% contro l'1,44% del mese precedente. Numeri lontanissimi, ad esempio, al 2007 quando il dato si attestava al 5,72%. Sul totale delle nuove erogazioni di mutui oltre l'86% sono mutui a tasso fisso: nell'ultimo mese la quota del flusso di finanziamenti a tasso fisso è risultata pari all'86,2% (81,4% il mese precedente).<br/><br/>Si amplia invece il calo dei prestiti alle imprese. Secondo il rapporto Abi "a seguito della riduzione della domanda di finanziamenti e nonostante tassi di interesse che permangono su livelli storicamente infimi, per i prestiti alle imprese si registra una riduzione dell'1% su base annua". L'associazione bancaria nota, di converso, la "conferma della crescita dei mutui (+2,3% su base annua)". Sulla base delle prime stime, a ottobre, il totale dei prestiti a famiglie e imprese registra una lieve crescita (+0,1%).<br/><br/>Ottobre 2019 registra anche, a sorpresa, della raccolta delle obbligazioni bancarie, penalizzate in questi anni prima dalla crisi e poi dall'introduzione del bail-in. Per la prima volta da febbraio 2012, è salita dello 0,6% (-1,6% il mese precedente), con un aumento in valore assoluto di circa 1,5 miliardi di euro a 243,5 miliardi di euro.<br/> </p>
    </article>
  </body>
</html>