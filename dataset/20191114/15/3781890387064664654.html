<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/741714"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T15:55:00+00:00"/>
    <meta property="og:title" content="'เดมเลอร์'ประกาศโละพนักงาน 1,100คนเพื่อลดค่าใช้จ่าย"/>
    <meta property="og:description" content="บริษัทผู้ผลิตรถยนต์ยักษ์ใหญ่แห่งเยอรมนี 'เดมเลอร์' ประกาศแผนปลดพนักงาน ระดับบริหารจัดการ 1,100 คนทั่วโลก เพื่อลดค่าใช้จ่ายกว่า 1,000 ล้านยูโร (33,268 ล้านบาท) ภายในสิ้นปี พ.ศ. 2565 ขณะที่บริษัทกำลังต่อสู้กับการปรับเปลี่ยนที่ใช้เงินทุนสูง ไปสู่รถยนต์ที่เป็นมิตรต่อสิ่งแวดล้อม"/>
  </head>
  <body>
    <article>
      <h1>'เดมเลอร์'ประกาศโละพนักงาน 1,100คนเพื่อลดค่าใช้จ่าย</h1>
      <address>
        <time datetime="2019-11-14T15:55:00+00:00">14 Nov 2019, 15:55</time>
      </address>
      <p>
        <b>บริษัทผู้ผลิตรถยนต์ยักษ์ใหญ่แห่งเยอรมนี "เดมเลอร์" ประกาศแผนปลดพนักงาน ระดับบริหารจัดการ 1,100 คนทั่วโลก เพื่อลดค่าใช้จ่ายกว่า 1,000 ล้านยูโร (33,268 ล้านบาท) ภายในสิ้นปี พ.ศ. 2565 ขณะที่บริษัทกำลังต่อสู้กับการปรับเปลี่ยนที่ใช้เงินทุนสูง ไปสู่รถยนต์ที่เป็นมิตรต่อสิ่งแวดล้อม</b>
      </p>
      <p>สำนักข่าวเอเอฟพีและรอยเตอร์รายงานจากเมืองแฟรงค์เฟิร์ต ประเทศเยอรมนี เมื่อวันที่ 14 พ.ย. ว่า เดมเลอร์ ผู้ผลิตรถยนต์ยี่ห้อหรู "เมอร์เซเดส --เบนซ์" ได้รับผลกระทบหนักทางธุรกิจ จากการเรียกคืนรถยนต์เพื่อปรับปรุง ตลาดโลกเชื่องช้า และถูกปรับ 870 ล้านยูโร จากการขายรถยนต์ที่ไม่ได้มาตฐาน ข้อจำกัดการปล่อยก๊าซคาร์บอนตามกฎหมาย<br/><br/>แถลงการณ์ของเดมเลอร์ เมื่อวันพฤหัสบดี ระบุว่า "ภายในสิ้นปี ค.ศ. 2022 แผนกผลิตรถยนต์เมอร์เซเดส-เบนซ์ มีแผนประหยัดเงินกว่า 1,000 ล้านยูโร สำหรับจ่ายเงินเดือนบุคลากร ซึ่งสุดท้ายจะมีการปรับลดพนักงาน"<br/><br/>แถลงการณ์ฯ ไม่ระบุจำนวนพนักงานที่จะปลดตามแผน จากแผนกรถยนต์เมอร์เซเดส-เบนซ์ ซึ่งมีพนักงานลูกจ้างทั่วโลกประมาณ 175,000 คน  แต่หนังสือพิมพ์ซุดดอยท์เชอ ไซตุง รายงานเมื่อสัปดาห์ที่แล้ว โดยอ้างอีเมลที่คณะผู้บริหารของเดมเลอร์ส่งถึงพนักงงานว่า เดมเลอร์จะปลดพนักงานระดับบริหารจัดการทั่วดลก 1,100 คน.<br/><br/>ภาพ - AFP</p>
    </article>
  </body>
</html>