<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/mercato-latte-va-nbsp-vacca-ndash-gigante-statunitense-219042.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T15:33:00+00:00"/>
    <meta property="og:title" content="Il latte di mucca non si porta piu' e il gigante americano dean foods e' fallito"/>
    <meta property="og:description" content="IL MERCATO DEL LATTE VA IN VACCA – IL GIGANTE STATUNITENSE “DEAN FOODS” È FALLITO: LA GENTE NON BEVE PIÙ LATTE DI VACCA MA PREFERISCE IL “FAKE-MILK” VEGETALE E I PRODOTTI SENZA LATTOSIO - LA COMMISSIONE UE HA VIETATO DI PUBBLICIZZARE QUESTE BEVANDE COME LATTE, CHE PERÒ HANNO AGGREDITO IL MERCATO ANCHE DA NOI – TRA PRESUNTE ALLERGIE E PROTESTE DEGLI AMBIENTALISTI, LA FILIERA STA ANDANDO IN CRISI ­– VIDEO"/>
  </head>
  <body>
    <article>
      <h1>Il latte di mucca non si porta piu' e il gigante americano dean foods e' fallito</h1>
      <address>
        <time datetime="2019-11-14T15:33:00+00:00">14 Nov 2019, 15:33</time>
      </address>
      <p>
        <b>IL MERCATO DEL LATTE VA IN VACCA – IL GIGANTE STATUNITENSE “DEAN FOODS” È FALLITO: LA GENTE NON BEVE PIÙ LATTE DI VACCA MA PREFERISCE IL “FAKE-MILK” VEGETALE E I PRODOTTI SENZA LATTOSIO - LA COMMISSIONE UE HA VIETATO DI PUBBLICIZZARE QUESTE BEVANDE COME LATTE, CHE PERÒ HANNO AGGREDITO IL MERCATO ANCHE DA NOI – TRA PRESUNTE ALLERGIE E PROTESTE DEGLI AMBIENTALISTI, LA FILIERA STA ANDANDO IN CRISI ­– VIDEO</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-255467/1181437.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
      <figure>
        <iframe src="https://www.youtube.com/embed/UtSYO8F-Avk" width="560" height="315" data-service="Youtube" scrolling="no"/>
      </figure>
      <p>
        <b>Ettore Livini per <a href="http://www.repubblica.it/">“la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255467/1238370.htm">
          <img src="https://cdn-static.dagospia.com/img/foto/11-2019/dean-foods-4-1238370.jpg"/>
        </a>
        <figcaption>dean foods 4</figcaption>
      </figure>
      <p>Il latte dà l' addio alle mucche, accelera la transizione "verde" e vegetale e ridisegna la mappa dei big del settore. L' americana Dean Foods, il numero uno del comparto negli Usa, ha portato i libri in tribunale, travolta da un indebitamento superiore al miliardo di dollari. A mandare in crisi la storica società statunitense sono stati il crollo dei consumi del latte bovino negli States (sceso dai 130 litri pro capite del 1975 ai 66 attuali) e il boom dei cugini vegetali: il fake-milk di soia, cocco, zucchero, avena, mandorle &amp; C. è in crescita vertiginosa e con 18 miliardi di giro d' affari ha ormai una quota di mercato del 15% circa.</p>
      <figure>
        <a href="https://www.dagospia.com/mediagallery/Dago_fotogallery-255467/1238368.htm">
          <img src="https://cdn-static.dagospia.com/img/foto/11-2019/dean-foods-2-1238368.jpg"/>
        </a>
        <figcaption>dean foods 2</figcaption>
      </figure>
      <p>La lobby delle vacche Usa ha provato ad opporsi lanciano il Dairy Pride e provando a convincere le authority ad impedire l' uso del termine "latte" su questi prodotti (come accade nella Ue). Ma la missione è per ora fallita: negli States negli ultimi quattro anni hanno chiuso oltre mille centrali di raccolta e in alcuni Paesi come la Gran Bretagna il latte verde è arrivato al 25% del mercato, con punte del 33% tra i 15-34enni.</p>
      <figure>
        <a href="https://www.dagospia.com/mediagallery/Dago_fotogallery-255467/1238365.htm">
          <img src="https://cdn-static.dagospia.com/img/foto/11-2019/dean-foods-1-1238365.jpg"/>
        </a>
        <figcaption>dean foods 1</figcaption>
      </figure>
      <p>Il fenomeno ha messo solide radici anche in Italia. «È cambiata la struttura familiare, in molti fanno prima colazione al bar. Fattori che sommati agli attacchi per le presunte allergie e quelle degli ambientalisti hanno fatto perdere al nostro mondo 250 milioni di litri in cinque anni», dice Massimo Forino, direttore di Assolatte.</p>
      <figure>
        <a href="https://www.dagospia.com/mediagallery/Dago_fotogallery-255467/1238369.htm">
          <img src="https://cdn-static.dagospia.com/img/foto/11-2019/dean-foods-5-1238369.jpg"/>
        </a>
        <figcaption>dean foods 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255467/892372.htm">
          <img src="https://cdn-static.dagospia.com/img/foto/04-2017/il-latte-di-soia-non-cosi-salutare-come-dicono-892372.jpg"/>
        </a>
        <figcaption>il latte di soia non cosi salutare come dicono</figcaption>
      </figure>
      <p>Gli scaffali dei supermercati di Milano parlano da soli: i succedanei vegetali occupano ormai lo stesso spazio del prodotto originale. A prezzi superiori (dagli 1,75 a litro di quello a base d' avena ai 3,39 del riso) malgrado la materia prima sia in buona parte costituita da acqua: la soia è poco più del 2% del totale degli ingredienti, il cocco il 4%, il kamut poco di più.</p>
      <figure>
        <a href="https://www.dagospia.com/mediagallery/Dago_fotogallery-255467/1238367.htm">
          <img src="https://cdn-static.dagospia.com/img/foto/11-2019/dean-foods-3-1238367.jpg"/>
        </a>
        <figcaption>dean foods 3</figcaption>
      </figure>
      <p>La convenienza però (per i produttori) è chiara: la redditività dei latti alternativi è del 6% superiore a quello classico. Danone, per dire, si sta impegnando per diversificare la produzione verso il vegetale dove punta a ricavi di 5 miliardi nel 2025. I big italiani hanno puntato per ora più sulle produzioni di latte bovino ad alto valore aggiunto (senza lattosio, per cardiopatici e microfiltrato) senza spingere troppo verso le varianti in verde.</p>
      <p>Un po' perché il latte in eccesso è stato dirottato con profitto verso la produzione di formaggi, un mercato che tiene. Un po' perché c' è la speranza in tempi brevi di allungare la vita del fresco abbattendo il termine di sei giorni per la scadenza (fissato nel 2006) che oggi è un po' superato.</p>
      <figure>
        <a href="https://www.dagospia.com/mediagallery/Dago_fotogallery-255467/1238366.htm">
          <img src="https://cdn-static.dagospia.com/img/foto/11-2019/dean-foods-1238366.jpg"/>
        </a>
        <figcaption>dean foods</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255467/1189938.htm">
          <img src="https://cdn-static.dagospia.com/img/foto/07-2019/latte-1189938.png"/>
        </a>
        <figcaption>latte</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255467/1181434.htm">
          <img src="https://cdn-static.dagospia.com/img/foto/07-2019/dieta-del-latte-4-1181434.jpg"/>
        </a>
        <figcaption>dieta del latte 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255467/1238364.htm">
          <img src="https://cdn-static.dagospia.com/img/foto/11-2019/le-perdite-di-dean-foods-1238364.png"/>
        </a>
        <figcaption>le perdite di dean foods</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255467/1181437.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
    </article>
  </body>
</html>