<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/kinoprem-yeri-tizhnya-autsayderi-i-angeli-charli-329663_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T15:20:00+00:00"/>
    <meta property="og:title" content="Кінопрем'єри тижня: &quot;Аутсайдери&quot; і &quot;Ангели Чарлі&quot;"/>
    <meta property="og:description" content="У прокат також виходить трилер."/>
  </head>
  <body>
    <article>
      <h1>Кінопрем'єри тижня: "Аутсайдери" і "Ангели Чарлі"</h1>
      <h2>У прокат також виходить трилер.</h2>
      <address>
        <time datetime="2019-11-14T15:20:00+00:00">14 Nov 2019, 15:20</time>
      </address>
      <p>У четвер, 14 листопада, в український прокат виходить три <a href="https://dt.ua/CULTURE/viyshov-noviy-treyler-filmu-pro-sonika-zi-zminenim-obrazom-yizhaka-329393_.html"><b>фільми</b>,</a> які припадуть до смаку любителям різних жанрів в кіно. З цього тижня в прокаті історія протистояння команд Форда та Феррарі "Аутсайдери", новий погляд на "Ангелів Чарлі" та трилер "Полароїд".</p>
      <p>
        <b>"Аутсайдери"</b>
      </p>
      <p><b>Режисер</b>: Джеймс Менголд</p>
      <p><b>У ролях:</b> Крістіан Бейл, Метт Деймон, Катріна Балф, Джон Бернтал, Джош Лукас, Рей Маккіннон</p>
      <p>Сюжет оповідає про групу американських інженерів і дизайнерів. У 1960-х під керівництвом конструктора Керролла Шелбі і за підтримки британського гонщика Кена Майлса вони повинні були з нуля зробити абсолютно новий спорткар, здатний випередити Феррарі — непереможного чемпіона 24-годинної гонки на витривалість Ле-Ман.</p>
      <figure>
        <iframe src="https://www.youtube.com/embed/qcb93vVkocI" width="640" height="360" data-service="Youtube" scrolling="no"/>
      </figure>
      <p>
        <b>"Ангели Черли"</b>
      </p>
      <p><b>Режисер</b>: Елізабет Бенкс</p>
      <p><b>У ролях:</b> Наомі Скотт, Ной Сентінео, Джимон Хонсу, Елізабет Бенкс, Крістен Стюарт, Сем Клафлін, Патрік Стюарт</p>
      <p>Чарльз Таунсенд — власник приватного детективного агентства. За роки він досяг значного успіху і примножив свої багатства, завдяки чому невеличка компанія перетворилася на міжнародне охоронне підприємство. Головні агенти Таунсенда — любителька вечірок Сабіна Вілсон, бойова Джейн Кано і вчена Елена Хафлін. Під керівництвом Бослі вони розбираються з проблемами клієнтів по всьому світу.</p>
      <figure>
        <iframe src="https://www.youtube.com/embed/qlkEAfe9fJE" width="640" height="360" data-service="Youtube" scrolling="no"/>
      </figure>
      <p>
        <b>"Полароїд"</b>
      </p>
      <p><b>Режисер:</b> Ларс Клевберг</p>
      <p><b>У ролях:</b> Кетрін Прескотт, Тайлер Янг, Саманта Джейд Логан, Кінен Трейсі, Прісцилла Квінтана, Хав'єр Ботет, Мітч Пілледжі, Дави Сантос</p>
      <p>Звичайна старшокласниця Берд знайшла по-справжньому унікальну річ – старий фотоапарат-полароїд. Такого зараз вже ніде не знайти, а фотографії він видає чудові. Так дівчина сфотографувала на нього і свою подругу, і співробітника в магазині антикваріату. На той же день Берд дізналася, що і хлопець, і дівчина мертві. Вона зробила ще кілька фотографій, на одній з яких її друзі. У це не хочеться вірити, але Берд думає, що вони повинні померти наступними. Дівчина їх про це попереджає – всі сміються над цим, поки один з них не спробує спалити фото...</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/0WxmMARNQRc" width="640" height="360" data-service="Youtube" scrolling="no"/>
      </figure>
      <footer>За матеріалами: <a href="https://dt.ua/go/aHR0cDovL3d3dy5va2luby51YS8=">okino.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>