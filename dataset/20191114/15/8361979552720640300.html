<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/mateush-moravyeckiy-prinacheniy-prem-yerom-polshchi-50053566.html"/>
    <meta property="og:site_name" content="НВ"/>
    <meta property="article:published_time" content="2019-11-14T15:23:00+00:00"/>
    <meta property="og:title" content="Дуда призначив Матеуша Моравєцького прем'єром Польщі"/>
    <meta property="og:description" content="У четвер, 14 листопада, президент Польщі Анджей Дуда призначив Матеуша Моравєцького на посаду прем'єр-міністра і доручив йому сформувати новий уряд."/>
  </head>
  <body>
    <article>
      <h1>Дуда призначив Матеуша Моравєцького прем'єром Польщі</h1>
      <h2>У четвер, 14 листопада, президент Польщі Анджей Дуда призначив Матеуша Моравєцького на посаду прем'єр-міністра і доручив йому сформувати новий уряд.</h2>
      <address>
        <time datetime="2019-11-14T15:23:00+00:00">14 Nov 2019, 15:23</time>
      </address>
      <p>Про це повідомляє <a href="https://www.polskieradio.pl/398/7856/Artykul/2403348,%D0%90%D0%BD%D0%B4%D0%B6%D0%B5%D0%B9-%D0%94%D1%83%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D1%87%D0%B8%D0%B2-%D0%9C%D0%B0%D1%82%D0%B5%D1%83%D1%88%D0%B0-%D0%9C%D0%BE%D1%80%D0%B0%D0%B2%D1%94%D1%86%D1%8C%D0%BA%D0%BE%D0%B3%D0%BE-%D0%BF%D1%80%D0%B5%D0%BC%E2%80%99%D1%94%D1%80%D0%BE%D0%BC-%D0%9F%D0%BE%D0%BB%D1%8C%D1%89%D1%96">Польське радіо</a>.</p>
      <p>«Результат виборів є однозначним, самостійну більшість одержала Об'єднана правиця і природньо, що місію створення уряду отримує попередній прем'єр», — наголосив польський президент.</p>
      <p>У свого чергу, Моравєцький висловив надію, що «перші чотири роки мого прем'єрства були свого роду розбігом, наступні чотири роки будуть стрибком розвитку».</p>
      <p>Він подякував президентові за довіру та можливість продовження місії «поліпшення стандарту життя поляків».</p>
      <p>12 листопада Дуда прийняв відставку попереднього уряду Матеуша Моравєцького.</p>
      <p>Згідно з Конституцією Польщі, президент звільняє уряд після відставки прем'єра на першому засіданні Сейму після парламентських виборів. Потім президент має 14 днів на призначання нового прем'єр-міністра, який пропонує склад уряду і представляє програму дій свого Кабінету міністрів.</p>
      <p>Нагадаємо, <a href="https://nv.ua/ukr/world/countries/parlamentski-vibori-v-polshchi-novini-svitu-50047648.html">парламентські вибори в Польщі проводилися 13 жовтня</a>.</p>
      <p><a href="https://nv.ua/ukr/world/countries/parlamentski-vibori-v-polshchi-peremogu-zdobula-partiya-yaroslava-kachinskogo-novini-svitu-50047833.html">Перемогу на них здобула партія влади PiS</a>, яка знову сформує однопартійну більшість.</p>
      <p>У виборах до Сенату мінімальну перемогу здобули опозиційні сили.</p>
    </article>
  </body>
</html>