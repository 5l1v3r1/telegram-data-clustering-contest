<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sluga-narodu-prokomentuvav-nizki-pensiji-v-byudzheti-2020-639962.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T15:11:52+00:00"/>
    <meta property="og:title" content="«Слуга народу» прокоментував низькі пенсії в бюджеті-2020"/>
    <meta property="og:description" content="Пенсії в прийнятому держбюджеті визначаються його дохідною частиною"/>
  </head>
  <body>
    <article>
      <h1>«Слуга народу» прокоментував низькі пенсії в бюджеті-2020</h1>
      <address>
        <time datetime="2019-11-14T15:11:52+00:00">14 Nov 2019, 15:11</time>
      </address>
      <h4>Пенсії в прийнятому держбюджеті визначаються його дохідною частиною</h4>
      <p>Збільшення виплат, передбачені пенсіонерам і працівникам державних установ, в наступному році обмежене розміром збільшення дохідної частини бюджету. Про це заявив заступник голови Комітету з питань бюджету Олександр Трухін журналістам у кулуарах парламенту, повідомляє <a href="https://www.unn.com.ua/ru/news/1835778-u-radi-poyasnili-chomu-v-derzhbyudzheti-2020-malenki-pensiyi-i-zarplati-vchitelyam">УНН</a>.</p>
      <p>«Дохідна частина бюджету, яка сформована урядом, дозволяє максимально підняти мінімалку, щодо вчителів - підняти зарплати, підняти пенсії. Тобто, існує підняття соціальних стандартів, але дохідна частина, яка є на сьогодні, дозволяє підняти в таких рамках, щоб бюджет був збалансованим», - зазначив Трухін.</p>
      <p>При цьому він додав, що парламент, включаючи опозиційні фракції, працюватиме над тим, щоб ці соцстандарти були збільшені протягом року.</p>
      <p>«Зараз ми з колегами розробляємо цілий ряд законопроектів, які можуть бути ресурсними - це і бурштин, і гральний бізнес, які будуть проголосовані, і тоді буде збільшено дохідну частину бюджету», - додав нардеп, зазначивши, що отримані доходи можна буде більш реалістично розподілити.</p>
      <p>Як повідомлялося, <a href="https://glavcom.ua/country/society/rada-priynyala-derzhbyudzhet-2020-639927.html">14 листопада Верховна Рада прийняла закон про Державний бюджет України</a> на 2020 рік. Зокрема, в держбюджеті-2020 передбачені доходи в сумі 1 093,67 млрд грн, в тому числі доходи загального фонду - 974,7 млрд грн і доходи спеціального фонду - 119,0 млрд грн.</p>
      <p>Витрати передбачені в сумі 1 180,1 млрд грн, в тому числі видатки загального фонду - 1 052,2 млрд грн і витрати спеціального фонду - 127,9 млрд грн.</p>
      <p>Нагадаємо, 18 жовтня Рада проголосувала за держбюджет-2020 у першому читанні.</p>
      <related>
        <a href="https://glavcom.ua/economics/finances/milovanov-ozvuchiv-dva-scenariji-dlya-grivni-na-nastupniy-rik-639956.html"/>
        <a href="https://glavcom.ua/news/zmi-opublikuvali-rozmovu-goncharuka-zi-slugami-narodu-premjer-blagav-nardepiv-zabrati-u-miscevih-byudzhetiv-palivniy-podatok--639953.html"/>
        <a href="https://glavcom.ua/columns/viktoriya_sumar/v-derzhbyudzheti-2020-zrizali-koshti-na-ohmatdit-639884.html"/>
      </related>
    </article>
  </body>
</html>