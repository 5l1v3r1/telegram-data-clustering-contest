<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231977/"/>
    <meta property="og:site_name" content="Українська правда"/>
    <meta property="article:published_time" content="2019-11-14T15:03:00+00:00"/>
    <meta property="og:title" content="У 2019 році через війну на Донбасі загинуло найменше цивільних – ООН"/>
    <meta property="og:description" content="Від початку 2019 року на Донбасі зафіксували найменшу кількість цивільних жертв, пов’язаних з конфліктом, - 25 осіб, 130 були поранені."/>
  </head>
  <body>
    <article>
      <h1>У 2019 році через війну на Донбасі загинуло найменше цивільних – ООН</h1>
      <address>
        <time datetime="2019-11-14T15:03:00+00:00">14 Nov 2019, 15:03</time>
      </address>
      <p>Від початку 2019 року на Донбасі зафіксували найменшу кількість цивільних жертв, пов’язаних з конфліктом, - 25 осіб, 130 були поранені.</p>
      <p><b>Джерело:</b> відповідь управління верховного комісара ООН із прав людини на запит "<a href="https://www.radiosvoboda.org/a/news-un-donbas-tsyvilni-zhertvy/30271653.html?fbclid=IwAR1HMrcx0Ygvcnw4xVkJBf2Ps2MZO3_N9uDfK2vd-4KKHrhXSSTYfpAl_nE">Радіо Свобода</a>"</p>
      <p><b>Дослівно:</b> "У період з 1 січня по 31 жовтня 2019 року, УВКПЛ ООН зафіксувало 155 випадків загибелі або поранення цивільних осіб, пов'язаних з конфліктом: 25 загиблих і 130 поранених, що на 40,4% менше, ніж за той же період 2018 року (51 загиблий і 209 поранених), і що також є найнижчою кількістю втрат серед цивільних осіб за весь період конфлікту".</p>
      <p><b>Деталі: </b>17 людей загинули внаслідок мінних інцидентів, ще 7 людей загинули внаслідок артилерійських обстрілів, 1 людина – внаслідок ДТП за участю військових.</p>
      <p>
        <i>
          <b>Читайте також: <a href="https://www.pravda.com.ua/articles/2019/11/5/7230993/">Підкоритись суспільним бажанням. Що Зеленський робитиме з Донбасом</a></b>
        </i>
      </p>
      <p>
        <b>Нагадаємо:</b>
      </p>
      <ul>
        <li>На Донбасі загинули <a href="https://www.pravda.com.ua/news/2019/07/25/7221953/">49 українських бійців</a> і 307 отримали поранення за час дії попереднього режиму припинення вогню від 8 березня 2019 року.</li>
      </ul>
      <related>
        <a href="https://www.pravda.com.ua/news/2019/11/14/7231906/"/>
        <a href="https://www.pravda.com.ua/news/2019/11/9/7231481/"/>
        <a href="https://www.pravda.com.ua/news/2019/11/9/7231450/"/>
      </related>
    </article>
  </body>
</html>