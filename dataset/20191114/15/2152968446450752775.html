<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/temida/2019/11/14/spipaha-trima-za-trafik-na-prostitutki-prashtali-gi-v-italiia.429650"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T15:46:00+00:00"/>
    <meta property="og:title" content="Спипаха трима за трафик на проститутки, пращали ги в Италия"/>
    <meta property="og:description" content="Бандата работила от 2012 г., набирала жени от Враца | Dnes.bg"/>
  </head>
  <body>
    <article>
      <h1>Спипаха трима за трафик на проститутки, пращали ги в Италия</h1>
      <h2>Бандата работила от 2012 г., набирала жени от Враца</h2>
      <address><time datetime="2019-11-14T15:46:00+00:00">14 Nov 2019, 15:46</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Трима души са с обвинения за участие в организирана престъпна група за трафик на жени с цел сексуална експлоатация в страната и чужбина, съобщиха от Апелативна специализирана прокуратура. <br/><br/>Обвинените са задържани на 13 ноември 2019 г. при съвместни действия по разследването на Специализираната прокуратура и ГДБОП във Враца и региона.<br/><br/>При извършените лични обиски и претърсвания на  помещения, където са предлагани сексуални услуги, са намерени и иззети телефони, сим-карти, лаптоп, дебитни и кредитни карти, 7000 лева в брой, аксесоари.<br/><br/>Събраните доказателства сочат, че групата е действала от март 2012 г. <br/><br/>Набирала е жени от региона и е осигурявала помещенията, в които да проституират. <br/><br/>Част от жените са били предлагани и транспортирани и зад граница – в Италия.<br/><br/>С постановления на наблюдаващия прокурор на тримата е наложено задържане до 72 часа. <br/> </p>
    </article>
  </body>
</html>