<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/hamilton-intento-no-pensar-que-les-coses-serien-diferents-si-fos-blanc/noticia/2963436/"/>
    <meta property="og:site_name" content="CCMA"/>
    <meta property="article:published_time" content="2019-11-14T15:13:47+00:00"/>
    <meta property="og:title" content="Hamilton: &quot;Intento no pensar que les coses serien diferents si fos blanc&quot;"/>
    <meta property="og:description" content="L'actual campió del món la Fórmula 1 ha reconegut que potser se'l reconeixeria més si es tractés d'un pilot blanc"/>
  </head>
  <body>
    <article>
      <h1>Hamilton: "Intento no pensar que les coses serien diferents si fos blanc"</h1>
      <h2>L'actual campió del món la Fórmula 1 ha reconegut que potser se'l reconeixeria més si es tractés d'un pilot blanc</h2>
      <address><time datetime="2019-11-14T15:13:47+00:00">14 Nov 2019, 15:13</time> by <a rel="author">esport3</a></address>
      <p><b>Lewis Hamilton</b> ha parlat amb els mitjans a Sao Paulo abans de disputar el <b>Gran Premi del Brasil</b> de Fórmula 1 aquest cap de setmana. El sis vegades campió del món ha volgut destacar que potser se'l reconeixeria més <b>si el color de la seva pell fos blanc.</b></p>
      <blockquote>"<b>No corro per reconeixement</b>, no és el que m'impulsa, no busco pensar en això. Intento no pensar en què potser <b>les coses haguessin estat diferents si fos blanc,</b> però al final intento centrar-me en coses positives".</blockquote>
      <p>A més a més, el pilot britànic ha destacat que, de cara al 2021, hi poden haver <b>molts canvis d'equip a la competició</b>, casualment, el mateix Hamilton<b> acaba contracte aquell any amb Mercedes.</b></p>
      <blockquote>"L'any que ve podem veure a molts pilots canviar,<b> estan passant moltes coses entre bastidors</b>, cada pilot <b>parla amb certs equip</b>s".</blockquote>
      <p>Hamilton també s'ha mullat sobre qui pot ser <b>el seu successor </b>com a gran dominador de la Fórmula 1. <b>Max</b> <b>Verstappen</b> (Red Bull) i<b> Charles Leclerc</b> (Ferrari) són els dos pilots que veu amb més possiblitats <b>d'agafar-li el relleu </b>per dominar la competició els propers anys.</p>
    </article>
  </body>
</html>