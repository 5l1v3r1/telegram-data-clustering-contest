<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/a1-zapochva-da-predlaga-smartfona-lg-k50s-406721.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T15:28:30+00:00"/>
    <meta property="og:title" content="А1 започва да предлага смартфона LG K50s"/>
    <meta property="og:description" content="Моделът идва с общо четири камери, елегантен дизайн, мощна батерия и голям дисплей"/>
  </head>
  <body>
    <article>
      <h1>А1 започва да предлага смартфона LG K50s</h1>
      <address><time datetime="2019-11-14T15:28:30+00:00">14 Nov 2019, 15:28</time> by <a rel="author">Редактори</a></address>
      <ul>
        <li>
          <h4>Моделът идва с общо четири камери, елегантен дизайн, мощна батерия и голям дисплей</h4>
        </li>
      </ul>
      <p>Новият смартфон <a href="https://www.a1.bg/ustroystva/smartfoni/lg/.4212">LG K50s</a> вече е наличен в търговската мрежа на <a href="https://www.a1.bg/bg">А1</a>. Смартфонът е част от кампанията на А1 – Black Friday, която продължава до края на ноември, и се продава с 40% отстъпка от стандартната цена. Моделът се позиционира в средния ценови клас, като може да бъде закупен за 6,50 лева на месец или за 137,99 лева в брой с план <a href="https://www.a1.bg/a1-one-unlimited">A1 One Unlimited 2XL</a>. Комплектът включва и оригинално хендсфри TTEC RIO.</p>
      <p>LG K50s идва с нов дизайн, като телефонът поддържа стандарта за здравина и издръжливост на американските военни - MIL-STD-810G. Корпусът е със заоблени 3D ъгли и тънък профил, които правят смартфона удобен за работа. LG K50s се предлага от А1 в цвят мароканско синьо със стилен матов завършек.</p>
      <p>Дисплеят на LG K50s е с големина от 6.5 инча, със съотношение на страните от 19:9. Екранът е от типа FullView с IPS LCD матрица и HD+ резолюция. В капковидно изрязания прорез в горната част на дисплея се намира селфи камерата с 13 MP сензор (f/2.0), като тя може да заснеме видео във FHD резолюция с до 30 кадъра в секунда.</p>
      <p>Тройната камера, разположена на задния панел, включва основен широкоъгълен сензор с 13 MP (f/1.8), който заснема изображения с богати детайли, добър контраст и светлина. Втората камера е суперширокоъгълна с 5 MP, а сензорът позволява заснемане на кадри със зрително поле до 115 градуса. Третата камера представлява сензор за дълбочина от 2 MP (f/2.4), за добавяне на „боке” ефект към изображенията. Камерата разполага с AI функции, като е наличен и режим за портретни снимки, поддръжка на HDR технология, заснемане на панорамни изображения и др.</p>
      <p>LG K50s включва още осемядрен процесор Mediatek MT6762 Helio P22, изграден по 12-нанометрова архитектура и 3 GB оперативна памет. Процесорът осигурява достатъчно мощ за работа с много приложения едновременно, оптимизира процесите на заден фон и същевременно спомага за енергийната ефективност на смартфона. Капацитетът на батерията е от 4 000 mAh, като според производителя тя е с 20% по-ефективна от предишното поколение.</p>
      <p>Паметта за съхранение е 32 GB, като тя може да се увеличи с помощта на microSD до 2 TB. Възможностите на LG K50s са допълнени и от поддръжката на кинематографичната технология DTS: X Surround Sound. Тя разполага с персонализиран еквалайзер в удобство на потребителите, който дава постоянна сила на звука и подсилва басовете, подобно на звука в кинотеатър.</p>
      <p>Вградената командна инфраструктура на LG осигурява достъп до специални функции на смартфона, които могат да бъдат управлявани с глас. Операционната система предоставя възможности за допълнителна персонализация и функции в полза на потребителите.</p>
    </article>
  </body>
</html>