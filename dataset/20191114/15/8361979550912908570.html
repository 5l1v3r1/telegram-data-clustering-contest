<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/groshi-i-shchastya-yak-rozrahuvati-sviy-byudzhet-finansi-50041367.html"/>
    <meta property="og:site_name" content="НВ"/>
    <meta property="article:published_time" content="2019-11-14T15:11:00+00:00"/>
    <meta property="og:title" content="Бюджет щасливої людини"/>
    <meta property="og:description" content="Просто хочу нагадати, що щастя — це реальність мінус чітко визначені очікування"/>
  </head>
  <body>
    <article>
      <h1>Бюджет щасливої людини</h1>
      <h2>Просто хочу нагадати, що щастя — це реальність мінус чітко визначені очікування</h2>
      <address><time datetime="2019-11-14T15:11:00+00:00">14 Nov 2019, 15:11</time> by <a rel="author">Віталій Каценельсон</a></address>
      <p>Хочу поділитися важливою думкою, яку забув викласти в <a href="https://nv.ua/ukr/opinion/simeyniy-byudzhet-yak-uniknuti-finansovih-problem-50040489.html">колонці про особисті фінанси</a>. Здоров’я, час, освіта і досвід — це необхідні категорії витрат для моєї сім'ї, тому в їх відношенні наш бюджет вільніший. Але те, що вони важливі для нас, не означає, що вони повинні бути важливі читачам. Зовсім ні. Ми всі різні. У нас різні цінності, різна фінансова ситуація і ми всі перебуваємо на різних стадіях життя. Мої категорії виступали лише в ролі прикладу і є свідомим вибором моєї сім'ї.</p>
      <p>Ось ще один приклад.</p>
      <p>У мене є друг. Він розлучений і у нього є 21-річний син, з яким він дуже близький. Мій друг — персональний тренер, надає перевагу тому, щоб працювати 20 годин на тиждень. Він живе в трохи більшій, ніж його машина квартирі, яку він ділить із сусідом (син живе окремо). Він не їсть багато і в цілому веде дуже скромний спосіб життя. Але обожнює подорожі. Декілька разів на місяць мій друг вирушає в триденну подорож зі своїм сином, кожного разу в нове місце США. Вони зупиняються в дешевих мотелях за $60. Я здогадуюся, що час, проведений із сином — це основна причина, чому він любить подорожувати. Ще він любить їздити на автомобілі і, попри скромний заробіток, бере машину вартістю $350 000 в лізинг раз на два роки.</p>
      <aside>Наш персональний бюджет повинен слідувати за нашими потребами</aside>
      <p>Я сумніваюся, що він спеціально сідав і планував бюджет. Але він створив бюджет шляхом свідомої розстановки пріоритетів для його витрат — ставлячи вище речі, які він цінує і якими насолоджується, — подорожами і водінням, і надаючи менше значення тому, що не так важливо для нього — їжа і розмір його житла. На даний момент він вважає за краще працювати рівно стільки, скільки йому потрібно, щоб забезпечити свої дуже обмежені потреби. І найкраще в цьому те, що він неймовірно щасливий.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/044/original/f68e66baf3c7e86c8331b13a11d08fb1.png?stamp=1&amp;q=85&amp;w=115"/>
      </figure>
      <p>Віталій Каценельсон<br/>Сімейний бюджет. Як одна порада змінила моє життя</p>
      <p>Просто хочу нагадати, що щастя — це реальність мінус чітко визначені очікування. Наш персональний бюджет повинен слідувати за нашими потребами. Нам потрібно визначити, що для нас важливо (наші цінності), а далі відповідним чином позначити і розрахувати пріоритетні сфери для наших витрат. Зрештою, витрати окупаються більше, коли купується щось, що ми по-справжньому цінуємо.</p>
      <p><b><i>Переклад</i></b> <a href="https://nv.ua/"><i>НВ</i></a></p>
      <p>
        <i>Новое Время володіє ексклюзивним правом на переклад і публікацію колонок Віталія Каценельсона. Републікацію повної версії тексту заборонено</i>
      </p>
      <p>
        <a href="https://contrarianedge.com/my-single-greatest-achievement/">
          <i>оригінал</i>
        </a>
      </p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>