<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_avstriya-viddast-firtasha/938157"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T15:59:00+00:00"/>
    <meta property="og:title" content="Австрія віддасть Фірташа"/>
    <meta property="og:description" content="Українського олігарха Дмитра Фірташа екстрадують до США. На цей крок погодилося міністерство юстиції Австрії, про це повідомив міністр закордонних справ Австрії Олександр Шалленберг під час спільного брифінгу з головою МЗС України Вадимом Пристайком, пише РБК-Україна. Передача ..."/>
  </head>
  <body>
    <article>
      <h1>Австрія віддасть Фірташа</h1>
      <address><time datetime="2019-11-14T15:59:00+00:00">14 Nov 2019, 15:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938157_w_300.jpg?v=0"/>
        <figcaption>Передача олігарха затягується через його адвоката. Фото: Delo.ua</figcaption>
      </figure>
      <p>Українського олігарха <b>Дмитра Фірташа</b> екстрадують до США.</p>
      <p>На цей крок погодилося міністерство юстиції Австрії, про це повідомив міністр закордонних справ Австрії <b>Олександр Шалленберг</b> під час спільного брифінгу з головою МЗС України <b>Вадимом Пристайком</b>, пише РБК-Україна.</p>
      <p>Передача олігарха затягується через його адвоката.</p>
      <p>"Екстрадиція Фірташа не затягується з боку Австрії. Міністерство юстиції вже відповідну постанову ухвалило, але адвокати Фірташа затягують процес. Після судового рішення буде прийнято рішення, коли буде екстрадиція. Це значить, коли наші правоохоронці отримають рішення суду, тоді буде екстрадиція", — повідомив Шалленберг.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_pomichniki-advokata-trampa-pracyuvali-na-firtasha/932603"/>
      </related>
      <blockquote>Український <a href="https://gazeta.ua/articles/life/_firtash-vikoristovuye-skandal-navkolo-ukrayini-ta-ssa-schob-oskarzhiti-ekstradiciyu/931993">олігарх Дмитро Фірташ використовує скандал навколо України та США</a> в оскарженні рішення про його екстрадицію з Відня у Вашингтон.<br/>Після того, як Мін'юст Австрії схвалив екстрадицію олігарха в США Фірташ змінив юристів і попросив відновити судовий розгляд справи, пише Foreign Policy<br/>За австрійськими законами, суд може це зробити, якщо є нові докази.</blockquote>
    </article>
  </body>
</html>