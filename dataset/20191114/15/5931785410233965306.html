<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/gotovo-iz-partizana-u-fmp/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T15:29:21+00:00"/>
    <meta property="og:title" content="GOTOVO: Iz Partizana u FMP!"/>
    <meta property="og:description" content="KK FMP iz Železnika izdao je saopštenje u kojem se navodi da je talentovani košarkaš Đorđe Pažin novi član „pantera“. – KK FMP obaveštava srpsku košarkašku javnost da je mladi reprezentativac Srbije Đorđe Pažin potpisao trogodišnji ugovor sa mašim klubom. Đorđe koji pokriva više pozicija u timu, visok je 2 metra, i smatra se jednim […]"/>
  </head>
  <body>
    <article>
      <h1>GOTOVO: Iz Partizana u FMP!</h1>
      <address><time datetime="2019-11-14T15:29:21+00:00">14 Nov 2019, 15:29</time> by <a rel="author">Milos</a></address>
      <p>KK FMP iz Železnika izdao je saopštenje u kojem se navodi da je talentovani košarkaš Đorđe Pažin novi član „pantera“.</p>
      <p>– <i>KK FMP obaveštava srpsku košarkašku javnost da je mladi reprezentativac Srbije Đorđe Pažin potpisao trogodišnji ugovor sa mašim klubom.<br/><br/>Đorđe koji pokriva više pozicija u timu, visok je 2 metra, i smatra se jednim od najvećih talenata u Evropi među igračima koji su rođeni u 21.veku.<br/><br/>Pažin je rođen u Ćupriji 31.marta 2001.godine, prethodne dve sezone nastupao je za ekipu Partizana NIS, a prelazak u redove KK FMP još jedna je potvrda da najtalentovaniji mladi igrači vide naš klub kao idealnu sredinu da se na pravi način košarkaški razvijaju.<br/><br/>Pažin je sa selekcijom Srbije do 16 godina osvojio bronzanu medalju na EP 2017.godine u Podgorici, prošao je sve mlađe selekcije naše zemlje, a kao veliki talenat čiji su kvaliteti primećeni i van granica Srbije, već sa 14 godina nastupao je za mlađe selekcije madridskog Reala, i kasnije italijanske „Stela Azzure“. Učestvovao je na kampu „Košarka bez granica“ 2018. godine, a iste sezone je bio i MVP juniorske ABA lige u kojoj je ubacivao preko 27 poena po utakmici.<br/><br/>Odlikuje ga izvanredna napadačka igra, a svoj veliki talenat nastaviće da razvija u redovima KK FMP koji od Đorđa očekuje puno u godinama koje dolaze.<br/><br/>Dolaskom Đorđa Pažina, i ranijim angažmanom Marka Pecarskog, KK FMP je i ove sezone nastavio višegodišnju politiku  kluba da dovodi mlade i talentovane igrače koji predstavljaju budućnost srpske košarke </i>, stoji u saopštenju KK FMP iz Železnika.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/jos-jedan-veliki-talenat-iz-partizana-ide-u-fmp/"/>
        <a href="https://www.sportskacentrala.com/2019/10/16/jovanovic-o-fmp-u-radu-sa-mladim-igracima-iskustvu-u-sad/"/>
        <a href="https://www.sportskacentrala.com/2019/09/20/iznenadjenje-pecarski-ostao-u-srbiji-i-igrace-aba-ligu/"/>
        <a href="https://www.sportskacentrala.com/2019/05/25/fmp-u-plej-ofu-pobeda-borca/"/>
        <a href="https://www.sportskacentrala.com/2019/01/04/panteri-samo-rezali-u-drazenovom-domu/"/>
        <a href="https://www.sportskacentrala.com/2018/10/23/fenomenalni-pazin-predvodio-partizan-do-pobede-u-juniorskom-vecitom-derbiju/"/>
        <a href="https://www.sportskacentrala.com/2018/10/22/buducnost-prejaka-za-pantere/"/>
        <a href="https://www.sportskacentrala.com/2018/02/05/zvezda-stotkom-ugrabila-pol-poziciju/"/>
        <a href="https://www.sportskacentrala.com/2017/11/15/supertalentovani-bek-stigao-u-partizan/"/>
      </related>
    </article>
  </body>
</html>