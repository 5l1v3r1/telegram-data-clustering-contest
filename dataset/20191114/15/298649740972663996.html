<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/14/air-italy-roberto-spada-nominato-presidente-pn_20191114_00245/"/>
    <meta property="og:site_name" content="Askanews"/>
    <meta property="article:published_time" content="2019-11-14T15:57:19+00:00"/>
    <meta property="og:title" content="Air Italy, Roberto Spada nominato presidente"/>
    <meta property="og:description" content="Roma, 14 nov. (askanews) – Air Italy informa che il Consiglio di Amministrazione si è riunito in data 12 novembre 2019 e ha nominato il Dott. Roberto Spada Amministratore e Presidente. La nomina del Dott. Spada – si legge in una nota – segue la cessazione dall’incarico, effettiva dal 31 ottobre e pianificata da tempo, […]"/>
  </head>
  <body>
    <article>
      <h1>Air Italy, Roberto Spada nominato presidente</h1>
      <h2>A seguito cessazione incarico Francesco Violante</h2>
      <address>
        <time datetime="2019-11-14T15:57:19+00:00">14 Nov 2019, 15:57</time>
      </address>
      <figure>
        <img src="http://www.askanews.it/wp-content/uploads/2019/11/20191114_165710_FD2E5339.jpg"/>
      </figure>
      <p>Roma, 14 nov. (askanews) – Air Italy informa che il Consiglio di Amministrazione si è riunito in data 12 novembre 2019 e ha nominato il Dott. Roberto Spada Amministratore e Presidente.</p>
      <p>La nomina del Dott. Spada – si legge in una nota – segue la cessazione dall’incarico, effettiva dal 31 ottobre e pianificata da tempo, del precedente Presidente, Francesco Violante.</p>
      <p>Il Signor Violante è stato nominato Presidente del consiglio di amministrazione nel settembre 2017 e da allora ha svolto un ruolo di supervisione sui numerosi cambiamenti nella compagnia aerea, inclusa la fase di rilancio avviata nel febbraio 2018 con il cambio di denominazione in Air Italy. A Violante sono stati espressi sinceri ringraziamenti e apprezzamenti per il suo inestimabile impegno e dedizione nel ruolo di Presidente, nonché i migliori auguri per i suoi prossimi progetti.</p>
      <p>Al Presidente Spada sono state espresse le congratulazioni e i migliori auguri di buon lavoro da parte di tutti i membri del Consiglio di Amministrazione di Air Italy.</p>
    </article>
  </body>
</html>