<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/giudizio-immediato-processo-cerciello-rega/"/>
    <meta property="og:site_name" content="Il Post"/>
    <meta property="article:published_time" content="2019-11-14T15:31:32+00:00"/>
    <meta property="og:title" content="La procura di Roma ha chiesto il giudizio immediato per i due statunitensi accusati dell’omicidio di Mario Cerciello Rega"/>
    <meta property="og:description" content="La procura di Roma ha chiesto il giudizio immediato nel processo nei confronti di Finningan Lee Elder e Christian Gabriel Natale-Hjort, i due cittadini statunitensi accusati di concorso in omicidio per la morte del vicebrigadiere dei carabinieri Mario Cerciello Rega avvenuta il 26 luglio a Roma. La richiesta del"/>
  </head>
  <body>
    <article>
      <h1>La procura di Roma ha chiesto il giudizio immediato per i due statunitensi accusati dell’omicidio di Mario Cerciello Rega</h1>
      <address>
        <time datetime="2019-11-14T15:31:32+00:00">14 Nov 2019, 15:31</time>
      </address>
      <p>La procura di Roma ha chiesto il giudizio immediato nel processo nei confronti di Finningan Lee Elder e Christian Gabriel Natale-Hjort, i due cittadini statunitensi accusati di concorso in omicidio per la morte <a href="https://www.ilpost.it/tag/mario-cerciello-rega/">del vicebrigadiere dei carabinieri Mario Cerciello Rega</a> avvenuta il 26 luglio a Roma. La richiesta del giudizio immediato – che sostanzialmente serve a evitare l’udienza preliminare, accorciando di conseguenza i tempi del processo – è arrivata dopo la chiusura delle indagini. Oltre che per tentato omicidio, Natale-Hjorth ed Elder sono accusati di tentata estorsione, resistenza a pubblico ufficiale e lesioni.</p>
    </article>
  </body>
</html>