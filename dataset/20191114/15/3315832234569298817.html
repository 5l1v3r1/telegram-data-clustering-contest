<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/29a1050eef91e89c/prima-tara-din-lume-care-va-introduce-studiul-schimbarilor-climatice-in-scoli.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T15:15:04+00:00"/>
    <meta property="og:title" content="Prima ţară din lume care va introduce studiul schimbărilor climatice în şcoli"/>
    <meta property="og:description" content="Italia va introduce, începând de anul viitor, studiul schimbărilor climatice şi al sustenabilităţii ca materie obligatorie pentru elevi, devenind astfel prima ţară din lume care face acest lucru."/>
  </head>
  <body>
    <article>
      <h1>Prima ţară din lume care va introduce studiul schimbărilor climatice în şcoli</h1>
      <address><time datetime="2019-11-14T15:15:04+00:00">14 Nov 2019, 15:15</time> by <a rel="author">Jurnal.md</a></address>
      <p>
        <b>Italia va introduce, începând de anul viitor, studiul schimbărilor climatice şi al sustenabilităţii ca materie obligatorie pentru elevi, devenind astfel prima ţară din lume care face acest lucru.</b>
      </p>
      <p>Ministrul Educaţiei, Lorenzo Fioramonti, a informat că, începând din septembrie 2020, toate şcolile publice vor avea incluse în programă 33 de ore pe an în care vor învăţa depre schimbările climatice, potrivit Mediafax. „Ideea este ca cetăţenii să fie pregătiţi pentru urgenţele climatice”, a declarat Vincenzo Cramarossa, purtătorul de cuvânt al lui Fioramonti.</p>
      <p>De asemenea, dezvoltarea sustenabilă va apărea în materii mai tradiţionale, precum geografia, matematica şi fizica, a adăugat Cramarossa.</p>
      <p>„Va fi acordată o atenţie mai mare acestor subiecte când vor fi predate materiile tradiţionale”, a explicat acesta.</p>
      <p>Încă de când a devenit ministru, Fioramonti a fost criticat de partidele de opoziţie pentru susţinerea acordată studenţilor care protestau pentru acţiuni împotriva schimbărilor climatice.</p>
    </article>
  </body>
</html>