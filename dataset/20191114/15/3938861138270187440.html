<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_psevdomineru-stolichnogo-metro-ogolosili-virok/938148"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T15:18:00+00:00"/>
    <meta property="og:title" content="Псевдомінеру столичного метро оголосили вирок"/>
    <meta property="og:description" content="У Києві до 6 років ув'язнення засудили чоловіка, який неправдиво повідомляв про мінування столичного метро. У липні 2018 року порушник зателефонував на спецлінію &quot;102&quot; і розказав про підготовку вибуху на станції метро &quot;Гідропарк&quot;. Туди вирушили фахівці для перевірки, однак вибухівку не ..."/>
  </head>
  <body>
    <article>
      <h1>Псевдомінеру столичного метро оголосили вирок</h1>
      <address><time datetime="2019-11-14T15:18:00+00:00">14 Nov 2019, 15:18</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938148_w_300.jpg?v=0"/>
        <figcaption>Псевдомінер вже був судимий за аналогічний злочин. Фото: ua.news</figcaption>
      </figure>
      <p>У Києві до 6 років ув'язнення засудили чоловіка, який неправдиво повідомляв про мінування столичного метро.</p>
      <p>У липні 2018 року порушник зателефонував на спецлінію "102" і розказав про підготовку вибуху на станції метро "Гідропарк". Туди вирушили фахівці для перевірки, однак вибухівку не знайшли, повідомляє прес-служба Прокуратури міста Києва.</p>
      <p>Згодом з'ясувалося, що псевдомінер вже був судимий за аналогічний злочин.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_u-kiyevi-zakrili-tri-stanciyi-metro-podrobici/936950"/>
      </related>
      <p>"Вироком Дніпровського районного суду міста Києва з урахуванням позиції прокурора зловмисника визнано винним у завідомо неправдивому повідомленні про підготовку вибуху, вчинене повторно, та призначено остаточне покарання у вигляді 6 років позбавлення волі", - йдеться в повідомленні.</p>
      <blockquote>У 2019 році до поліції надійшло 20 повідомлень про <a href="https://gazeta.ua/articles/kiev-life/_hto-i-yak-chasto-minuye-stolichnij-metropoliten/937143">фейкове мінування київського метрополітену</a>. Більшість дзвінків про надходить з Росії або окупованих територій Криму та Донбасу. Рідше стаються дзвінки від людей, які мають психічні розлади.<br/>З 2014 року станції метро мінували 200 разів. У таких випадках при необхідності закрити станцію на перевірку проводиться евакуація.</blockquote>
    </article>
  </body>
</html>