<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547273.html/%D8%AA%D8%B4%DA%A9%DB%8C%D9%84-%D8%AF%D8%A7%DB%8C%D8%B1%D9%87-%D8%A8%D8%B2%D8%B1%DA%AF-%D9%86%D8%AE%D8%A8%DA%AF%D8%A7%D9%86-%D8%AF%D8%B1-%D9%85%D8%AC%D9%85%D8%B9-%D8%B9%D8%A7%D9%84%DB%8C-%D8%A8%D8%B3%DB%8C%D8%AC-%DA%A9%D8%B4%D9%88%D8%B1--%D8%AA%D9%84%D8%A7%D8%B4-%D8%A8%D8%B3%DB%8C%D8%AC-%D8%AF%D8%B1-%D8%A7%D8%B1%D8%A7%D8%A6%D9%87-%D8%B1%D8%A7%D9%87%DA%A9%D8%A7%D8%B1%D9%87%D8%A7%DB%8C-%D8%B9%D9%84%D9%85%DB%8C-%D8%A8%D8%B1%D8%A7%DB%8C-%D9%85%D8%B4%DA%A9%D9%84%D8%A7%D8%AA-%D8%AC%D8%A7%D9%85%D8%B9%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:33:00+00:00"/>
    <meta property="og:title" content="تشکیل دایره بزرگ نخبگان در مجمع عالی بسیج کشور/ تلاش بسیج در ارائه راهکارهای علمی برای مشکلات جامعه"/>
    <meta property="og:description" content="سرپرست مرکز راهبردی سازمان بسیج کشور گفت: با راه‌اندازی مجمع عالی بسیج در سراسر کشور دایره بزرگی از نخبگان تشکیل شده است."/>
  </head>
  <body>
    <article>
      <h1>تشکیل دایره بزرگ نخبگان در مجمع عالی بسیج کشور/ تلاش بسیج در ارائه راهکارهای علمی برای مشکلات جامعه</h1>
      <h2>در نشست تخصصی مسئولین گروه‌های هفتگانه مجمع عالی بسیجیان مطرح شد؛</h2>
      <address>
        <time datetime="2019-11-14T15:33:00+00:00">14 Nov 2019, 15:33</time>
      </address>
      <p>سرپرست مرکز راهبردی سازمان بسیج کشور گفت: با راه‌اندازی مجمع عالی بسیج در سراسر کشور دایره بزرگی از نخبگان تشکیل شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/news/387142/%D8%AA%D8%B4%DA%A9%DB%8C%D9%84-%D8%AF%D8%A7%DB%8C%D8%B1%D9%87-%D8%A8%D8%B2%D8%B1%DA%AF-%D9%86%D8%AE%D8%A8%DA%AF%D8%A7%D9%86-%D8%AF%D8%B1-%D9%85%D8%AC%D9%85%D8%B9-%D8%B9%D8%A7%D9%84%DB%8C-%D8%A8%D8%B3%DB%8C%D8%AC-%DA%A9%D8%B4%D9%88%D8%B1">مرصادنیوز </a>داود گودرزی پیش از ظهر امروز پنج شنبه در نشست تخصصی مسئولین گروه‌های هفتگانه مجمع عالی بسیجیان استان کرمانشاه اظهار داشت: در عرصه کمک به دین خدا پیش نیازهایی لازم است از جمله شناخت در خصوص صحنه اینکه فرصت ها، تهدید ها، راهبردها و نقاط ضعف و قوت را بشناسید.</p>
      <p>سرپرست مرکز راهبردی سازمان بسیج کشور افزود: نکته دوم اینکه جهت گیری مشخص داشته باشید که در این خصوص رهبر فرمود جهت حرکت جامعه اسلامی و تمدن اسلامی است که به عنوان مراحل چهارم و پنجم انقلاب مطرح کردیم.</p>
      <p>این مسئول گفت: ضروری است همه فعالیت ها بر این موضوع متمرکز شود تا جامعه اسلامی را در ایران و تمدن اسلامی را در دنیا به وجود بیاوریم.</p>
      <p>گودرزی بیان داشت: همانطور که رهبر فرمودند نیاز سوم عامل امید بخش است که در این راستا ما عوامل امید بخش فراوانی داریم یکی همین ظرفیتهای متعدد معنوی و مادی است که خدا به ما عنایت کرده است.</p>
      <p>وی ادامه داد: اضمحلال و فروپاشی دشمن یک نقطه امید بخش است و غربیها هم به این اذعان دارند که تمام برنامه هایی را که داشتند رو به پایان است.</p>
      <p>سرپرست مرکز راهبردی سازمان بسیج کشور نیاز چهارم را راه کار حل مشکلات دانست و خاطر نشان کرد: رهبر فرمود تمرکز بر مسائل، آسیب شناسی، ارائه راهکار و برنامه ریزی کردن کار رهبر و مسئولین دولت نیست بلکه کار حلقه های میانی و حلقه های فکری از درون خود مردم است.</p>
      <p>گودرزی اظهار داشت: اگر در جامعه اسلامی مشکلاتی داریم و بخواهیم آنها را حل و فصل کنیم باید به قرآن و آموزه های دینی رجوع کنیم.</p>
      <p>لزوم استفاده از ظرفیت های جوانان به عنوان یکی از پیشران های اصلی برای توسعه کشور</p>
      <p>این مسئول همچنین خواستار استفاده از ظرفیت های جوانان به عنوان یکی از پیشران های اصلی برای توسعه کشور تاکید کرد و افزود: رهبر معظم انقلاب طی سالهای اخیر همواره به موضوع استفاده از ظرفیتهای جوانان تاکید کرده اند و نیاز است که ما نیز در تمامی حوزه‌ها از جمله کارگروه های تخصصی در بسیج از این ظرفیت مهم به بهترین نحو استفاده کنیم.</p>
      <p>سرپرست مرکز راهبردی سازمان بسیج کشور ادامه داد: برای پذیرفتن حکومت در زمان غیبت ۳ راه وجود دارد یا حکومت غیرالهی را بپذیرید، یا حکومت را نپذیرید و تن به طاغوت دهید و یا حکومتی را که نزدیک به حکومت الهی است بپذیرید.</p>
      <p>وی خاطر نشان کرد: اسلام بدون حکومت یک مجموعه ای از احکام متفرقه است و اسلام نمی تواند بدون حکومت و ضمانت اجرایی کامل پیاده شود چرا که یک دین اجتماعی و فردی است.</p>
      <p>گودرزی تعریف جدایی دین از سیاست را غلط عنوان کرد و گفت: دین یعنی فرهنگ، سیاست، اقتصاد، اجتماع، فرد، خانواده و ... است و مناسبات اجتماعی مردم را تعریف می کند بنابراین سیاست جزعی از دین است.</p>
      <p>سرپرست مرکز راهبردی سازمان بسیج کشور عنوان کرد: امام در جامعه دینی نقش تعیین کننده ای دارد و تمام کنندگی آن بر عهده مردم است.</p>
      <p>این مسئول نقش مردم را در توسعه کشور اساسی دانست و افزود: در جامعه دینی به اندازه ای که مردم تلاش می کنند می تواند موفقیت کسب کند.</p>
      <p>
        <b>نقش اصلی بسیج را تسهیل‌گری در راستای خدمت رسانی بهتر به مردم است</b>
      </p>
      <p>گودرزی گفت: اگر می خواهیم مشکلات مردم را حل و فصل کنیم باید در میدان باشیم و اگر این عرصه را رها کنیم عده ای سوء استفاده می کنند و حرف های بی ربط می زنند.</p>
      <p>وی نقش اصلی بسیج را تسهیل‌گری در راستای خدمت رسانی بهتر به مردم دانست و گفت: باید بسیج در راستای اقتدار و عزت بیشتر کشور به بهترین شکل ممکن وظیفه و نقش خود را ایفا کند.</p>
      <p>سرپرست مرکز راهبردی سازمان بسیج کشور بر لزوم برنامه‌ریزی و ارائه برنامه‌های عملیاتی برای رفع مشکلات کشور به عنوان یک اولویت اصلی تاکید کرد و گفت: با راه اندازی کارگروه های تخصصی نسبت به ارائه برنامه‌های عملیاتی دغدغه جدی و ویژه‌ای داریم و انتظار می‌رود که این مهم از سوی کارگروه های استانی و در نهایت ملی مورد توجه قرار بگیرد و به عنوان یک امر مهم در اولویت قرار بگیرد.</p>
      <p>این مسئول با اشاره به اینکه دولت نیروی کارآمد سازماندهی شده و برنامه عملیاتی نیاز دارد، گفت: با راه اندازی مجمع عالی بسیج در سراسر کشور دایره بزرگ از نخبگان تشکیل دادیم تا بتوانیم در مواقع مختلف از این ظرفیت برای کمک به توسعه کشور برنامه‌ریزی بهتری انجام دهیم و در این گروه مشکلات جامعه را احصاء و ناظر به حاکمیت راهکار ارائه می دهیم. </p>
      <p>
        <b>تلاش بسیج در ارائه راهکارهای علمی برای مشکلات جامعه</b>
      </p>
      <p>سرهنگ افشار محمدی در نشست تخصصی مسئولین گروههای هفتگانه مجمع عالی بسیجیان استان کرمانشاه هدف از برگزاری این نشست را احصاء مسائل اساسی و اولویت دار و ارائه راه حل های اساسی و کاربردی عنوان کرد و اظهار داشت: هدف این است که ما بتوانیم موانع و مشکلات را به روش علمی حل کنیم و کمک کار دولت و مردم باشیم.</p>
      <p>مسئول مرکز راهبردی بسیج سپاه حضرت نبی اکرم (ص) استان کرمانشاه افزود: هدف نهایی انقلاب اسلامی تحقق تمدن اسلامی و آمادگی برای طلوع خورشید ولایت عظمی است.</p>
      <p>این مسئول گفت: نظام برای رسیدن به اهدافش در طول مسیر با موانع و مشکلاتی مواجه است لذا اگر این مشکلات به صورت علمی و مبتنی بر دانش حل نشود از یک سو در رشد و تعالی نظام توقف به جود می تید و از سوی دیگر کارآمدی نظام زیر سوال می رود.</p>
      <p>محمدی با اشاره به اینکه مقام معظم رهبری برای رسیدن به تمدن اسلامی ۵ مرحله را ترسیم کرده است، گفت: انقلاب، نظام اسلامی، دولت اسلامی، جامعه اسلامی و تمدن اسلامی این ۵ مرحله هستند.</p>
      <p>وی بیان داشت: در حال حاضر دو مرحله را پشت سرگذاشتیم و در مرحله دولت اسلامی هستیم که ضروری است برای رسیدن به دولت اسلامی نهایت تلاش خود را به کار بگیریم.</p>
      <p>جانشین ستاد تخصصی بسیج سپاه استان کرمانشاه گفت: رهبر در بیانیه گام دوم انقلاب چهل و یکمین سالگرد انقلاب اسلامی را مرحله دولت سازی دانست لذا باید ما نیز به این موضوع توجه داشته باشیم.</p>
      <p>این مسئول اظهار داشت: گروه تخصصی مجمع عالی بسیج در عرصه های اقتصاد و زیربنایی، فرهنگی و اجتماعی، رسانه و فضای مجازی، دانش و پژوهش، سیاست داخلی و خارجی، مدیریت و حکمرانی، حقوقی، قضایی و امنیتی مشغول فعالیت هستند.</p>
      <p>انتهای پیام/</p>
    </article>
  </body>
</html>