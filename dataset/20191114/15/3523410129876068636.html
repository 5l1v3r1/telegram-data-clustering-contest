<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640014/%D8%AB%D8%A8%D8%AA%E2%80%8C%D9%86%D8%A7%D9%85-%D8%A8%D8%B1%D8%A7%DB%8C-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%DA%A9%D9%86%DA%A9%D9%88%D8%B1-%D8%A7%D8%B1%D8%B4%D8%AF-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T15:54:00+00:00"/>
    <meta property="og:title" content="ثبت‌نام برای تکمیل ظرفیت کنکور ارشد آغاز شد"/>
    <meta property="og:description" content="ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ از امروز پنجشنبه، ۲۳ آبان از طریق سایت سازمان سنجش آموزش کشور آغاز شد."/>
  </head>
  <body>
    <article>
      <h1>
        <a href="https://www.bultannews.com/fa/news/640014/%D8%AB%D8%A8%D8%AA%E2%80%8C%D9%86%D8%A7%D9%85-%D8%A8%D8%B1%D8%A7%DB%8C-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%DA%A9%D9%86%DA%A9%D9%88%D8%B1-%D8%A7%D8%B1%D8%B4%D8%AF-%D8%A2%D8%BA%D8%A7%D8%B2-%D8%B4%D8%AF">ثبت‌نام برای تکمیل ظرفیت کنکور ارشد آغاز شد</a>
      </h1>
      <h2>ثبت نام در مرحله تکمیل ظرفیت کدرشته محل‌های آزمون‌ کارشناسی‌ ارشد سال‌ ۱۳۹۸ از امروز پنجشنبه، ۲۳ آبان از طریق سایت سازمان سنجش آموزش کشور آغاز شد.</h2>
      <address><time datetime="2019-11-14T15:54:00+00:00">14 Nov 2019, 15:54</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، اطلاعات لازم در خصوص <b>رشته‌</b>ها و <b>دانشگاه‌</b>های دارای ظرفیت برای تکمیل ظرفیت آزمون کارشناسی ارشد ناپیوسته سال ۹۸ دانشگاه‌ها و موسسات آموزش عالی برای داوطلبان‌ شرکت‌کننده در آزمون‌ در کدرشته محل‌های دانشگاه‌ها و مؤسسات‌ آموزش‌ عالی که ظرفیت آنها تکمیل نشده، روز گذشته چهارشنبه ۲۲ آبان ماه بر روی سایت سازمان‌ سنجش‌ آموزش‌ کشور قرار گرفت.</p>
      <p>کلیه متقاضیان واجد شرایط براساس مندرجات اطلاعیه‌ فوق از امروز پنجشنبه ۲۳ آبان ماه تا روز یکشنبه ۲۶ این ماه می‌توانند نسبت به انتخاب کدرشته محل‌های مورد علاقه خود اقدام کنند.</p>
      <p>آزمون کارشناسی ارشد سال ۹۸ به همراه اولین مرحله المپیاد علمی- دانشجویی کشور در شش گروه آموزشی و ۱۳۱ کدرشته برای تمامی دانشگاه‌های دولتی و غیر دولتی از جمله دانشگاه آزاد اسلامی با حضور ۶۱۴ هزار و ۸۸۳ داوطلب روز ۲۳ و ۲۴ خرداد ۹۸ برگزار شد.</p>
      <p>از تعداد ۶۱۴ هزار و ۸۸۳ داوطلب این آزمون تعداد ۳۰۸ هزار و ۵۴ نفر معادل ۵۰.۱۰ درصد داوطلبان زن و تعداد ۳۰۶ هزار و ۸۲۹ نفر معادل ۴۹.۹۰ درصد داوطلبان مرد بودند.</p>
      <p>حدودا ۱۶۰ هزار نفر در آزمون کارشناسی ارشد سال ۹۸ پذیرش شدند که با احتساب استعدادهای درخشان این آمار به حدود ۱۹۰ هزار داوطلب می‌رسد.</p>
    </article>
  </body>
</html>