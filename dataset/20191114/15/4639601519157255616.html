<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/14/politics/synexizei-na-prokalei-tou-pseydokratos-tha-anoiksoume-ta-varosia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-14T15:08:38+00:00"/>
    <meta property="og:title" content="Συνεχίζει να προκαλεί το ψευδοκράτος: Θα ανοίξουμε τα Βαρώσια"/>
    <meta property="og:description" content="Στην διάνοιξη της περίκλειστης πόλης της Αμμοχώστου σκοπεύει να προχωρήσει στα τέλη του 2020 σύμφωνα με όσα ανέφερε ο «πρωθυπουργός» Ερσίν Τατάρ"/>
  </head>
  <body>
    <article>
      <h1>Συνεχίζει να προκαλεί το ψευδοκράτος: Θα ανοίξουμε τα Βαρώσια</h1>
      <h2>Στην διάνοιξη της περίκλειστης πόλης της Αμμοχώστου σκοπεύει να προχωρήσει στα τέλη του 2020 σύμφωνα με όσα ανέφερε ο «πρωθυπουργός» Ερσίν Τατάρ</h2>
      <address><time datetime="2019-11-14T15:08:38+00:00">14 Nov 2019, 15:08</time> by <a rel="author">ΤοΒΗΜΑ Team</a></address>
      <p>Στην διάνοιξη των Βαρωσίων σκοπεύει να προχωρήσει στα τέλη του 2020, το ψευδοκράτος, σύμφωνα με όσα ανέφερε ο «πρωθυπουργός» Ερσίν Τατάρ.</p>
      <p>Σε συνέντευξή του στο τουρκικό κανάλι Fox, ο κ. Τατάρ είπε ότι από άποψης ανθρωπίνων δικαιωμάτων πρέπει να ανοίξουν τα Βαρώσια. «Η ‘κυβέρνησή’ μας συνεχίζει την αποφασιστικότητά της για τα Βαρώσια. Στόχος μας είναι να ανοίξουμε τα Βαρώσια μέχρι το τέλος του 2020».</p>
      <p>
        <a href="https://www.in.gr/2019/11/14/economy/makedonika-proionta-ti-allazei-sto-sima-oste-na-ta-diaforopoiei-apo-ayta-ton-skopion/">Μακεδονικά προϊόντα : Τι αλλάζει στο σήμα ώστε να τα διαφοροποιεί από αυτά των Σκοπίων</a>
      </p>
      <p>Για το Κυπριακό ο Ερσίν Τατάρ είπε ότι «κατ’ εμάς δεν είναι δυνατόν ο ομοσπονδιακός συνεταιρισμός με τους Ε/Κ», υποστηρίζοντας ότι «ο στόχος των Ε/Κ είναι το ενιαίο κράτος». Ανέφερε ακόμη ότι οι Τ/Κ δεν θα εγκαταλείψουν «ποτέ μα ποτέ τις εγγυήσεις της Τουρκίας».</p>
      <h3>Απαράδεκτα τα μέτρα της ΕΕ κατά της Τουρκίας</h3>
      <p>Σε άλλη συνέντευξή του στο CNN Turk, ο Ερσίν Τατάρ χαρακτήρισε απαράδεκτα τα μέτρα της ΕΕ εναντίον της Τουρκίας λόγω των δραστηριοτήτων της στην ανατολική Μεσόγειο. «Πρέπει να συνεχίσουμε με αποφασιστικότητα τον αγώνα μας στην ανατολική Μεσόγειο. Αν είμαστε σταθεροί σε αυτό τον αγώνα οπωσδήποτε θα πάρουμε τα δικαιώματά μας» ανέφερε.</p>
      <p>Για την τριμερή στο Βερολίνο στις 25 Νοεμβρίου, ο κ. Τατάρ είπε ότι πρόκειται για ανεπίσημη συνάντηση και δεν πιστεύει ότι θα υπάρξει αποτέλεσμα.</p>
      <p>«Αφού δεν υπάρχει αλλαγή εδάφους, τί θα συζητήσουμε;» διερωτήθηκε αναφέροντας ότι στις διαπραγματεύσεις στο Κυπριακό δεν υπήρξε πρόοδος εδώ και δύο χρόνια. Για τις εγγυήσεις της Τουρκίας, ο Ερσίν Τατάρ είπε ότι «ήταν μεγάλο λάθος ακόμη και που άνοιξε το θέμα».</p>
      <p>
        <a href="https://www.tovima.gr/2019/11/13/society/kykloforiako-komfouzio-giati-epestrepse-stin-athina-pou-epikratei-xaos/">Γιατί επέστρεψε το κυκλοφοριακό κομφούζιο στην Αθήνα</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/09/world/kypriako-veto-se-trimeri-vazei-i-tourkia-proeksoflei-tin-apotyxia-tis-o-talat/"/>
        <a href="https://www.tovima.gr/2019/11/06/world/h-tourkia-ekane-sapounopera-tin-eisvoli-stin-kypro/"/>
        <a href="https://www.tovima.gr/2019/11/05/vimatv/t-erntogan-aniggeile-nees-geotriseis-stin-anatoliki-mesogeio/"/>
        <a href="https://www.tovima.gr/2019/11/05/politics/tourkia-proklitika-paixnidia-me-ton-porthiti-me-to-vlemma-sto-kypriako/"/>
        <a href="https://www.tovima.gr/2019/11/04/inbox/erntogan-aniggeile-nees-geotriseis-stin-anatoliki-mesogeio/"/>
        <a href="https://www.tovima.gr/2019/11/01/vimatv/minyma-isxyos-ellinika-maxitika-petaksan-metaksy-katexomenon-kai-tourkias/"/>
        <a href="https://www.tovima.gr/2019/10/21/world/akar-i-tourkia-tha-prostateysei-ta-dikaiomata-tis/"/>
        <a href="https://www.tovima.gr/2019/10/17/politics/atsalino-velos-entyposiaki-askisi-stin-kypro-me-ti-symmetoxi-ellinikon-f-16/"/>
        <a href="https://www.tovima.gr/2019/10/17/world/akintzi-apeiles-meta-tis-diloseis-tou-gia-tin-pigi-eirinis/"/>
        <a href="https://www.tovima.gr/2019/10/08/opinions/pompeo-alla-logia-n-agapiomaste/"/>
        <a href="https://www.tovima.gr/2019/10/05/world/epimenei-o-erntogan-gia-tis-geotriseis-sti-mesogeio-agorazei-neo-geotrypano/"/>
      </related>
    </article>
  </body>
</html>