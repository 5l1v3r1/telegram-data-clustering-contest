<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/14/novyna/ekonomika/spravu-ekslikvidatora-odeskoyi-tecz-napravyly-vaks"/>
    <meta property="og:site_name" content="Слово і Діло"/>
    <meta property="article:published_time" content="2019-11-14T15:40:02+00:00"/>
    <meta property="og:title" content="Справу ексліквідатора Одеської ТЕЦ направили до ВАКС"/>
    <meta property="og:description" content="Одеський суд направив до антикорупційного суду справу за обвинуваченням колишнього ліквідатора теплоелектроцентралі."/>
  </head>
  <body>
    <article>
      <h1>Справу ексліквідатора Одеської ТЕЦ направили до ВАКС</h1>
      <address>
        <time datetime="2019-11-14T15:40:02+00:00">14 Nov 2019, 15:40</time>
      </address>
      <p>
        <b>Суворовський районний суд міста Одеси направив до Вищого антикорупційного суду кримінальне провадження за обвинуваченням колишнього ліквідатора Одеської теплоелектроцентралі Євгена Лахненка у розтраті коштів.</b>
      </p>
      <p>Про це йдеться в ухвалі ВАКС від 7 листопада, повідомляє «Слово і Діло».</p>
      <p>Отримавши матеріали справу, антикорупційний суд призначив підготовче засідання на 6 грудня.</p>
      <p>За даними слідства, підозрюваний, призначений у грудні 2015 року керуючим санації ПАТ «Одеська ТЕЦ», навесні 2016 року в порушення вимог законодавства, що регулює діяльність на ринку природного газу України, уклав договір між Одеською ТЕЦ та ХК «Енергомережа» про постачання природного газу. Детективи НАБУ встановили, що ця компанія не мала технічної можливості виконати поставку, натомість кошти за договором в розмірі 28 млн грн від Одеської ТЕЦ отримала.</p>
      <p>Нагадаємо, <a href="https://www.slovoidilo.ua/2018/09/27/novyna/ekonomika/nabu-povidomylo-pro-pidozru-eks-likvidatoru-odeskoyi-tecz">НАБУ повідомило Лахненку про підозру</a>. Пізніше, <a href="https://www.slovoidilo.ua/2018/10/12/novyna/polityka/sud-vyznachyvsya-zastavoyu-eks-likvidatora-odeskoyi-tecz">суд відпустив його під заставу</a>, а також <a href="https://www.slovoidilo.ua/2018/10/24/novyna/polityka/sud-zaareshtuvav-zemlyu-eks-likvidatora-odeskoyi-tecz">заарештував землю підозрюваного</a>. Раніше <a href="https://www.slovoidilo.ua/2018/10/31/novyna/polityka/eks-likvidator-odeskoyi-tecz-vidproshuvavsya-vidpochynok-tayilandu">ексліквідатор Одеської ТЕЦ відпрошувався у слідства на відпочинок до Таїланду</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/12/26/novyna/polityka/pidozryuvanyj-eks-likvidator-odeskoyi-tecz-zalyshyvsya-obovyazkiv"/>
        <a href="https://www.slovoidilo.ua/2019/03/15/novyna/ekonomika/sud-povernuv-sap-obvynuvalnyj-akt-shhodo-eks-likvidatora-odeskoyi-tecz"/>
        <a href="https://www.slovoidilo.ua/2019/05/14/novyna/ekonomika/sprava-odeskoyi-tecz-sap-prohrala-apelyacziyu-povernennya-aktu"/>
      </related>
    </article>
  </body>
</html>