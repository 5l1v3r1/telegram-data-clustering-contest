<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/chorna-p-yatnicya-2019-data-i-osoblivosti-rozprodazhu-329662_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T15:05:00+00:00"/>
    <meta property="og:title" content="&quot;Чорна п'ятниця-2019&quot;: дата і особливості розпродажу"/>
    <meta property="og:description" content="У цьому році чорна п'ятниця випадає на 29 листопада."/>
  </head>
  <body>
    <article>
      <h1>"Чорна п'ятниця-2019": дата і особливості розпродажу</h1>
      <h2>У цьому році "чорна п'ятниця" випадає на 29 листопада.</h2>
      <address>
        <time datetime="2019-11-14T15:05:00+00:00">14 Nov 2019, 15:05</time>
      </address>
      <p>Щорічно в Україні і світі відбувається грандіозний розпродаж <a href="https://dt.ua/WORLD/v-ukrayini-i-sviti-startuvala-chorna-p-yatnicya-294945_.html"><b>Вlack Friday,</b></a> коли масу товарів можна купити з великими знижками. Зародилась ця традиція у США, але з часом "перекочувала" і в інші країни.</p>
      <h3>Що таке "чорна п'ятниця"</h3>
      <p>Традиційно розпродаж проводять в останню п'ятницю листопада, але зазвичай знижки починають діяти вже з понеділка. Разом з тим, шопоголіки починають підбирати магазини, в яких хочуть щось купити заздалегідь, а великі мережі оголошують про свою участь у акції за місяць-два до старту розпродажу.</p>
      <p>Традиція влаштовувати розпродажі прийшла з ХІХ століття. Перше зареєстроване використання терміна "чорна п'ятниця" стосувалося не "свята покупок". Воно було пов'язано з фінансовою кризою – це був крах золотого ринку США 24 вересня 1869 року.</p>
      <p>Далі термін "чорна п'ятниця" застосовувався в контексті покупок вже з 1966 року в Філадельфії - спочатку він використовувався в основному на Східному узбережжі США. Так, "чорною п'ятницею" поліція назвала день після Дня Подяки - тоді американці вирушали за різдвяними покупками, при цьому на дорогах утворилися величезні пробки, а в магазинах – черги.</p>
      <p>Величезна кількість людей, які роблять покупки в день розпродажу, ночують біля супермаркетів і з нетерпінням чекають, коли відчиняться двері.</p>
      <p>Після "чорної п'ятниці" і вихідних, які за нею слідують, настає "кіберпонеділок". Якщо п'ятниця пов'язана з піком продажів, то понеділок – напружений день для роздрібної торгівлі в інтернет-магазинах. Багато IT-компанії пропонує свої товари зі значними знижками.</p>
      <h3>Особливості покупок у "чорну п'ятницю"</h3>
      <p>У день розпродажу деякі товари можна придбати зі знижкою у 70-90%, але є особливості, на які слід звертати увагу, щоб не переплатити, повідомляє "Корреспондент".</p>
      <p>Маркетологи зазначають, що в деяких магазинах за тиждень-півтора до розпродажу змінюються цінники на більш високі. Крім того, мережеві магазини часто використовують акцію для реклами.</p>
      <p>Можливо, що магазин встановлює знижки на деякі групи товарів, розраховуючи на те, що покупці разом з ними куплять і те, на що знижок немає.</p>
      <p>Крім того, існує ймовірність того, що в день розпродажу на прилавки викладають товар, який вже довгий час лежить на складі.</p>
      <p>Згідно зі статистикою, близько 60% українців вважають "чорну п'ятницю" в Україні фейковою, ще 20% населення готові щось придбати, але у них немає коштів. Майже 14% українців навіть при наявності грошей не готові ходити за покупками в "чорну п'ятницю", і лише 9% наших співвітчизників чекають листопадових розпродажів.</p>
      <p>У середньому українці витрачають в "чорну п'ятницю" 126 доларів, купуючи одяг, взуття, побутову техніку, електроніку, косметику і парфумерію.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>