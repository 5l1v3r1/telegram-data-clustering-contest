<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sondaggi-politici-frena-la-lega-al-33-stallo-pd-m5s-ilva-52-vuole-scudo-penale/1949152/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T15:39:50+00:00"/>
    <meta property="og:title" content="Sondaggi politici/ ‘Giallo’ Lega ma Cdx al 50%: crisi Ilva affossa Movimento 5Stelle"/>
    <meta property="og:description" content="Sondaggi politici, la Lega &quot;col giallo&quot; traina il Centrodestra al 50%: regge il Pd, affossato il M5s dopo la crisi dell'Ilva"/>
  </head>
  <body>
    <article>
      <h1>Sondaggi politici/ ‘Giallo’ Lega ma Cdx al 50%: crisi Ilva affossa Movimento 5Stelle</h1>
      <h2>Sondaggi politici, la Lega “col giallo” traina il Centrodestra al 50%: regge il Pd, affossato il M5s dopo la crisi dell’Ilva</h2>
      <address><time datetime="2019-11-14T15:39:50+00:00">14 Nov 2019, 15:39</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Le intenzioni di voto prodotte da Euromedia Research mostrano un piccolo “giallo” per la Lega: i <b>sondaggi politici</b> di Emg danno una perdita secca della <b>Lega</b> di oltre un punto percentuale mentre quelli per Porta a Porta hanno confermato un ottimo stato di salute del <b>Carroccio e di Salvini</b>. Entrambi danno la Lega al 33%, ma con differenti “stati di forma”, e saranno solo i prossimi giorni a dire quale delle due “linee” prevarrà sul traino fondamentale del Centrodestra. <b>Pd resta aggrappato al 18,1%</b> mentre il <b>M5s viene affossato dalla crisi dell’ex Ilva</b> e crolla addirittura al 15,8% su scala nazionale: <b>Di Maio</b> registra uno dei peggiori risultati in termini di consensi ben prima delle Politiche 2018. Al quarto posto insegue <b>Fratelli d’Italia</b> che con il 9,3% si conferma in toto la seconda forza del <b>Centrodestra</b> dietro Salvini; <b>Forza Italia</b> resiste al 6,8%, appena davanti al 5,8% di un <b>Matteo Renzi</b> che da quando si è distaccato dalla linea “no scudo penale” sul caso Ilva ha visto lievitare <b>Italia Viva</b> come unica forza in crescita nel Governo Conte-2. Chiudono i sondaggi Euromedia le cifre sulle coalizioni con il l’esecutivo giallorosso al 41,6% e il Centrodestra a sfiorare il 50% (49,4%).</p>
      <h4>EUROMEDIA (13 NOVEMBRE): ILVA E MANOVRA, GOVERNO KO</h4>
      <p>Tanto i sondaggi politici Emg quanto quelli di Euromedia andati in onda su Porta a Porta ieri sera, confermano il trend del momento: il <b>Centrodestra</b>, cali o non cali, resta in testa e favorito qualora si tornasse ad Elezioni a breve. Dopo il “<b>nodo Ilva</b>”, i dati emerse dall’analisi di Euromedia hanno posto l’accento sulla <a href="https://www.ilsussidiario.net/news/manovra-e-politica-ecco-gli-zero-virgola-e-le-lotte-nel-governo-che-bloccano-il-pil/1947678/"><b>Manovra di Bilancio 2020</b></a> che in questi giorni è arrivata nelle Commissioni parlamentari del Senato: i risultati anche qui, come sulla crisi Ilva, sono tutt’altro che positivi per il <b>Governo Conte-2</b>. Solo il <b>24,7%</b> ritiene che <b>Pd, M5s, Italia Viva e LeU</b> abbiano impostato una Manovra positiva, mentre ben il <b>50,9% è convinto che la Finanziaria</b> sarà non solo negativa ma addirittura <b>dannosa</b> per la popolazione e le varie categorie interessate. Tornando poi sul fronte crisi aziendali, il sondaggio ha chiesto il motivo agli intervistati di tante crisi così vicine e così gravi per l’economia italiana: da <b>Ilva a Pernigotti, da Embraco a Whirlpool</b> fino al caso per eccellenza <b>dell’Alitalia</b>. Ebbene, per il 29,4% le crisi sono dovute «<i>al fatto che all’estero il lavoro costa meno ed è maggiormente conveniente trasferire unità produttive e società</i>», mentre per il 23,5% «<i>la colpa è da attribuire alla negativa gestione degli ultimi anni e degli ultimi Governi di queste realtà».</i> Da ultimo, il 15,7% ritiene che la colpa sia della poca competenza degli ultimi Ministri dello Sviluppo Economico, da <b>Luigi Di Maio a Stefano Patuanelli;</b> il 14,4% ritiene che la vicenda così complessa sia legata a una «<i>mancanza di rispetto dei patti siglati da parte delle Multinazionali (oltre all’indifferenza nei confronti degli operai e degli impiegati di queste aziende)»</i>, mentre l’8,1% accusa «<i>l’azione miope dei sindacati italiani».</i></p>
      <h4>EMG ACQUA (14 NOVEMBRE): INTENZIONI DI VOTO</h4>
      <p>E come ogni giovedì Agorà su Rai3 presenta gli ultimissimi <a href="https://www.ilsussidiario.net/news/sondaggi-politici-lega-al-326-sale-pd-ma-crolla-m5s-al-16-crisi-della-sinistra/1948699/"><b>sondaggi politici</b></a> stilati da Emg Acqua e presentati da Fabrizio Masia sugli ultimi nodi della politica italiana nella settimana. Si registra, a sorpresa, una <a href="https://www.ilsussidiario.net/news/dietro-le-quinte-il-piano-di-lega-e-pd-per-mettere-le-mani-sulla-legge-elettorale/1948649/"><b>frenata della Lega di Matteo Salvini</b></a> che in una sola settimana perde addirittura l’1,2% passando dal 34,2% della scorsa settimana al 33% attuale. Nella settimana della <a href="https://www.ilsussidiario.net/news/lettera-dallilva-un-dipendente-ecco-la-grande-occasione-che-questa-crisi-ci-offre/1948392/"><b>crisi Ilva</b></a> con lo stallo del <b>Governo Conte-2</b> ci si aspettava forse una crescita ancora più netta del <b>Centrodestra</b>: e invece tanto il Carroccio quanto <b>Fratelli d’Italia</b>, patiscono una frenata che solo il tempo dirà se di “circostanza” o con motivazioni ben più profonde nel rapporto con il loro elettorato. A “rassicurare” <b>Salvini e Meloni</b> il fatto che nei sondaggi politici di Emg tanto <b>M5s</b> quanto <b>Pd</b> non salgono di molto nei consensi: <b>Zingaretti</b> fa guadagnare lo 0,2% fino al 19,5% mentre <b>Di Maio c</b>rolla ulteriormente al 16,1% e si conferma in crisi come dimostra la frattura interna al suo Movimento sulla crisi dell’ex Ilva. A guadagnare dunque nelle intenzioni di voto è l’astensione visto che nessuno vede alzare i consensi oltre l’1%: a fare meglio di tutti ci pensa <b>Renzi</b>, con il +0,8% che fa arrivare <b>Italia Viva</b> al 5,7%. I restanti partiti, da <b>Forza Italia</b> (7,4%) a <b>+Europa</b> (1,8%), passando per la <b>Sinistra</b> (1,7%), <b>Europa Verde</b> (1%) e <b>Lista Calenda-Richetti</b> (1%) non compiono significativi passi avanti o indietro rispetto a 7 giorni fa.</p>
      <h4>SONDAGGI EMG ACQUA (14 NOVEMBRE): ILVA, IL 52% VUOLE SCUDO PENALE</h4>
      <p>Sempre su Agorà e sempre con i <a href="https://www.ilsussidiario.net/news/sondaggi-politici-swg-centrodestra-sopra-il-50-meloni-sfiora-il-10-crollo-m5s/1948199/"><b>sondaggi politici</b></a>, non poteva mancare il giudizio in questi giorni caldissimi sul possibile <a href="https://www.ilsussidiario.net/news/ilva-palombella-uilm-ancora-arcelormittal-non-spiega-perche-vuole-5-000-esuberi/1948905/"><b>recesso dell’affitto di ArcelorMittal per l’ex Ilva di Taranto</b></a>: con il <a href="https://www.ilsussidiario.net/news/ilva-bentivogli-fim-subito-lo-scudo-penale-per-scongiurare-una-bagnoli-2/1946976/"><b>Governo diviso al suo interno sul tema dello scudo penale</b></a>, è stato chiesto agli elettori intervistati cosa farebbero sul complicato accesso o meno ad una protezione penale per la bonifica di un’area ed eventuali responsabilità imputabili a gestioni precedenti dell’acciaieria. La <b>fronda di Barbara Lezzi nel M5s</b> sta tenendo in scacco tutto il Governo ma gli elettori parlano chiaro: il 55% ripristinerebbe lo scudo penale per ArcelorMittal, solo il 21% invece “sta” con la Lezzi mentre il 24% preferisce non rispondere. Sulla specifica dei diversi elettorati, il 61% della <b>Lega</b> è contrario allo scudo <a href="https://www.ilsussidiario.net/news/i-numeri-senza-ilva-litalia-perde-l14-del-pil/1945405/"><b>sull’Ex Ilva,</b></a> il 59% degli elettori <b>Pd</b> e il 57% dei <b>5Stelle</b>, e questo non fa altro che raffreddare gli animi tra l’elettorato e il Governo giallorosso. Pur in una settimana dove, sondaggi alla mano, <b>Salvini</b> e il Centrodestra segna un primo freno dopo mesi di crescita costante.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/sondaggi-politici-salvini-al-34-m5s-crolla-al-168-fdi-al-9-renzi-fermo/1949552/"/>
        <a href="https://www.ilsussidiario.net/news/salvini-con-borgonzoni-a-bologna-video-protesta-sardine-anti-lega-idranti-su-folla/1949584/"/>
        <a href="https://www.ilsussidiario.net/news/caos-governo-mannino-zingaretti-torna-al-pci-e-sfiducia-conte-a-gennaio/1949425/"/>
        <a href="https://www.ilsussidiario.net/news/caos-ue-il-vero-volto-delleuropa-e-il-piano-b-che-ci-serve/1949510/"/>
        <a href="https://www.ilsussidiario.net/news/spillo-se-la-cultura-dellodio-colpisce-il-senatore-a-vita-andreotti/1949380/"/>
        <a href="https://www.ilsussidiario.net/news/elisabetta-spitz-chi-e-commissario-mose-venezia-moglie-marco-follini-ex-udc-e-pd/1949231/"/>
      </related>
    </article>
  </body>
</html>