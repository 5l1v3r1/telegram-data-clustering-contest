<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/orlando-blum-nyama-trpenie-za-semeyniya-zhivot-406720.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T15:23:18+00:00"/>
    <meta property="og:title" content="Орландо Блум няма търпение за семейния живот"/>
    <meta property="og:description" content="Говори се, че актьорът ще се венчае за Кейти Пери другия месец"/>
  </head>
  <body>
    <article>
      <h1>Орландо Блум няма търпение за семейния живот</h1>
      <address><time datetime="2019-11-14T15:23:18+00:00">14 Nov 2019, 15:23</time> by <a rel="author">Агенция Стандарт</a></address>
      <p>Орландо Блум заяви, че няма търпение да има деца от Кейти Пери. Предполага се, че двойката ще се венчае другия месец, но актьорът от сега мечтае за семейния живот. Блум обаче каза, че отрича холивудската идея за любов. „Искам да се насладя на всичко – семейство, приятели, на красивия ми син и дори на още деца. Но това трябва да стане на чиста глава и да съм напълно готов за реалността. От Холивуд отдавна са ни пробутали романтичния модел на успешна връзка, но истината е, че любовта се гради на общуване и компромиси. Трябва да можеш да намериш щастието и в малките неща от живота“, коментира звездата от „Властелинът на пръстените“. Блум е щастлив татко на 8-годишния Флин от бившата му съпруга Миранда Кер. Двамата се разделиха през 2013-а. Орландо и Кейти Пери се сгодиха през февруари, след като актьорът й предложи в Деня на влюбените. Все още не е потвърдено дали двойката наистина ще се венчае след няколко седмици.</p>
    </article>
  </body>
</html>