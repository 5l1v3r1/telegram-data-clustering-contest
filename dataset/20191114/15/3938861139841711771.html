<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_trirazovogo-chempiona-svitu-zastrelili-u-moskvi/938153"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T15:43:00+00:00"/>
    <meta property="og:title" content="Триразового чемпіона світу застрелили у Москві"/>
    <meta property="og:description" content="У Москві невідомий застрелив чемпіона світу з тайського боксу Ашота Боляна. Правоохоронці відкрили справу про вбивство. За версією слідства, увечері 13 листопада біля будинку на Нахімовському проспекті невідомий вистрілив в Боляна. Вбивця здійснив кілька пострілів з пістолета з глушником. ..."/>
  </head>
  <body>
    <article>
      <h1>Триразового чемпіона світу застрелили у Москві</h1>
      <address><time datetime="2019-11-14T15:43:00+00:00">14 Nov 2019, 15:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938153_w_300.jpg?v=0"/>
        <figcaption>Ашота Боляна застрелили біля його власного будинку. Фото: з відритих джерел</figcaption>
      </figure>
      <p>У Москві невідомий застрелив чемпіона світу з тайського боксу <b>Ашота Боляна</b>. Правоохоронці відкрили справу про вбивство.</p>
      <p>За версією слідства, увечері 13 листопада біля будинку на Нахімовському проспекті невідомий вистрілив в Боляна. Вбивця здійснив кілька пострілів з пістолета з глушником. Спортсмен помер на місці від отриманого поранення, повідомляє <a href="https://24tv.ua/sport/trirazovogo_chempiona_svitu_z_tayskogo_boksu_ashota_bolyana_zastreliti_u_moskvi_n1233952">"24 канал".</a></p>
      <p>Тіло Боляна виявив місцевий житель, який побачив його у світлі фар, коли паркував своє авто.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_biloruski-hokeyisti-pobilisya-z-rosiyanami/937982"/>
      </related>
      <blockquote>40-річний Ашот Болян три рази ставав чемпіоном світу з тайського боксу за версією Всесвітньої професійної асоціації кікбоксингу. Ще 17 раз його визнавали переможцем різних міжнародних турнірів.</blockquote>
    </article>
  </body>
</html>