<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89642"/>
    <meta property="og:site_name" content="Denník politika"/>
    <meta property="article:published_time" content="2019-11-14T15:35:49+00:00"/>
    <meta property="og:title" content="VIDEO: HARABín DAL KOšom KOTlebovi. Dôvody sú JASNÉ!"/>
    <meta property="og:description" content="Sudca Štefan Harabín dnes na tlačovej konferencii oznámil verejnosti, že so stranou Mariána Kotlebu sa nespojí. Kotleba žiadal verejne cez videá Dr. Harabína, aby sa s ním spojil. Písali sme o tom..."/>
  </head>
  <body>
    <article>
      <h1>VIDEO: HARABín DAL KOšom KOTlebovi. Dôvody sú JASNÉ!</h1>
      <address><time datetime="2019-11-14T15:35:49+00:00">14 Nov 2019, 15:35</time> by <a rel="author">spracred</a></address>
      <p>
        <b>Sudca Štefan Harabín dnes na tlačovej konferencii oznámil verejnosti, že so stranou Mariána Kotlebu sa nespojí.</b>
      </p>
      <p>Kotleba žiadal verejne cez videá Dr. Harabína, aby sa s ním spojil. Písali sme o tom <a href="http://dennikpolitika.sk/archiv/87079">TU</a></p>
      <figure>
        <a href="http://dennikpolitika.sk/archiv/87079">
          <img src="http://dennikpolitika.sk/wp-content/uploads/2019/11/Sn%C3%ADmka-obrazovky-2019-11-14-o-15.28.42.png"/>
        </a>
      </figure>
      <p>Čitateľom DENNÍKa POLITIKA prinášame úplné a necenzúrované stanovisko Dr. Harabína k nespojeniu Vlasti s Kotlebovcami v plnom znení ako ho uverejnil <a href="https://www.facebook.com/harabinstefan/">TU</a></p>
      <p>
        <i>SPOJME SA ZA NORMÁLNE SLOVENSKO V ROKU 2020!</i>
      </p>
      <p>
        <i>Vážené dámy, Vážení páni, Slováci a Slovenky, vlastenci a vlastenky!</i>
      </p>
      <p>
        <i>V porovnaní s tou strašne smutnou a tragickou udalosťou, ktorá sa stala včera, sú akékoľvek politické záležitosti bezvýznamné a nedôležité. Strana VLASŤ a aj ja osobne myslím na 12 obetí strašnej dopravnej nehody a na tri ženy, ktoré zomreli pri povodni počas záchrany psov. Myslím aj na tých, ktorí tu po nich zostali a zraneným z dopravnej nehody želám skoré uzdravenie.<br/>Po takýchto udalostiach sa mi veľmi ťažko vracia k politickej téme, preto len veľmi stručne.</i>
      </p>
      <p>
        <i>Začiatkom tohto týždňa – až na druhý pokus – sa podarilo mimoparlamentným stranám Progresívne Slovensko, Spolu, KDH a Za ľudí podpísať spoločnú dohodu o neútočení a o tom, že po voľbách nevstúpia do koalície so Smerom, SNS ani s tzv. extrémistami.</i>
      </p>
      <p>
        <i>Tento krok potvrdzuje naše obavy, ktoré sme pomenovali už v našom minulotýždňovom referende „Za normálne Slovensko!“</i>
        <br/>
        <i>A síce, že voľby v roku 2020 budú pre Slovensko existenčne dôležité. </i>
        <br/>
        <i>Budú to voľby, ktoré rozhodnú o charaktere a budúcej podobe Slovenska. </i>
        <br/>
        <i>Budú to voľby, v ktorých buď získa prevahu táto skupinka zbohatlíkov (všimnime si, že všetci títo „lídri“ sú podnikatelia a milionári…), ktorí túžia po moci a žijú podľa nenormálnych životných hodnôt (napríklad fetovanie, alebo zneužívanie detí), alebo budú našej vlasti slúžiť a pracovať pre národno-vlastenecké a kresťanské, najmä však normálne strany. </i>
        <br/>
        <i>Budú to voľby, po ktorých Slovensko buď môže zostať nevratne poškodené ultraliberálnou nenormálnou agendou, alebo sa nám spoločnými silami podarí ochrániť naše po stáročia budované hodnoty a tradície.</i>
      </p>
      <p>
        <i>Aby sme ochránili Slovensko pred týmto hodnotovo bezcharakterným a účelovým zlepencom strán, strana VLASŤ pokračuje vo svojej iniciatívne „Spojme sa za NORMÁLNE Slovensko v roku 2020!“</i>
        <br/>
        <i>Vyzývame všetky relevatné strany, ktoré majú šancu dostať sa do parlamentu a ktorým ide o normálne Slovensko a nie o ultraliberálne experimenty, ktoré v normálnej spoločnosti nemajú čo robiť, aby sme spolu vytvorili široký blok, nie však koalíciu, národných, vlasteneckých, kresťanských – a hlavne normálnych strán! </i>
        <br/>
        <i>Takými sú popri stane VLASŤ aj Smer, SNS, Sme rodina a ĽSNS, čo je strana, o ktorej Najvyšší sú rozhodol, že nie je fašistická. Svoje prirodzené miesto v tomto bloku by malo mať aj KDH, avšak vzhľadom na to, že ho vedie falošný kresťan a farizej Hlina, ktorí sa spája s ultraliberálmi, musím povedať, že pod jeho vedením, nepovažujem KDH za normálnu stranu. Je mi ľúto voličov KDH. Možno by s vedením KDH mali niečo urobiť…</i>
      </p>
      <p>
        <i>Dnes sme rokovali s pánom Kotlebom, predsedom ĽSNS a zástupcami ďalších strán. Máme však záujem o komunikáciu so všetkými normálnymi stranami, ktoré majú záujem, aby bolo Slovensko normálnou vlasťou pre všetkých. </i>
        <br/>
        <i>Za stranu VLASŤ možno konštatovať, že je viacero tém, ktoré máme s ĽSNS spoločné, ale sú aj také, na ktoré máme iné názory a v ktorých sa odlišujeme. Najmä ide o to, že na mnohé problémy v sociálnych, ekonomických a zdravotníckych témach má strana VLASŤ na rozdiel od ĽSNS konkrétne riešenia, ktoré zlepšia život ľudí v našej vlasti. Týka sa to aj otázok konkrétnej reformy justičného systému alebo zlepšenia postavenia seniorov, zamestnancov a živnostníkov, malých a stredných podnikateľov a firiem. ĽSNS nemá v tejto chvíli na tieto problémy konkrétne riešenia, na rozdiel od strany VLASŤ.</i>
      </p>
      <p>
        <i>Memorandu, ktoré priniesli, sme si v strane VLASŤ nemohli preštudovať pred stretnutím, nemôžem sa preto k nemu vyjadriť. Cez video sa memorandum neposiela. A nemyslíme si, že ultimáta a časové alebo akékoľvek iné diktáty sú výrazom snahy o jednotu. Práve naopak, je to agresívna komunikácia. My na nikoho z národného bloku, komu ide o normálne Slovensko, nebudeme útočiť, ale myslíme si, že jedným zo znakov normálneho života v nasej vlasti je komunikácia bez ultimát a diktátov. Preto chceme dať možnosť tým vlastencom a vlastenkám, ktorí budú radšej, keď sa v nasej vlasti nestane normou komunikácia formou ultimát, aby mali možnosť dať hlas takej strane, ktorá túto formu komunikácie odmieta. Teda aby mali možnosť dať hlas strane VLASŤ. Preto pôjdeme do volieb samostatne – ako možnosť pre takto zameraných vlastencov, ale nie proti nikomu, komu ide o normálne Slovensko. Vedú nás k tomu aj záväzky, ktoré máme k takmer 310 tisíc voličom, ktorí hlasovali za mňa v prezidentských voľbách, čo je približne o 100 tisíc viac hlasov, ako získal pán Kotleba. Rovnako máme záväzky voči tým vlastencom a vlastenkám, ktorí chcú byť členmi strany VLASŤ. Za necelé 4 dni už máme viac ako 1000 prihlášok. V našom referende sa už vyjadrilo takmer 4000 ľudí. Voči všetkým týmto vlastencom a vlastenkám máme svoje záväzky.</i>
      </p>
      <p>
        <i>Pre ochranu národných záujmov Slovenska a jeho obyvateľov, je lepším riešením ísť do volieb samostatne, aby neprepadol ani jeden jediný hlas všetkých tých ľudí, ktorým ide o normálne Slovensko a ktorí chcú našu vlasť ochrániť pred úchylnými ultraliberálnymi experimentami zbohatlíkov. Vytvoríme tak silnú protiváhu progresívno-liberálnemu bloku, ktorý – ak uspeje – zásadne a nenormálne zmení Slovensko na krajinu, akú sme doteraz nepoznali. </i>
        <br/>
        <i>A ani nechceme poznať!</i>
      </p>
      <p>
        <i>Strana VLASŤ chce v najbližších dňoch vyzvať všetky strany, u ktorých predpokladáme, že nás môžu spájať národné a kresťanské hodnoty. Oslovíme napríklad SMER, SNS či Sme rodina a ďalších. Ale oslovíme aj KDH, avšak bez pána Hlinu. Sme totiž presvedčení, že strana VLASŤ má so skutočnými kresťanmi oveľa viac spoločných hodnôt, než ich má aktuálny predseda Hlina a jeho koaličný partner – Progresívne Slovensko pána sfetovaného Trubana…</i>
      </p>
      <p>
        <i>A aby sme len nerozprávali, ale najmä konali, chceme v rámci týchto rokovaní presvedčiť budúcich partnerov povolebnej spolupráce, aby sme sa spoločne zaviazali, že národné záujmy Slovenska ochránime vypovedaním Istambulského dohovoru. Ten je totiž základným právnym dokumentom neoliberálnej agendy, ktorú odmietame. Je to konkrétny a konštruktívny záväzok strany VLASŤ, ktorým jasne deklarujeme, za čo bojujeme a že tu chceme mať i po roku 2020 normálne Slovensko!</i>
      </p>
      <p>
        <i>Spoločný blok normálnych strán, ktoré sú za normálne Slovensko, je to, čo naša vlasť potrebuje a čo si zaslúži!</i>
      </p>
      <p>
        <i>JUDr. Štefan Harabin </i>
        <br/>
        <i>Volebný líder strany VLASŤ</i>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FStranaVlast%2Fvideos%2F1656416324493992%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Zaujímavé <mark><a href="http://dennikpolitika.sk/archiv/TIPYdoDENNIKA@dennikpolitika.sk"><b>TIPY </b>do<b> DENNÍK</b>a<b> POLITIKA</b> honorujeme</a></mark><a href="http://www.gvision.sk/"><b> </b></a>v spolupráci s naším partnerom na <b><a href="http://www.gvision.sk/">reklamné plochy a PR články</a> </b>čiastkou <b><a href="http://www.gvision.sk/">od 10 do 100 EUR.</a></b></p>
      <p><b>Vaše TIPY do DENNÍKa POLITIKA</b> zasielajte na email: <mark><b><a href="mailto:tipydodennika@dennikpolitika.sk">TIPYdoDENNIKA@dennikpolitika.sk</a></b></mark></p>
      <p><b><a href="http://dennikpolitika.sk/archiv/1991">NECENZUROVANÉ SPRÁVY ALEBO BULVÁR – </a></b><a href="http://dennikpolitika.sk/archiv/1991">p</a><a href="http://dennikpolitika.sk/archiv/1991">rečítajte si, čo je</a> <b><a href="http://dennikpolitika.sk/archiv/1991">DENNÍK POLITIKA – TU</a></b></p>
      <p>DENNÍK POLITIKA vznikol ako projekt skupiny nezávislých novinárov a podnikateľov s cieľom zaplniť medzeru na mediálnom trhu a poskytovať správy v takej podobe, ako boli prijaté. V praxi to znamená, že prijatá správa sa nekomentuje (ak sa nejedná o komentár), ale sa podáva v tej podobe, ako bola získaná. Nechávame na čitateľovi, aby si vytvoril svoj vlastný názor. Správy necenzurujeme a necenzurujeme a ani nelimitujeme diskusiu. V tomto sme na európskom mediálnom trhu ako jediní, čo je tvrdenie, ktoré môžeme spoľahlivo dokázať. Veríme totiž, že sloboda slova je absolútna a nie relatívna, ako to je zakotvené v trestnom zákone takmer všetkých európskych krajín, vrátane Slovenska. Ak niekto zaručuje slobodu slova, ale obmedzuje ju tým, že tresce prejavy neznášanlivosti, útoky na inú rasu, náboženstvo, či etnickú skupinu – vlastne tú deklarovanú slobodu slova ruší. Kto totiž určuje ČO JE NEZNÁŠANLIVOSŤ a ČO JE ÚTOK NA INÚ ETNICKÚ SKUPINU? Zase len niekto konkrétny a robí to po línii svojich záujmov.</p>
      <p>Poskytujeme priestor KAŽDÉMU, každej politickej strane – a čitatelia si určite všimli, že v tomto nerobíme rozdiel. Môže niekoho nahnevať, že dávame priestor niekomu, kto kritizuje jeho postoje, ale na druhej strane dáme priestor aj na reakciu, či na vlastný príspevok. Doteraz sme ešte NIKOHO neodmietli.</p>
      <p>Vieme o tom, že náš denník nie je pre každého. Z tohto predpokladu sme aj vychádzali. Nie každý si chce myšlienky a správy utrieďovať sám. Sú ľudia, čo potrebujú spriaznenosť a pocit spolupatričnosti. DENNÍK POLITIKA je však pre týchto ľudí sklamaním. Poskytuje priestor pre každého a je jednak VÝBEROM informácií z celého sveta a na druhej strane FÓROM na vyjadrovanie pre čitateľov.</p>
      <p>Ak sa niekomu zdá, že informácie, ktoré uverejňujeme sú nepravdivé, zavádzajúce a zbytočne škandalózne – mimo realitu, na to máme jednu odpoveď: Môže sa stať aj to. Tak ako všade inde, aj my máme rôzne zdroje informácií, externých spolupracovníkov a chyba sa môže stať. Na druhej strane uverejňujeme informácie, ktoré neuverejní NIKTO a to preto, že má strach alebo sa snaží ich zamlčať.</p>
      <p>Čitatelia určite vedia o existencii WIKILEAKS. Jedná sa o sumár neuveriteľne znejúcich faktov a mnoho ľudí tieto informácie nikdy nevidelo. Môžu im veriť a nemusia, nič menej tieto informácie existujú a veľmi pravdepodobne sú aj pravdivé.</p>
      <p>Pravda zvykne bolieť najviac. To je fakt, s ktorým sme počítali pri tvorbe nášho denníka, ale práve v tomto sme sa rozhodli nespraviť ústupok a presadzovať nezávislé informovanie a slobodu slova.</p>
      <p>
        <b>Na záver:</b>
      </p>
      <p>
        <mark>Chcete nám pomôcť skvalitniť a zlepšiť DENNÍK POLITIKA? Chcete nám pomôcť informovať verejnosť NESTRANNE, SLOBODNE A NEZÁVISLE ešte lepšie?</mark>
      </p>
      <p>
        <mark>Uvítame pomoc stálych prekladateľov (angličtina, francúzština, španielčina, ruština, nemčina, prípadne aj iné jazyky), tvorcov videí, grafikov, informačných analytikov, autorov článkov, programátorov, študentov žurnalistiky, novinárov, jazykových korektorov/korektorky, proste každého, kto chce nejakým rozumným spôsobom zlepšiť obsah DENNÍKa POLITIKA.</mark>
      </p>
      <p>Ozvite sa nám na:</p>
      <p>
        <mark>
          <a href="mailto:redakcia@dennikpolitika.sk">redakcia@dennikpolitika.sk</a>
        </mark>
      </p>
      <p>alebo na <mark><a href="https://www.facebook.com/Denn%C3%ADk-Politika-452160354966068/">FB</a></mark></p>
      <p>spracred.</p>
      <p>Zdroj: <a href="https://www.facebook.com/harabinstefan/">TU</a></p>
    </article>
  </body>
</html>