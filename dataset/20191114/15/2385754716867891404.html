<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/market-news/597331/ta-public-kai-i-cyta-anakoinosan-ti-synergasia-tous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-14T15:14:00+00:00"/>
    <meta property="og:title" content="Τα Public και η Cyta ανακοίνωσαν τη συνεργασία τους"/>
    <meta property="og:description" content="Τη συνεργασία της χρονιάς ανακοίνωσαν τα Public και η Cyta, σε δημοσιογραφική διάσκεψη που πραγματοποιήθηκε την Πέμπτη 14 Νοεμβρίου στο Nicosia..."/>
  </head>
  <body>
    <article>
      <h1>Τα Public και η Cyta ανακοίνωσαν τη συνεργασία τους</h1>
      <address><time datetime="2019-11-14T15:14:00+00:00">14 Nov 2019, 15:14</time> by <a rel="author">SigmaLive</a></address>
      <p>Τη συνεργασία της χρονιάς ανακοίνωσαν τα Public και η Cyta, σε δημοσιογραφική διάσκεψη που πραγματοποιήθηκε την Πέμπτη 14 Νοεμβρίου στο Nicosia Mall. </p>
      <p>Τώρα, οι επισκέπτες των καταστημάτων Public θα έχουν τη δυνατότητα να συνδυάζουν τις αγορές προϊόντων ψηφιακής επικοινωνίας με τη σιγουριά και την αξιοπιστία των υπηρεσιών της Cyta. Θα μπορούν να βλέπουν, να περιεργάζονται, να δοκιμάζουν και να διαλέγουν από μια τεράστια ποικιλία επώνυμων συσκευών και αξεσουάρ και την ίδια στιγμή, επιτόπου, να ολοκληρώνουν την εμπειρία  τους, επιλέγοντας υπηρεσίες και προγράμματα της Cyta που τους ταιριάζουν. Συγκεκριμένα, θα μπορούν να εξασφαλίζουν υπηρεσίες της Cytamobile-Vodafone, Cytanet, Cytavision και σταθερής τηλεφωνίας.</p>
      <figure>
        <img src="https://www.sigmalive.com/uploads/default/files/15dcd539f9fb39.jpg"/>
      </figure>
      <p>Με τη συνεργασία αυτή, τα Public στοχεύουν να καθιερωθούν ως ο πιο ολοκληρωμένος προορισμός ψηφιακής επικοινωνίας στη χώρα, με σκοπό την ποιοτική εξυπηρέτηση του καταναλωτή με τη σιγουριά δύο ηγετικών εταιρειών στον τομέα της  τεχνολογίας και της επικοινωνίας.</p>
      <p>Σε καθένα από τα έξι Public, ειδικά εκπαιδευμένο προσωπικό θα εξυπηρετεί όσους αναζητούν την ιδανική πρόταση για τις τηλεπικοινωνιακές τους ανάγκες: το ιδανικό πλάνο σύνδεσης με τις καλύτερες και επώνυμες συσκευές για τις ανάγκες τους.</p>
      <figure>
        <img src="https://www.sigmalive.com/uploads/default/files/15dcd53b28cf4b.jpg"/>
      </figure>
      <p>Αναφερόμενος στην ένωση των δυνάμεων των δύο εταιρειών, ο CEO του Public κ. Χρήστος Καλογεράκης τόνισε: «Το 2019 τα Public έχουν ήδη περισσότερες από 3,8 εκατ. επισκέψεις στα καταστήματά μας.  Προχωράμε σε στρατηγική συνεργασία με τη Cyta, τον κορυφαίο πάροχο τηλεπικοινωνιών της χώρας, με στόχο ο τελικός κερδισμένος να είναι ο καταναλωτής, ο οποίος θα απολαμβάνει νέες, σύγχρονες και εξαιρετικής ποιότητας υπηρεσίες σε χαμηλές τιμές, με την πιο ολοκληρωμένη γκάμα συσκευών και υπηρεσιών».</p>
      <figure>
        <img src="https://www.sigmalive.com/uploads/default/files/15dcd53c23f6cb.jpg"/>
      </figure>
      <p>Χαιρετίζοντας τη συνεργασία, ο Ανώτατος Εκτελεστικός Διευθυντής της Cyta, κ Ανδρέας Νεοκλέους, σημείωσε: «Σήμερα ανακοινώνουμε μια σημαντική, νέα συνεργασία, με μια εταιρεία που διακρίνεται στον τομέα της. Με τα Public μοιραζόμαστε  κοινό DNA:  επενδύουμε σταθερά σε καινοτόμες υποδομές και σε τεχνολογίες αιχμής. Μοιραζόμαστε, επίσης, την ίδια φιλοσοφία για την εξυπηρέτηση, η οποία επικεντρώνεται στο σχεδιασμό τεχνολογικών εμπειριών που συμβάλλουν στην απλοποίηση της καθημερινότητας και της ψυχαγωγίας των πελατών μας, καθώς και στη βελτίωση των δραστηριοτήτων τους.»</p>
      <p>Στην ομιλία του, ο Γενικός Διευθυντής των Public στην Κύπρο κ. Δημήτρης Φιλόπουλος σημείωσε πως τα έξι πλέον καταστήματα Public είναι πρώτος προορισμός στην Κύπρο για επιλογές κινητής τηλεφωνίας και αξεσουάρ.</p>
      <p>Η Cyta συνεχίζει να είναι σήμερα ο πρωτοπόρος Οργανισμός τετραπλού παιχνιδιού στην Κύπρο, παρέχοντας ένα ευρύ φάσμα καινοτόμων υπηρεσιών και λύσεων τηλεπληροφορικής, τόσο στους οικιακούς πελάτες, όσο  και στην επιχειρηματική αγορά. Από τον Φεβρουάριο του 2004 είναι ο αποκλειστικός συνεργάτης της Vodafone στη Κύπρο και ταυτόχρονα μέλος της μεγαλύτερης οικογένειας κινητής επικοινωνίας στον κόσμο . Kατέχει την πρώτη θέση σε μερίδιο αγοράς, τόσο σε συνδρομητές συμβολαίου κινητής τηλεφωνίας, όσο και σε χρήστες προπληρωμένης τηλεφωνίας.</p>
      <p>Τα Public, με έξι καταστήματα σε όλη την Κύπρο, 224 εργαζόμενους, 1.300.000 διαφορετικούς κωδικούς επωνύμων προϊόντων και εννέα εκατομμύρια επισκέψεις το 2019 στα καταστήματα και το e-shop, παραμένουν πιστοί στο στόχο τους να συνεχίσουν να προσφέρουν ανεπανάληπτη retail εμπειρία, μια σύγχρονη πρόταση επικοινωνίας με σύγχρονο, βιωματικό τρόπο παρουσίασης των προϊόντων τους.</p>
    </article>
  </body>
</html>