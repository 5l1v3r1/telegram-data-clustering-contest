<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/koya-e-lyubimata-fraza-na-blgarite-406719.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T15:10:05+00:00"/>
    <meta property="og:title" content="Коя е любимата фраза на българите"/>
    <meta property="og:description" content="Изследване на обществените нагласи след 30 години преход"/>
  </head>
  <body>
    <article>
      <h1>Коя е любимата фраза на българите</h1>
      <address><time datetime="2019-11-14T15:10:05+00:00">14 Nov 2019, 15:10</time> by <a rel="author">Редактор</a></address>
      <p>Коя е любимата фраза на голяма част от българите след 30 години демокрация? Според изследване на "Галъп интернешънъл" се оказва, че това е "Съсипаха я тази държава".</p>
      <p>Близо 75 процента от нас я споделят, както и други клишета и иронични фрази, характерни за изминалите години. Тук е без значение дали става дума за щампа по инерция или пък за истина.</p>
      <p>Почти всички са убедени, че у нас има мафия. Единственото по-сигурно от това е само, че преди доматите са били истински - за разлика от сега.</p>
      <p>Само 42% казват "никога няма да се оправим". Но пък цели три четвърти споделят често чуваното самообвинение "манталитетът у нас е лош".</p>
      <p> Дяловете на хората, които са наясно, че България вече не живее в преход, са най-осезаеми сред респондентите с най-високи доходи</p>
      <p>54% смятат, че всички са маскари или че демокрацията ни е отнела много. 45% са тези, които смятат, че при Живков е било по-добре, но има и цели 33% което нямат мнение.</p>
      <p>По някои въпроси обаче всички реагират единно - например, убеждението, че преди храната е била по-добра.</p>
      <p>Новите генерации почти не знаят дали Костов, Държавна сигурност и т.н. са виновни. Естествено, младите са и най-оптимистично настроените: отчетливо не се съгласяват, че "никога няма да се оправим".</p>
    </article>
  </body>
</html>