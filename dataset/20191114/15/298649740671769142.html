<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/14/jorge-lorenzo-annuncia-il-ritiro-a-32-anni-e-5-mondiali-vinti-top10_20191114_160752/"/>
    <meta property="og:site_name" content="Askanews"/>
    <meta property="article:published_time" content="2019-11-14T15:07:52+00:00"/>
    <meta property="og:title" content="Jorge Lorenzo annuncia il ritiro a 32 anni e 5 mondiali vinti"/>
    <meta property="og:description" content="Roma, 14 nov. (askanews) – Jorge Lorenzo dice addio alle corse a 32 anni e cinque mondiali vinti. Il pilota di Maiorca ha convocato una conferenza stampa non prevista dopo una stagione da incubo in cui ha totalizzato solo 25 punti. In prima fila tutti i piloti, Marc Marquez in testa. “Dopo Assen – racconta […]"/>
  </head>
  <body>
    <article>
      <h1>Jorge Lorenzo annuncia il ritiro a 32 anni e 5 mondiali vinti</h1>
      <h2>"Non c'erano più le motivazioni"</h2>
      <address>
        <time datetime="2019-11-14T15:07:52+00:00">14 Nov 2019, 15:07</time>
      </address>
      <figure>
        <img src="http://www.askanews.it/wp-content/uploads/2019/11/20191114_160745_5A42DC38.jpg"/>
      </figure>
      <p>Roma, 14 nov. (askanews) – Jorge Lorenzo dice addio alle corse a 32 anni e cinque mondiali vinti. Il pilota di Maiorca ha convocato una conferenza stampa non prevista dopo una stagione da incubo in cui ha totalizzato solo 25 punti. In prima fila tutti i piloti, Marc Marquez in testa. “Dopo Assen – racconta – l’idea di ritirarmi era una possibilità, ma non volevo prendere una decisione in maniera frettolosa. Così ho aspettato il tour in Asia, di vedere se potessi ottenere di nuovo la motivazione ma non è avvenuto. Dopo la Malesia ho preso la decisione e l’ho comunicata”. Se dovesse parlare della sua carriera la definirebbe “come il film “Uno su un miliardo”. Ho avuto la fortuna di arrivare al Motomondiale e mi sono sentito molto grato di questo. Altri non ci sono riusciti”. Poi aggiunge: “Sono 30 anni che mi dedico a questo sport, le persone che hanno lavorato con me sanno che sono un perfezionista. La passione e l’intensità che ci metto. Per essere così perfezionisti ci vuole molta motivazione. Gli anni in Yamaha i più belli nella mia carriera. Poi ho sentito un cambio se volevo questo tipo di motivazioni. Per questo ho deciso di andare in Ducati, e anche se i risultati non sono stati buoni sono andato avanti. La gara al Mugello è stata una grande soddisfazione. Poi in Honda ho avuto il sogno di tanti piloti di essere il primo pilota per la scuderia”.</p>
      <p>Adx/Int2</p>
    </article>
  </body>
</html>