<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640010/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%DB%8C%D9%85%D9%86-%D8%A7%D9%82%D8%AF%D8%A7%D9%85%D8%A7%D8%AA-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%A8%D9%87-%D9%85%D8%B0%D8%A7%DA%A9%D8%B1%D9%87-%D9%86%D9%85%DB%8C-%D8%A7%D9%86%D8%AC%D8%A7%D9%85%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T15:49:00+00:00"/>
    <meta property="og:title" content="انصارالله یمن: اقدامات سازمان ملل به مذاکره نمی انجامد"/>
    <meta property="og:description" content="«محمدعلی الحوثی» رئیس کمیته عالی انقلاب یمن امروز (پنج شنبه) با انتشار توئیتی نسبت به اقدامات «مارتین گریفیتس» نماینده ویژه سازمان ملل در..."/>
  </head>
  <body>
    <article>
      <h1>
        <a href="https://www.bultannews.com/fa/news/640010/%D8%A7%D9%86%D8%B5%D8%A7%D8%B1%D8%A7%D9%84%D9%84%D9%87-%DB%8C%D9%85%D9%86-%D8%A7%D9%82%D8%AF%D8%A7%D9%85%D8%A7%D8%AA-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%A8%D9%87-%D9%85%D8%B0%D8%A7%DA%A9%D8%B1%D9%87-%D9%86%D9%85%DB%8C-%D8%A7%D9%86%D8%AC%D8%A7%D9%85%D8%AF">انصارالله یمن: اقدامات سازمان ملل به مذاکره نمی انجامد</a>
      </h1>
      <h2>«محمدعلی الحوثی» رئیس کمیته عالی انقلاب یمن امروز (پنج شنبه) با انتشار توئیتی نسبت به اقدامات «مارتین گریفیتس» نماینده ویژه سازمان ملل در...</h2>
      <address><time datetime="2019-11-14T15:49:00+00:00">14 Nov 2019, 15:49</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، الحوثی افزود: گریفیتس مدت ها در تلاش است تا دور جدید <b>مذاکرات</b> با طرف های درگیر برگزار کند، اما تا به امروز موفق نشده است.</p>
      <p>عضو شورایعالی سیاسی <b>انصارلله</b> تاکید کرد: نماینده ویژه سازمان ملل تا زمانیکه کشورهای ائتلاف متجاوز به یمن حاضر نشوند پای میز مذاکره بیایند به هیچ نتیجه و راه حلی برای پایان جنگ دست نخواهد یافت.</p>
      <p>پیشتر دولت مستعفی یمن و جنبش انصارالله در مذاکرات صلحی که ۱۳دسامبر سال گذشته (۲۲ آذر ماه ۹۷) در استکهلم پایتخت سوئد انجام شد به توافق هایی درباره استان های ساحلی الحدیده و تعز دست یافتند، اما این توافق ها با توجه به اختلاف های دو طرف بر سر جزئیات آن، اجرا نشده است.</p>
      <p>عربستان و امارات از فروردین سال ۹۴ در قالب ائتلافی از چند کشور غربی و عربی و با کمک آمریکا به بهانه بازگرداندن «عبدربه منصور هادی» رئیس جمهوری مستعفی و فراری این کشور به قدرت حملات گسترده‌ای را علیه یمن فقیرترین کشور عربی آغاز کردند.</p>
      <p>بر اثر این تجاوز تاکنون بیش از یکصد هزار یمنی شهید شده و بر اساس گزارش سازمان ملل قطحی در این کشور به بزرگ ترین فاجعه انسانی در جهان تبدیل شده است.</p>
    </article>
  </body>
</html>