<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640015/%D8%A7%D8%B3%D8%AF-%D8%B3%DB%8C%D8%A7%D8%B3%D8%AA-%D8%A2%D9%85%D8%B1%DB%8C%DA%A9%D8%A7-%D8%AA%D8%A7-%D8%AD%D8%AF-%D8%B2%DB%8C%D8%A7%D8%AF%DB%8C-%D8%B4%D8%A8%DB%8C%D9%87-%D8%B3%DB%8C%D8%A7%D8%B3%D8%AA-%D9%86%D8%A7%D8%B2%DB%8C%E2%80%8C%D9%87%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T15:56:00+00:00"/>
    <meta property="og:title" content="اسد: سیاست آمریکا تا حد زیادی شبیه سیاست نازی‌هاست"/>
    <meta property="og:description" content="رئیس‌جمهوری سوریه اعلام کرد: سیاست آمریکا امروز تا حد زیادی شبیه سیاست نازی‌هاست."/>
  </head>
  <body>
    <article>
      <h1>
        <a href="https://www.bultannews.com/fa/news/640015/%D8%A7%D8%B3%D8%AF-%D8%B3%DB%8C%D8%A7%D8%B3%D8%AA-%D8%A2%D9%85%D8%B1%DB%8C%DA%A9%D8%A7-%D8%AA%D8%A7-%D8%AD%D8%AF-%D8%B2%DB%8C%D8%A7%D8%AF%DB%8C-%D8%B4%D8%A8%DB%8C%D9%87-%D8%B3%DB%8C%D8%A7%D8%B3%D8%AA-%D9%86%D8%A7%D8%B2%DB%8C%E2%80%8C%D9%87%D8%A7%D8%B3%D8%AA">اسد: سیاست آمریکا تا حد زیادی شبیه سیاست نازی‌هاست</a>
      </h1>
      <h2>رئیس‌جمهوری سوریه اعلام کرد: سیاست آمریکا امروز تا حد زیادی شبیه سیاست نازی‌هاست.</h2>
      <address><time datetime="2019-11-14T15:56:00+00:00">14 Nov 2019, 15:56</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>بشار اسد</b>، رئیس‌جمهوری <b>سوریه</b> در گفت‌وگو با خبرگزاری اسپوتنیک و شبکه روسیا ۲۴ درباره اخبار منتشر شده درخصوص مرگ رئیس سازمان "کلاه سفیدها" در استانبول گفت، قتل این فرد هم در چارچوب اقدامات سازمان‌های اطلاعات غربی که برای سازمان اطلاعات آمریکا کار می‌کنند، قرار می‌گیرد، افرادی که نقش‌شان پایان یافته و اسرار مهمی دارند، قتل بن لادن و ابوبکر بغدادی نیز در این راستاست.</p>
      <p>اسد ادامه داد: ما نباید این موضوع را فقط در این مورد بینیم بلکه باید به موارد مشابه آن و در سیاقی کلی‌تر به موضوع نگاه کنیم. جفری اپستاین، میلیاردر آمریکایی که چند هفته پیش کشته شد و گفتند در زندان خودکشی کرده در واقع به قتل رسیده بود زیرا اطلاعاتی مهم درباره شخصیت‌های مهم در سیستم آمریکا و انگلیس و کشورهای دیگر داشت.</p>
      <p>رئیس‌جمهوری سوریه افزود: این فرد کی به اقدام انسانی به عنوان کلاه سفید ارتباط داشته؟ من و شما می‌دانیم که او جزو القاعده بود به اعتقاد من بن لادن و ابوبکر بغدادی تمام این افراد کشته می‌شوند زیرا اسرار مهمی در وهله اول دارند و دوم اینکه باری برای آنها هستند و نقش‌شان تمام شده است.</p>
      <p>اسد تاکید کرد، قتل بن لادن و ابوبکر بغدادی و چه بسا دیگرانی که آنها را ذکر نمی‌کنم، در این راستا باشد زیرا دیگر نقش‌شان پایان یافته است. آنها با خود اسرار واقعی را به گور می‌برند. چرا بن لادن و بغدادی کشته شدند زیرا آنها اگر زنده می‌ماندند یک زمان حقیقت را می‌گفتند چه بسا موسس کلاه سفیدها هم داشت کتاب خاطراتی را از خودش و زندگی‌اش می‌نوشت که یک امر غیرمجاز است این احتمالات وجود دارند اما احتمالات بسیار بزرگتری هم هستند اما احتمالا عکس آن را قانع کننده نمی‌بینم.</p>
      <p>رئیس‌جمهوری سوریه تصریح کرد: این کارها طبعا از دست سازمان‌های اطلاعات برمی‌آید اما کدام سازمان اطلاعات؟ ما دائما از سازمان اطلاعات غربی به طور کلی یا ترکیه و برخی سازمان‌های اطلاعاتی در منطقه‌مان صحبت می‌کنیم، آن یک سازمان اطلاعات یک کشور مستقل نیست بلکه عبارت است از شاخه‌های سازمان اطلاعات مرکزی آمریکا (سی‌آی‌ای) این همان واقعیت است تمام آنها از یک رئیس دستور می‌گیرند و با هم هماهنگ هستند. به احتمال زیاد سازمان اطلاعات ترکیه همان طرفی است که این کار را به دستور سازمان اطلاعات خارجی انجام داد. تکرار می‌کنم اینها احتمالات هستند اما این ماهیت روابط بین سازمان‌های اطلاعات غربی یا سازمان‌های اطلاعاتی همدست با سازمان‌های غربی است.</p>
      <p>وی درباره تسلط آمریکا بر میادین نفتی کشورش گفت، سیاست آمریکا امروز تا حد زیادی شبیه سیاست نازی‌هاست. آمریکا کشوری با سیستم سیاسی مبتنی بر گروهک‌های چریکی است. دونالد ترامپ، رئیس‌جمهوری آمریکا فقط مدیر اجرایی یک شرکت است نه رئیس یک کشور. ترامپ مدیر اجرایی است که پشتش یک شورای مدیریتی نظیر شرکت‌های بزرگ آمریکا، مالکان واقعی کشور، شرکت‌های نفت، سلاح، بانک‌ها و دیگر لابی‌ها قرار دارند.</p>
      <p>بشار اسد دلایل جنگ آلمان نازی علیه شوروی سابق را با مقایسه بین نازی‌ها و سیاست آمریکا مطرح کرد و گفت: می‌خواهم چیزی را به شما یادآوری کنم یکی از مهمترین دلایلی که هیتلر را به جنگ علیه شوروی سابق در جنگ جهانی دوم سوق داد نفت بود برخی می‌گویند این تنها عامل بود و دلیل دیگری برای جنگ علیه شوروی وجود نداشت.</p>
      <p>اسد اضافه کرد: امروز آمریکا به تبعیت از نازی‌ها همان کار را می‌کند بنابراین به راحتی می‌توان سیاست امروز آمریکا را با سیاست نازی‌ها مقایسه کرد، توسعه‌طلی، جنگ، نابودی منافع ملت‌های دیگر، زیر پا گذاشتن قانون بین‌الملل و منشور و اصول انسانی و غیره فقط به خاطر نفت است. چه فرقی بین این سیاست و سیاست نازی‌هاست؟ آیا کسی از نظام آمریکا می‌تواند پاسخی به این سوال بدهد؟ فکر نمی‌کنم.</p>
    </article>
  </body>
</html>