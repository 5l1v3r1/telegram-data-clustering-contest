<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547294.html/%D9%87%D9%85%D8%A7%DB%8C%D8%B4-%D8%AA%D8%AC%D9%84%DB%8C%D9%84-%D8%A7%D8%B2-%D8%B4%D8%A8%D8%A7%D9%86%D8%A7%D9%86-%D9%88-%DA%AF%D9%84%D9%87-%D8%AF%D8%A7%D8%B1%D8%A7%D9%86-%D8%B9%D8%B4%D8%A7%DB%8C%D8%B1-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T15:33:00+00:00"/>
    <meta property="og:title" content="همایش تجلیل از شبانان و گله‌داران عشایر خراسان شمالی برگزار می‌شود"/>
    <meta property="og:description" content="نخستین همایش تجلیل از شبانان و گله‌داران عشایر خراسان شمالی با حضور دبیر قرارگاه محرومیت‌زدایی کشور و رئیس سازمان بسیج عشایری با هدف بررسی مشکلات عشایر و تقدیر از قشر عشایر استان برگزار می‌شود."/>
  </head>
  <body>
    <article>
      <h1>همایش تجلیل از شبانان و گله‌داران عشایر خراسان شمالی برگزار می‌شود</h1>
      <address>
        <time datetime="2019-11-14T15:33:00+00:00">14 Nov 2019, 15:33</time>
      </address>
      <p>نخستین همایش تجلیل از شبانان و گله‌داران عشایر خراسان شمالی با حضور دبیر قرارگاه محرومیت‌زدایی کشور و رئیس سازمان بسیج عشایری با هدف بررسی مشکلات عشایر و تقدیر از قشر عشایر استان برگزار می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نوروز محمد قنبرزاده، مسئول بسیج عشایر خراسان شمالی در گفتگو با خبرنگار <a href="http://atraknews.com/">عصر اترک</a> گفت: این همایش به پاس خدمات شبانان و گله‌داران عشایر در سال رونق تولید برگزار می‌شود چراکه هر سیاه چادر عشایر، مصداق بازر یک کارگاه اقتصاد مقاومتی است.</p>
      <p>وی افزود: این همایش با حضور سردار سید‌ضیاء‌الدین حزنی، مشاور فرمانده کل سپاه و دبیر قرارگاه محرومیت‌زدایی کشور، سردار نصرت‌الله سیف، رئیس سازمان بسیج عشایری کشور و محمدعلی شجاعی، استاندار خراسان شمالی و مسئولان ارشد سپاه جوادالائمه (ع) خراسان شمالی شنبه 25 آبان ماه از ساعت 9 الی 12 در محل سالن ایثار برگزار می‌شود.</p>
      <p>وی با بیان اینکه یکی از اهداف همایش بررسی مشکلات عشایر است، گفت: جمعی از مسئولان و 400 نفر از سران ایلات عشایری در راستای بررسی مشکلات آموزشی، زیرساختی و عمرانی که این قشر با آن مواجه هستند در این همایش حضور دارند.</p>
      <p>قنبرزاده خاطرنشان کرد: بیش از پنج هزار خانوار عشایری با جمعیتی افزون بر ۳۰ هزار نفر در قالب دو ایل و سی و هشت طایفه با شیوه‌های سنتی کوچرو و نیمه کوچرو با ۷۵۰ هزار راس دام در خراسان شمالی کوچروی می‌کنند.</p>
      <p>انتهای پیام/</p>
    </article>
  </body>
</html>