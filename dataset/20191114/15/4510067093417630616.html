<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/parcul-industrial-din-sacueni-va-fi-construit-de-drumuri-orasenesti-din-oradea-si-luxten-lihting-company-sa-din-bucuresti-152785.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-14T15:21:00+00:00"/>
    <meta property="og:title" content="Parcul Industrial din Săcueni va fi construit de Drumuri Orăşeneşti din Oradea şi Luxten Lighting Company SA din Bucureşti"/>
    <meta property="og:description" content="Societatea Parcuri Industriale Bihor, firmă subordonată Consiliului Judeţean Bihor, a semnat contractul pentru amenajarea Parcului Industrial din Săcueni, care va avea o suprafaţă de 5,03 hectare. După o licitaţie eşuată pentru suma de 1,8 milioane lei plus TVA, cea de-a doua a fost câştigată de o asociere de firme formată din Drumuri Orăşeneşti şi Luxten Lighting, pentru 2,5 milioane lei plus TVA."/>
  </head>
  <body>
    <article>
      <h1>Parcul Industrial din Săcueni va fi construit de Drumuri Orăşeneşti din Oradea şi Luxten Lighting Company SA din Bucureşti</h1>
      <address><time datetime="2019-11-14T15:21:00+00:00">14 Nov 2019, 15:21</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/parc_industrial_sacueni_14112019.jpg"/>
      </figure>
      <p>La sediul Consiliului Judeţean a fost semnat, miercuri, contractul dintre societatea Parcuri Industriale Bihor SA şi asocierea firmelor Drumuri Orăşeneşti din Oradea şi Luxten Lighting Company SA din Bucureşti, pentru construirea Parcului Industrial din Săcueni, care a câştigat cea de-a doua licitaţie organizată în acest scop, la prima, în luna iulie, fiind pusă la bătaie suma de 1,800 milioane lei plus TVA.</p>
      <p>De data aceasta, pentru 2,509 milioane lei plus TVA, firmele din asociere vor amenaja pe cele 5,03 hectare ale viitorului parc industrial din Săcueni drumuri de incintă, căi de acces, locuri de parcare, trotuare şi staţii de autobuz, instalaţii electrice (dar numai de joasă tensiune), instalaţii de iluminat, de alimentare cu apă şi de canalizare, precum şi de stingere a incendiilor.</p>
      <p>La fel ca Parcul Industrial din Tileagd, a cărui execuţie se află într-un stadiu de circa 60%, din cel din Săcueni nu va fi racordat la vreo reţea de gaz.</p>
      <p>Potrivit unui comunicat transmis de CJ Bihor, asocierea firmelor Drumuri Orăşeneşti şi Luxten Lighting are la dispoziţie, pentru finalizarea lucrărilor, 12 luni de la emiterea ordinului de începere a acestora.</p>
    </article>
  </body>
</html>