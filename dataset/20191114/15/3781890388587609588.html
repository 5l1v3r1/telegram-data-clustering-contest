<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741621"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T15:00:00+00:00"/>
    <meta property="og:title" content="'อาม-ชุติมา'ควง'ท๊อป มอซอ' เคลียร์ปมแอบวิวาห์เงียบ!"/>
    <meta property="og:description" content="อาม-ชุติมา ควง ท๊อป มอซอ เปิดใจปมถูกลือแต่งงานเงียบ หลังมีภาพผูกข้อมืองานขึ้นบ้านใหม่ฝ่ายหญิงไม่นานนี้"/>
  </head>
  <body>
    <article>
      <h1>'อาม-ชุติมา'ควง'ท๊อป มอซอ' เคลียร์ปมแอบวิวาห์เงียบ!</h1>
      <address>
        <time datetime="2019-11-14T15:00:00+00:00">14 Nov 2019, 15:00</time>
      </address>
      <p>
        <b>อาม-ชุติมา ควง ท๊อป มอซอ เปิดใจปมถูกลือแต่งงานเงียบ หลังมีภาพผูกข้อมืองานขึ้นบ้านใหม่ฝ่ายหญิงไม่นานนี้</b>
      </p>
      <p>ถือเป็นอีกหนึ่งสาวมากความสามารถของจริง สำหรับนักร้องและนักแต่งเพลงสาว <b>อาม-ชุติมา</b> ที่ตอนนี้เจ้าตัวเก็บเงินซื้อบ้านราคาสูงถึง 11 ล้านบาท ซึ่งในงานขึ้นบ้านใหม่ของสาวอามนั้นมีภาพผูกข้อไม้ข้อมือกับหนุ่ม <b>ท๊อป มอซอ </b>ทำเอาหลายคนแอบคิดไปไกลว่าทั้งคู่แอบแต่งงานเงียบหรือเปล่า ล่าสุดสาวอามและหนุ่มท๊อปได้เดินทางมาชี้แจงประเด็นนี้ในรายการคุยแซ่บ Show แบบละเอียดอีกด้วย</p>
      <figure>
        <img src="https://www.dailynews.co.th/admin/upload/20191114/news_tRQkxNhgOb151656_533.jpg?v=201911151211?v=6126"/>
      </figure>
      <p><b>อาม</b> เผยว่า<br/>“เรื่องความรักผู้หญิงหรือผู้ชายนั้น หนูไม่ได้กำหนดว่าเป็นผู้ชายหรือผู้หญิง ขอแค่คุยกันรู้เรื่อง เข้าใจกัน อย่างเรื่องขึ้นบ้านใหม่มีภาพพี่ท๊อปผูกข้อมือ ความจริงเขาเรียกว่าประเพณีของคนทางภาคอีสาน ถ้าสมมุติว่าญาติมารวมกันก็มีผูกข้อไม้ข้อมือเพราะว่าวันขึ้นบ้านใหม่จะมีคุณย่า มีคุณลุง คุณป้า น้า อา มาหมดเลย ทีนี้ทุกคนผูกให้หนู ทั้งแฟนคลับและพี่ท๊อปด้วย ไม่ได้เป็นพิธีแต่งงาน จริงๆก่อนหน้านี้พี่ท๊อปก็ซื้อบ้านเหมือนกัน หนูก็ไปขึ้นบ้านใหม่ก็มีแบบนี้ แต่ว่าอันนั้นกระแสไม่ค่อยเท่าไหร่ หนูก็อวยพรขอให้มีแต่สิ่งดีๆเข้ามา ประสบความสำเร็จในชีวิต กับพี่ท๊อปตอนนี้ยังไม่ถึงขั้นเป็นแฟนที่ต้องเปิดตัวอะไรก็คือคุยกันได้ ปรึกษากัน ก็สนิทกันมานานในเรื่องของทำงานร่วมกัน ที่พี่ท๊อปบอกชอบก็มีคุยๆ ถามว่าผู้ชายคนนี้น่ารักตรงไหน เขาเป็นคนตั้งใจทำงาน จากประสบการณ์ที่ทำงานร่วมกันมา เขาจะเป็นคนที่ทำงานก็จริงจังกับงานมาก แล้วก็รักพี่น้องในวง รักเพื่อน แล้วก็ให้เกียรติเพื่อนร่วมงานมากๆ กับพี่ท๊อปคุณแม่เจอบ่อยถ้ามีงานด้วยกัน แม่จะไปคอนเสิร์ตกับหนูตลอด คุณพ่อก็เคยเจอ แต่ที่ลือกันว่าหนูไม่เปิดตัวเพราะชอบผู้หญิงมากกว่าผู้ชายก็ผู้หญิงน่ารัก หนูก็เป็นผู้หญิงที่ชอบมองผู้หญิงด้วยกัน แต่จะเป็นเฉพาะบางคน ไม่ใช่ว่าทุกคน หนูไม่ได้ชอบผู้หญิงเลยนะ หนูยังไงก็ได้ ผู้ชายก็ได้ ความรู้สึกมองผู้ชายก็มีเหมือนกัน และประเด็นลืออีกที่ว่าหนูติดแฟนจนเสียงานเสียคนที่คนโยง ข่าวนี้น่าจะนานแล้ว ตอนนั้นหนูยังไม่มีแฟนเลย ตอนที่ข่าวออกมาหนูก็งงเหมือนกันว่าติดแฟน ทั้งที่หนูก็ทำงานของหนูจนแทบไม่มีเวลาพักผ่อน”</p>
      <figure>
        <img src="https://www.dailynews.co.th/admin/upload/20191114/news_cEjxtkzgoy151657_533.jpg?v=201911151211?v=4705"/>
      </figure>
      <figure>
        <img src="https://www.dailynews.co.th/admin/upload/20191114/news_JowRPwfzhh151657_533.jpg?v=201911151211?v=4590"/>
      </figure>
      <p>ด้าน <b>ท๊อป </b>เผยว่า <b><i>“เรื่องผูกข้อมือถ้าเป็นความเชื่อทางภาคอีสานเหมือนเป็นการรับขวัญขึ้นบ้านใหม่ ตอนผูกข้อมือให้อามก็อวยพรเป็นภาษาอีสานประมาณว่าสิ่งไม่ดีก็หนีออกไป สิ่งดีๆก็ให้เข้ามา มันไม่ใช่พิธีแต่งงานหรือจับจอง ที่ลือว่าผมแอบมีใจให้น้องก็เป็นห่วง เห็นการเดินทางการสู้ชีวิตของเขาก็เป็นห่วง ก็ชอบอยู่ครับ(ยิ้ม)ชอบตรงที่ความสามารถน้องเยอะ ไม่ว่าจะเป็นการแต่งเพลง อายุน้อยขนาดนี้ความสามารถถือว่าล้นตัวมากเพราะติดตามน้องตั้งแต่น้องแต่งเพลงอดีตเคยพัง ก็ชอบตั้งแต่นั้นมาเลยคือชอบผลงาน พ่อแม่ผมก็เจอน้องแล้ว พ่อแม่ก็ชอบน้องเก่ง(ยิ้ม)แต่ประเด็นที่คนมองว่าผมเกาะน้องดัง ผมเคยได้ยิน ก็ไม่ได้รู้สึกอะไร ต่างคนต่างความคิด มีคนรักก็ต้องมีคนไม่ชอบเป็นเรื่องธรรมดา แต่ยอมรับว่าเสียใจ ใช้เวลาพอสมควรกว่าจะผ่านไปได้ แต่นานๆก็ชินเอง ส่วนเรื่องที่น้องชอบผู้หญิงด้วยกัน ผมก็ไม่ได้รู้ครับ แต่ตอนนี้รู้แล้วก็ตกใจนิดนึง”</i></b></p>
      <figure>
        <img src="https://www.dailynews.co.th/admin/upload/20191114/news_KNGiWLWaWL151656_533.jpg?v=201911151211?v=9281"/>
      </figure>
      <p> </p>
    </article>
  </body>
</html>