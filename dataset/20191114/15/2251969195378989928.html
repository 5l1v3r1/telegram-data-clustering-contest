<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/14/telefoni-muti-e-internet-ko-nellalta-valle-del-nera/1325078/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-14T15:02:19+00:00"/>
    <meta property="og:title" content="Telefoni muti e internet ko nell’alta valle del Nera"/>
    <meta property="og:description" content="INTERESSATI i Comuni di Visso, Ussita e Castelsantagelo. Tecnici al lavoro per risolvere il problema"/>
  </head>
  <body>
    <article>
      <h1>Telefoni muti e internet ko nell’alta valle del Nera</h1>
      <h2>INTERESSATI i Comuni di Visso, Ussita e Castelsantagelo. Tecnici al lavoro per risolvere il problema</h2>
      <address><time datetime="2019-11-14T15:02:19+00:00">14 Nov 2019, 15:02</time> by <a rel="author">Monia Orazi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F14%2Ftelefoni-muti-e-internet-ko-nellalta-valle-del-nera%2F1325078%2F">Condividi42</a><a href="https://twitter.com/intent/tweet?text=Telefoni+muti+e+internet+ko++nell%27alta+valle+del+Nera&amp;url=https%3A%2F%2Fwww.cronachemaceratesi.it%2F2019%2F11%2F14%2Ftelefoni-muti-e-internet-ko-nellalta-valle-del-nera%2F1325078%2F">Tweet</a>Email42 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2017/02/130749555-alzare-la-cornetta-ricevitore-accessibilita-mouse-650x366.jpg"/>
      </figure>
      <p><b>Telefoni muti ed internet fuori uso, tra Visso, Ussita e Castelsantangelo e lungo parte della vallata da metà giornata. A causare il guasto sarebbero stati dei lavori in atto, nel corso del quale sarebbe stato tranciato un cavo della fibra ottica di Tim.</b> L’evento ha causato ripercussioni a catena sui servizi telefonici, sia riguardo alla rete internet che alle utenze mobili. Impossibile per tante persone collegarsi telefonicamente con chiunque o usufruire dei servizi web. Il disagio riguarda ugualmente sia la linea fissa che quella mobile, rendendo di fatto muta una vasta zona dell’alta vallata del Nera. Sul posto sta intervenendo una squadra specializzata di tecnici della Tim, ma al momento non si conosce la tempistica di risoluzione del problema. Aziende e privati restano in attesa, sperando che vengano ripristinate prima possibile le linee telefoniche e la situazione torni alla normalità.</p>
    </article>
  </body>
</html>