<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158375_1.html"/>
    <meta property="og:site_name" content="Novsport"/>
    <meta property="article:published_time" content="2019-11-14T15:33:00+00:00"/>
    <meta property="og:title" content="Клоп: Можеше да вземем Ибрахимович, ако не бе играл за Юнайтед"/>
    <meta property="og:description" content="&quot;Обожавам кариерата му, качествата му, увереността му&quot;"/>
  </head>
  <body>
    <article>
      <h1>Клоп: Можеше да вземем Ибрахимович, ако не бе играл за Юнайтед</h1>
      <address>
        <time datetime="2019-11-14T15:33:00+00:00">14 Nov 2019, 15:33</time>
      </address>
      <p>Английският футболен клуб Ливърпул можеше да опита да привлече Златан Ибрахимович тази зима, ако шведът не бе играл за Манчестър Юнайтед, заяви донякъде на шега мениджърът на мърсисайдците Юрген Клоп.<br/><br/>"Ако не бе играл за Манчестър Юнайтед, тогава може би щяхме да помислим за него. Освен това, изобщо не съм сигурен дали самият той би искал да бъде в нашия отбор", заяви Клоп за Sportbladet.<br/><br/>"Това настрана, аз уважавам много Златан. Обожавам кариерата му, качествата му, увереността му. Той е фантастичен характер и наистина се надявам да не спре кариерата си. Златан ще липсва твърде много на феновете по целия свят", добави германският треньор на Ливърпул.<br/><br/>38-годишният швед напусна САЩ през тази седмица с изключително забавното послание: "Дойдох, видях, завладях. Благодаря ти ЛА Галакси, че ме накара да се чувствам жив отново. А относно феновете - искахте Златан, дадох ви Златан. Моля. Сега се връщайте към бейзбола".</p>
    </article>
  </body>
</html>