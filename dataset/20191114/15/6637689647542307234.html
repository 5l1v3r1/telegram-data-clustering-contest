<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-v-rezultati-avtoavariy-travmuvalosya-troye-lyudey"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-14T15:49:00+00:00"/>
    <meta property="og:title" content="На Сумщині в результаті автоаварій травмувалося троє людей"/>
    <meta property="og:description" content="Вчора вранці, по вулиці Богдана Хмельницького в місті Конотоп, 37-річний місцевий житель, водій автомобіля ВАЗ-2110 скоїв наїзд на жінку-пішохода. В результаті наїзду 41-річна мешканка райцентру отримала травму і була госпіталізована до Конотопської центральної районної лікарні. Поліція відкрила кримінальне провадження за ч.1 ст. 286 «Порушення правил безпеки дорожнього руху або експлуатації транспорту особами, які керують транспортними засобами» Кримінального кодексу України."/>
  </head>
  <body>
    <article>
      <h1>На Сумщині в результаті автоаварій травмувалося троє людей</h1>
      <address>
        <time datetime="2019-11-14T15:49:00+00:00">14 Nov 2019, 15:49</time>
      </address>
      <p>Вчора вранці, по вулиці Богдана Хмельницького в місті Конотоп, 37-річний місцевий житель, водій автомобіля ВАЗ-2110 скоїв наїзд на жінку-пішохода.</p>
      <p>В результаті наїзду 41-річна мешканка райцентру отримала травму і була госпіталізована до Конотопської центральної районної лікарні.</p>
      <p>Поліція відкрила кримінальне провадження за ч.1 ст. 286 «Порушення правил безпеки дорожнього руху або експлуатації транспорту особами, які керують транспортними засобами» Кримінального кодексу України.</p>
      <p>Вчора ж, у вечірній час в селі Нижня Сироватка Сумського району 22-річний водій мотоцикла «Спарк» скоїв наїзд на 37-річного жителя села. Від зіткнення з пішоходом та падіння постраждав сам мотоцикліст. Він з травмами доставлений до НХВ Сумської обласної клінічної лікарні. Пішохід, що потрапив під колеса мотоцикла, отримав забої. Медики надали допомогу йому на місці ДТП.</p>
      <p>Правоохоронці закликають всіх учасників дорожнього руху бути гранично уважними та обережними, знаходячись на дорозі. Водії, пам’ятайте, що від вас часто залежить не лише ваше життя, але й життя інших осіб. Тож керуючи транспортними засобами, дотримуйтесь правил дорожнього руху і ніколи не перевищуйте дозволену на дорозі швидкість, повідомляє Відділ комунікації поліції Сумської області.</p>
    </article>
  </body>
</html>