<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204472-zasnovnik-wikipedia-zapustiv-novu-socmerezhu-yaka-mozhe-stati-konkurentom-facebook"/>
    <meta property="og:site_name" content="Mind UA"/>
    <meta property="article:published_time" content="2019-11-14T15:50:00+00:00"/>
    <meta property="og:title" content="Засновник Wikipedia запустив нову соцмережу, яка може стати конкурентом Facebook"/>
    <meta property="og:description" content="Бізнес-модель соцмережі заснована на пожертвах користувачів"/>
  </head>
  <body>
    <article>
      <h1>Засновник Wikipedia запустив нову соцмережу, яка може стати конкурентом Facebook</h1>
      <h2>Бізнес-модель соцмережі заснована на пожертвах користувачів</h2>
      <address>
        <time datetime="2019-11-14T15:50:00+00:00">14 Nov 2019, 15:50</time>
      </address>
      <p>Засновник Wikipedia <b>Джиммі Вейлз </b>запустив нову соцмережу WT: Social, яка може стати конкурентом Facebook і Twitter, пише <a href="https://www.forbes.ru/newsroom/tehnologii/387363-soosnovatel-wikipedia-zapustil-konkurenta-facebook-i-twitter">Forbes</a>.</p>
      <p>У новому сервісі не буде ні реклами, ні «безглуздого клікбейта», обіцяє Вейлз. Він називає проект «божевільним експериментом».</p>
      <p>«Бізнес-модель соцмереж побудована на чистій рекламі, і в цьому проблема. Головним переможцем в результаті виявляється низькоякісний контент», – заявив Вейлз газеті Financial Times.</p>
      <p>У WT:Social користувачі зможуть ділитися посиланнями на статті та обговорювати їх в новинній стрічці, зробленій у Facebook-стилі.</p>
      <p>Бізнес-модель нової соцмережі Вейлз запозичив у Wikipedia. Джерелом коштів стануть пожертвування користувачів, що дозволить працювати їй без реклами.</p>
      <p>Одна з відмінностей WT:Social від Facebook і Twitter полягає в тому, що у користувачів в новинній стрічці соцмережі будуть спочатку показуватися недавні матеріали, а не ті, під якими найбільше коментарів або «лайків». При цьому Вейлз планує додати в WT:Social спеціальну кнопку, щоб користувачі змогли порекомендувати якісні статті.</p>
      <p>FT зазначає, що WT:Social почала працювати ще в жовтні, зараз кількість користувачів досягла 50 тисяч чоловік. При цьому тільки за останній тиждень показник зріс удвічі, проте він поки що дуже далекий від досягнень Facebook, в якого 2 млрд користувачів.</p>
      <p>«Очевидно, що наша мета – це не 50 тисяч чи 500 тисяч, а 50 млн і 500 млн», – зазначив Вейлз.</p>
      <p>Він розповів, що кошти на проект пожертвували понад 200 осіб.</p>
      <p>У квітні 2017 року Джимі Вейлз в інтерв'ю виданню Business Insider оголосив про запуск новинного онлайн-порталу «Вікітрібуна» (Wikitribune), створеного для боротьби з «фейковими» новинами і «продажними» ЗМІ. Портал поєднує в собі традиційне інформагентство і «Вікіпедію», в матеріали якої кожен може вносити правки.</p>
      <related>
        <h4>Також читайте</h4>
        <a href="https://mind.ua/news/20204526-instagram-testue-novu-funkciyu-kilkist-lajkiv-pid-foto-teper-bude-ne-vidno"/>
        <a href="https://mind.ua/news/20204407-facebook-predstaviv-novu-platizhnu-sistemu-facebook-pay"/>
        <a href="https://mind.ua/news/20204358-amazon-mozhe-prijti-v-ukrayinu-arahamiya"/>
      </related>
    </article>
  </body>
</html>