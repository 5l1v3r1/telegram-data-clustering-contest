<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/apelyaciynyy-sud-vidmovyv-u-zmini-pidsudnosti-spravy-sumskogo-prokurora"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-14T15:55:00+00:00"/>
    <meta property="og:title" content="Апеляційний суд відмовив у зміні підсудності справи сумського прокурора"/>
    <meta property="og:description" content="До Сумського апеляційного суду надійшло клопотання прокурора Генеральної прокуратури України щодо направлення на розгляд до іншого суду кримінального провадження відносно прокурора Сумської місцевої прокуратури, обвинуваченого у вчиненні злочину, передбаченого ч. 3 ст. 368 КК України (Прийняття пропозиції, обіцянки або одержання неправомірної вигоди службовою особою)."/>
  </head>
  <body>
    <article>
      <h1>Апеляційний суд відмовив у зміні підсудності справи сумського прокурора</h1>
      <address>
        <time datetime="2019-11-14T15:55:00+00:00">14 Nov 2019, 15:55</time>
      </address>
      <p>До Сумського апеляційного суду надійшло клопотання прокурора Генеральної прокуратури України щодо направлення на розгляд до іншого суду кримінального провадження відносно прокурора Сумської місцевої прокуратури, обвинуваченого у вчиненні злочину, передбаченого ч. 3 ст. 368 КК України (Прийняття пропозиції, обіцянки або одержання неправомірної вигоди службовою особою).</p>
      <p>Своє клопотання сторона обвинувачення обґрунтовувала тим, що особа, виконуючи свої посадові обов’язки, неодноразово приймала участь у судових засіданнях в Зарічному районному суді м. Сум, який відповідно до територіальної підсудності має розглядати справу. А тому, на думку прокурора, маючи особисті знайомства з суддями, обвинувачений може використати наявні зв’язки для впливу на об’єктивність розгляду кримінального провадження.</p>
      <p>Розглянувши клопотання прокурора, колегія суддів Сумського апеляційного суду відмовила у його задоволенні, оскільки на думку колегії на даний момент відсутні передбачені КПК підстави для направлення кримінального провадження на розгляд до іншого суду. Зокрема, прокурор не надав суду фактів, які б свідчили про неможливість здійснення Зарічним районним судом м. Сум правосуддя у даному кримінальному провадженні, та не обґрунтував чому направлення кримінального провадження на розгляд до іншого суду зможе забезпечити оперативність та ефективність кримінального провадження.</p>
      <p>Разом з тим, колегія суддів апеляційного суду зазначила, що в Зарічному районному суді м. Сум є достатня кількість суддів для утворення складу суду, а за наявності обставин, які викликають сумніви у їхній неупередженості, дане питання може бути вирішене в порядку заявлення їм відводів, що  передбачено положеннями Кримінального процесуального кодексу України, повідомляє сайт суду.</p>
    </article>
  </body>
</html>