<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081939-uchasnicya-ato-z-kremenchuka-navchatimetsya-u-vish-za-koshti-mskogo-byudzhetu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-14T15:10:00+00:00"/>
    <meta property="og:title" content="Учасниця АТО з Кременчука навчатиметься у виші за кошти міського бюджету"/>
    <meta property="og:description" content="Заявниця отримає відшкодування з вересня 2019 до червня 2022 року Учасниця АТО з Кременчука отримає вищу освіту за рахунок міського бюджету — їй відшкодують вартість навчання у філії «Кременчуцького"/>
  </head>
  <body>
    <article>
      <h1>Учасниця АТО з Кременчука навчатиметься у виші за кошти міського бюджету</h1>
      <address><time datetime="2019-11-14T15:10:00+00:00">14 Nov 2019, 15:10</time> by <a rel="author">Катерина Турубара</a></address>
      <p>
        <b>Заявниця отримає відшкодування з вересня 2019 до червня 2022 року</b>
      </p>
      <p>Учасниця АТО з Кременчука отримає вищу освіту за рахунок міського бюджету — їй відшкодують вартість навчання у філії «Кременчуцького університету ВНЗ «Університету імені Альфреда Нобеля». Про це повідомляє пресслужба мерії.</p>
      <p>14 листопада у виконавчому комітеті Кременчуцької міської ради відбулося засідання комісії з розгляду заяв учасників бойових дій, які брали участь в антитерористичній операції, операції об’єднаних сил, учасників-добровольців антитерористичної операції, постраждалих учасників Революції Гідності, які виявили бажання отримати вищу освіту за рахунок коштів міського бюджету у закладах вищої освіти Кременчука.</p>
      <p>На комісії розглянули заяву учасниці бойових дій, АТО, яка заочно навчається на ІІ курсі у філії «Кременчуцького університету ВНЗ «Університету імені Альфреда Нобеля». Розглянувши подані документи, члени комісії прийняли рішення, що заявниця має право на отримання відшкодування за навчання за рахунок міського бюджету з вересня 2019 до червня 2022 року (за умови відсутності незадовільних оцінок за результатами екзаменаційної сесії за попередній семестр).</p>
      <p>Рішення комісії буде затверджено на засіданні виконавчого комітету Кременчуцької міської ради.</p>
      <blockquote>
        <a href="https://www.telegraf.in.ua/kremenchug/10076522-dvoye-atovcv-z-kremenchuka-otrimayut-kompensacyu-za-navchannya.html">Двоє АТОвців з Кременчука отримають компенсацію за навчання</a>
      </blockquote>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>