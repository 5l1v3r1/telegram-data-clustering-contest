<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/sergiy-babkin-zigrav-u-filmi-chorniy-voron-foto-50053575.html"/>
    <meta property="og:site_name" content="НВ"/>
    <meta property="article:published_time" content="2019-11-14T15:39:00+00:00"/>
    <meta property="og:title" content="Не впізнати. Сергій Бабкін зіграв відлюдника у фільмі Чорний ворон за романом Шкляра"/>
    <meta property="og:description" content="Відомий співак Сергій Бабкін перевтілився у відлюдника Варфоломія в екранізації історичного роману Чорний ворон письменника Василя Шкляра."/>
  </head>
  <body>
    <article>
      <h1>Не впізнати. Сергій Бабкін зіграв відлюдника у фільмі Чорний ворон за романом Шкляра</h1>
      <h2>Відомий співак Сергій Бабкін перевтілився у відлюдника Варфоломія в екранізації історичного роману Чорний ворон письменника Василя Шкляра.</h2>
      <address>
        <time datetime="2019-11-14T15:39:00+00:00">14 Nov 2019, 15:39</time>
      </address>
      <p>Музикант і тренер шоу Голос країни Бабкін з'явиться у фільмі в несподіваному образі містичного Варфоломія - вічного гайдамаки, який веде аскетичний спосіб життя і живе в підвалах Мотронинського монастиря, що свого часу був укриттям повстанців. Він проводить тунелями холодноярців, рятуючи їм життя.</p>
      <p>«У Варфоломія нібито немає віку, він є провідником у містичний світ - людиною, який проходить крізь століття і з'являється в той момент, коли може врятувати тих, хто цього потребує», - розповідає про свого героя Бабкін.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/154/big/012e5768781faf020631324a2d7798de.png?stamp=20191114173618&amp;q=85&amp;output=jpg&amp;bg=white"/>
        <figcaption>Фото: прес-служба</figcaption>
      </figure>
      <p>У персонажа Бабкіна є реальний прототип - глава Мотронинського монастиря, а рхімандріт Мельхіседек (Матвій Значко-Яворський). У 1768 році саме його заклики до повстання стали поштовхом до Коліївщини. Після розгрому повстання, Катерина II наказала зробити монастир жіночим, щоб в ньому більше не горів холодноярський вогонь.</p>
      <p>Сцени за участі музиканта знімали на території Києво-Печерської лаври і в підвалах покинутого київського винзаводу. А сам артист в кадрі змінився до невпізнання: кожного знімального дня гримери витрачали більше двох годин для створення всіх деталей образу.</p>
      <p>Фільм <i>Чорний ворон</i> оповідає одну зі сторінок української історії - боротьбу українських повстанців проти радянської влади в 1920-х роках. Події у фільмі розкажуть про історію життя і кохання Івана на прізвисько Ворон, якому випала доля стати учасником повстанського руху часів Холодноярської республіки.</p>
      <p>Прем'єра історичної драми за романом Василя Шкляра відбудеться 5 грудня.</p>
      <p>Читайте також:<br/><a href="https://style.nv.ua/ukr/kultura/chorniy-voron-pismennik-vasil-shklyar-ozvuchiv-film-divitis-treyler-50052424.html">&amp;nbspЧорний ворон. Письменник Василь Шкляр озвучив фільм, знятий за його романом</a></p>
    </article>
  </body>
</html>