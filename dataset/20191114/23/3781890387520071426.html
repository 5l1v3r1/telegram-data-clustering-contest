<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/741713"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T23:15:00+00:00"/>
    <meta property="og:title" content="ไทยตอนบนอากาศเย็นลง กทม.-ปริมณฑลต่ำสุด22องศา"/>
    <meta property="og:description" content="'อุตุ' เผย ทั่วประเทศไทยมีฝนตก ลมแรง อากาศเย็น กรุงเทพฯ-ปริมณฑล อุณหภูมิ 22-23 องศาเซลเซียส เตือนประชาชนรักษาสุขภาพ เนื่องจากอากาศเปลี่ยนแปลง"/>
  </head>
  <body>
    <article>
      <h1>ไทยตอนบนอากาศเย็นลง กทม.-ปริมณฑลต่ำสุด22องศา</h1>
      <address>
        <time datetime="2019-11-14T23:15:00+00:00">14 Nov 2019, 23:15</time>
      </address>
      <p>
        <b>"อุตุ" เผย ทั่วประเทศไทยมีฝนตก ลมแรง อากาศเย็น กรุงเทพฯ-ปริมณฑล อุณหภูมิ 22-23 องศาเซลเซียส เตือนประชาชนรักษาสุขภาพ เนื่องจากอากาศเปลี่ยนแปลง</b>
      </p>
      <p>เมื่อวันที่ 15 พ.ย. พยากรณ์อากาศ 24 ชั่วโมงข้างหน้า ประเทศไทยตอนบนมีอากาศเย็นและมีลมแรง โดยมีฝนบางแห่งบริเวณภาคเหนือ ภาคกลาง ภาคตะวันออก รวมทั้งกรุงเทพมหานครและปริมณฑล ขอให้ประชาชนบริเวณดังกล่าวรักษาสุขภาพเนื่องจากสภาพอากาศที่หนาวเย็นไว้ด้วย<br/><br/>ส่วนภาคใต้มีฝนเพิ่มขึ้นและมีฝนตกหนักบางแห่ง สำหรับอ่าวไทยตอนล่างมีคลื่นสูงประมาณ 2 เมตร บริเวณที่มีฝนฟ้าคะนอง มีคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวัง และหลีกเลี่ยงการเดินเรือบริเวณที่มีฝนฟ้าคะนอง</p>
      <figure>
        <img src="https://www.dailynews.co.th/admin/upload/20191114/news_JVnswWRFCi055327_533.jpg?v=20191115076?v=6959"/>
      </figure>
      <p>ลักษณะสำคัญทางอุตุนิยมวิทยา  บริเวณความกดอากาศสูงกำลังค่อนข้างแรงจากประเทศจีนแผ่ลงมาปกคลุมประเทศไทยตอนบน ลักษณะเช่นนี้ทำให้ประเทศไทยตอนบนมีอากาศเย็นในตอนเช้าและมีลมแรง โดยมีฝนบางแห่งบริเวณภาคเหนือ ภาคกลาง ภาคตะวันออก รวมทั้งกรุงเทพมหานครและปริมณฑล สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรงขึ้น ลักษณะเช่นนี้ทำให้ภาคใต้มีฝนเพิ่มขึ้นและมีฝนตกหนักบางพื้นที่ ส่วนคลื่นลมบริเวณอ่าวไทยตอนล่างมีกำลังปานกลาง<br/><br/>พยากรณ์อากาศสำหรับประเทศไทย<br/><br/>ภาคเหนือ  อากาศเย็นกับมีลมแรง โดยมีฝนบางแห่ง อุณหภูมิต่ำสุด 18-22 องศาเซลเซียส อุณหภูมิสูงสุด 31-34 องศาเซลเซียส บริเวณยอดดอยอากาศหนาว อุณหภูมิต่ำสุด 8-12 องศาเซลเซียส<br/>ลมตะวันออกเฉียงเหนือ ความเร็ว 15-30 กม./ชม.</p>
      <figure>
        <img src="https://www.dailynews.co.th/admin/upload/20191114/news_LRLFylFTaG055109_533.jpg?v=20191115076?v=5542"/>
      </figure>
      <p> <br/>ภาคตะวันออกเฉียงเหนือ อากาศเย็นกับมีลมแรง อุณหภูมิต่ำสุด 18-21 องศาเซลเซียส อุณหภูมิสูงสุด 28-33 องศาเซลเซียส บริเวณยอดภูอากาศหนาว อุณหภูมิต่ำสุด 9-12 องศาเซลเซียส ลมตะวันออกเฉียงเหนือ ความเร็ว 15-35 กม./ชม.<br/><br/>ภาคกลาง  อากาศเย็นกับมีลมแรง โดยมีฝนบางแห่ง อุณหภูมิต่ำสุด 20-22 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงเหนือ ความเร็ว 15-35 กม./ชม.<br/><br/>ภาคตะวันออก  อากาศเย็นกับมีลมแรง โดยมีฝนบางแห่ง อุณหภูมิต่ำสุด 21-23 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 15-35 กม./ชม. ทะเลมีคลื่นสูง 1-2 เมตร ห่างฝั่งคลื่นสูงประมาณ 2 เมตร</p>
      <figure>
        <img src="https://www.dailynews.co.th/admin/upload/20191114/news_WWlWEphzgS053634_533.jpg?v=20191115076?v=6660"/>
      </figure>
      <p>ภาคใต้ (ฝั่งตะวันออก) มีเมฆบางส่วน กับมีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดเพชรบุรี ประจวบคีรีขันธ์ พัทลุง สงขลา ปัตตานี ยะลา และนราธิวาส อุณหภูมิต่ำสุด 22-24 องศาเซลเซียส อุณหภูมิสูงสุด 30-33 องศาเซลเซียส ตั้งแต่จังหวัดสุราษฎร์ธานีขึ้นมา ลมตะวันออกเฉียงเหนือ ความเร็ว 15-30 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร ตั้งแต่จังหวัดนครศรีธรรมราชลงไป ลมตะวันออกเฉียงเหนือ ความเร็ว 20-35 กม/ชม. ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/><br/>ภาคใต้ (ฝั่งตะวันตก) มีเมฆบางส่วน กับมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดกระบี่ ตรัง และสตูล อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส<br/>ลมตะวันออกเฉียงเหนือ ความเร็ว 15-35 กม/ชม ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร<br/> <br/>กรุงเทพมหานครและปริมณฑล อากาศเย็นกับมีลมแรง โดยมีฝนบางแห่ง อุณหภูมิต่ำสุด 22-23 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 15-30 กม./ชม.</p>
    </article>
  </body>
</html>