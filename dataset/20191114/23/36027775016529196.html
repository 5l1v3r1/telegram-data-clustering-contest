<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/14/buxoroda-62-yoshli-shaxsning-mashinasi-uyi-oldidan-olib-qochildi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-14T23:36:00+00:00"/>
    <meta property="og:title" content="Buxoroda 62 yoshli shaxsning mashinasi uyi oldidan olib qochildi"/>
    <meta property="og:description" content="Qidiruv tadbirlari natijasida avtomashina oldi va orqa davlat raqam belgilari yechib olingan holda topilgan"/>
  </head>
  <body>
    <article>
      <h1>Buxoroda 62 yoshli shaxsning mashinasi uyi oldidan olib qochildi</h1>
      <address>
        <time datetime="2019-11-14T23:36:00+00:00">14 Nov 2019, 23:36</time>
      </address>
      <p>2019-yil 13-noyabr kuni taxminan soat 10:00 da Buxoro shahar Ibrohim Mo‘minov ko‘chasi 28-uy oldida 62 yoshli fuqaro I.G. tomonidan qarovsiz qoldirilgan “VАZ 21011” rusumli avtomashina 28 yoshli А.Sh. tomonidan olib qochilgan. Bu haqda O‘zbekiston IIV huzuridagi Tergov departamenti <a href="https://tergov.uz/uz/lead/ugnan-avtomobil-62-letnego-zhitelja-ostavlennogo-im-vozle-svoego-doma">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/2f7adbb8ff9cf88f8524d9062ed5ee96-680x453.jpg"/>
        <figcaption>Foto: IIV huzuridagi Tergov departamenti</figcaption>
      </figure>
      <p>Xabar berilishicha, olib borilgan tezkor qidiruv tadbirlari natijasida ushbu avtomashina Buxoro shahar Shayx ul-Olam ko‘chasida oldi va orqa davlat raqam belgilari yechib olingan holda topilgan.</p>
      <p>Hodisa sodir bo‘lgan joyni ko‘zdan kechirish jarayonida avtomashinaning oldi davlat raqam belgisi Zulfiya ko‘chasi yo‘l yoqasidan topilib, tegishli tartibda hujjatlashtirib olingan.</p>
      <p>Mazkur holat yuzasidan 2019-yil 13-noyabr kuni Buxoro shahar IIB huzuridagi tergov bo‘limi tomonidan А.Sh.ga nisbatan O‘zbekiston Respublikasi Jinoyat kodeksining 267-moddasi 1-qismi (transport vositasini olib qochish) bilan jinoyat ishi qo‘zg‘atilib, dastlabki tergov harakatlari olib borilmoqda.</p>
    </article>
  </body>
</html>