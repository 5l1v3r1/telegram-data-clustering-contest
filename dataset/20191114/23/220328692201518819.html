<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/rusiya-prodade-nay-golemiya-turoperator-406749.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T23:41:00+00:00"/>
    <meta property="og:title" content="Русия продаде най-големия туроператор"/>
    <meta property="og:description" content="Кочкар купува &quot;Интурист&quot;, която работи със 150 държави"/>
  </head>
  <body>
    <article>
      <h1>Русия продаде най-големия туроператор</h1>
      <address><time datetime="2019-11-14T23:41:00+00:00">14 Nov 2019, 23:41</time> by <a rel="author">сс</a></address>
      <p>Турската туристическа компания, която работи на руския и украинския пазар -  Anex Tour, купи най-стария и най-голям руски туроператор "Интурист". Това съобщи собственикът й Нешет Кочкар. Той придоби през лятото 8 процента от акциите на фалиралата Томас Кук, а сега се сдобива и с дъщерната й компания в Русия.  </p>
      <p>Ние одобрихме влизането  на" Интурист" в структурата на нашата компания, като Томас Кук прие нашата оферта, каза Кочкар, цитиран от TurizmGuncel.</p>
      <p>Anex Tour е в топ3 на най-големите компании на руския туристически пазар. Неин партньор е най-голямата чартерна компания в Русия AZUR air.</p>
      <p>Покупката на Кочкар идва няколко месеца след слуховете, че "Интурист" ще бъде продаде на китайская инвестиционна компания Fosun, която е най-големият инвеститор в Томас Кук.</p>
      <p>"Интурист" е най-големият руски туроператор, който работи с над 150 държави. Тази година компанията навършва 90 години.</p>
      <p>Подробности за сделката не се посочват, но според данни на Асоциацията на туризма компанията струва около  $10 млн.</p>
      <p>В края на октомври Форбс написа, че интерес към туроператора проявяват съвместно Кочкар и краснодарския бизнесмен Роман Баталов, който е зет на бившия министър на селското стопанство Александър Ткачов и чието семейно богатство се оценява на 200 милиона долара.</p>
    </article>
  </body>
</html>