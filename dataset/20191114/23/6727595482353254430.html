<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/trial-via-video-conference-project-inauguration-next-month565765.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T23:09:00+00:00"/>
    <meta property="og:title" content="വിചാരണക്കായി തടവുകാരെ ഇനി കോടതികളിലേക്ക് കൊണ്ടുപോകില്ല; വീഡിയോ കോണ്‍ഫറന്‍സിങ് പദ്ധതി അന്തിമഘട്ടത്തില്‍"/>
    <meta property="og:description" content="Jail KERALA NEWS India തിരുവനന്തപുരം: വിചാരണക്കായി തടവുകാരെ ഇനി കോടതിയിലേക്ക് കൊണ്ടുപോകേണ്ടതില്ല. വീഡിയോ കോണ്‍ഫറന്‍സ് വഴിയുള്ള വിചാരണക്കുള്ള ഒരുക്കങ്ങള്‍ അന്തിമഘട്ടത്തിലാ"/>
  </head>
  <body>
    <article>
      <h1>വിചാരണക്കായി തടവുകാരെ ഇനി കോടതികളിലേക്ക് കൊണ്ടുപോകില്ല; വീഡിയോ കോണ്‍ഫറന്‍സിങ് പദ്ധതി അന്തിമഘട്ടത്തില്‍</h1>
      <address><time datetime="2019-11-14T23:09:00+00:00">14 Nov 2019, 23:09</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: വിചാരണക്കായി തടവുകാരെ ഇനി കോടതിയിലേക്ക് കൊണ്ടുപോകേണ്ടതില്ല. വീഡിയോ കോണ്‍ഫറന്‍സ് വഴിയുള്ള വിചാരണക്കുള്ള ഒരുക്കങ്ങള്‍ അന്തിമഘട്ടത്തിലാണ്. അടുത്ത മാസം പദ്ധതി ഉദ്ഘാടനം ചെയ്യും. ആഭ്യന്തര വകുപ്പിന്റെ നേതൃത്വത്തില്‍ 24 കോടി രൂപ മുടക്കിയാണ് ജയിലുകളേയും കോടതികളേയും ബന്ധിപ്പിച്ച് വീഡിയോ കോണ്‍ഫറന്‍സിങ് സൗകര്യം ഒരുക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കണ്ണൂര്‍, വിയ്യൂര്‍, പൂജപ്പുര സെന്‍ട്രല്‍ ജയിലുകളില്‍ ഉള്‍പ്പെടെ വിവിധ ജയിലുകളിലായി 87 സ്റ്റുഡിയോകളാണ് ഒരുങ്ങുന്നത്. ഇവ 383 കോടതികളുമായി ബന്ധിപ്പിക്കും.</p>
      <p>തിരുവനന്തപുരം, കൊല്ലം, പത്തനംതിട്ട, ആലപ്പുഴ, ഇടുക്കി, കോട്ടയം, എറണാകുളം ജില്ലകളിലെ 23 ജയിലുകളിലായി 37 സ്റ്റുഡിയോകളുടെ നിര്‍മ്മാണം പൂര്‍ത്തിയായിട്ടുണ്ട്.</p>
      <related>
        <a href="https://www.doolnews.com/mm-mani-about-jawahar-lal-nehru.html?utm_source=doolnews&amp;utm_medium=related"/>
      </related>
      <p>രണ്ടാം ഘട്ടത്തില്‍ തൃശൂര്‍, പാലക്കാട്, മലപ്പുറം, കോഴിക്കോട്, വയനാട്, കണ്ണൂര്‍, കാസര്‍ഗോഡ് ജില്ലകളിലെ 28 ജയിലുകളിലുമായി 50 സ്റ്റുഡിയോകള്‍ ഉടന്‍ സ്ഥാപിക്കും.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>