<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/spravi-proti-poroshenka-ryaboshapka-novini-ukrajini-50053643.html"/>
    <meta property="og:site_name" content="НВ"/>
    <meta property="article:published_time" content="2019-11-14T23:55:00+00:00"/>
    <meta property="og:title" content="Рябошапка розповів про кримінальні справи, де фігурує Порошенко"/>
    <meta property="og:description" content="Генеральний прокурор Руслан Рябошапка заявив, що в ГПУ є справи про зловживання владою п’ятим президентом України Петром Порошенком."/>
  </head>
  <body>
    <article>
      <h1>Рябошапка розповів про кримінальні справи, де фігурує Порошенко</h1>
      <h2>Генеральний прокурор Руслан Рябошапка заявив, що в ГПУ є справи про зловживання владою п’ятим президентом України Петром Порошенком.</h2>
      <address>
        <time datetime="2019-11-14T23:55:00+00:00">14 Nov 2019, 23:55</time>
      </address>
      <p>Про це він розповів в інтерв'ю <a href="https://www.currenttime.tv/a/ryaboshapka/30272093.html">Настоящему времени</a>.</p>
      <p>Рябошапка наголосив, що справи проти Порошенка були відкриті за власними матеріалами прокуратури.</p>
      <p>«Вони пов’язані зі зловживанням владою і службовим становищем колишнім президентом», — уточнив він.</p>
      <p>Рябошапка уточнив, що завтра експрезидента чекають на допит як свідка у справі про Іловайську трагедію.</p>
      <p>«А є інші провадження, в яких може бути інший процесуальний статус, не свідка», — зазначив генпрокурор.</p>
      <p>Рябошапка додав, що деякі розслідування Держбюро державних розслідувань завершені, готові проєкти підозр і на цій стадії вони зупинені. Інші розслідування, зазначив він, тривають.</p>
      <p>Раніше адвокат ексглави держави Ілля Новиков ведучому <a href="https://radio.nv.ua/">Радіо НВ</a> Євгену Кисельову заявив, що <a href="https://nv.ua/ukraine/politics/poroshenko-ne-yavlyaetsya-figurantom-ugolovnyh-del-advokat-novosti-ukrainy-50049865.htmlhttps:/nv.ua/tags/petr-poroshenko.html">Петро Порошенка не є підозрюваним або обвинуваченим у будь-якій кримінальній справі.</a> Водночас, на думку юриста, Державне бюро розслідувань може найближчим часом пред’явити підозру експрезиденту.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/302/original/d093dc449527a7fc763cbde300ca301d.png?stamp=1&amp;q=85&amp;w=115"/>
      </figure>
      <p>Павло Казарін<br/>Як Зеленський пише біографію Порошенка</p>
      <p>Раніше <a href="https://nv.ua/ukr/ukraine/politics/u-panami-zakrili-spravu-proti-poroshenka-rozpochatu-portnovim-50048075.html">прокуратура Панами закрила кримінальну справу за заявою ексзаступника голови адміністрації президента Віктора Януковича Андрія Портнова проти п’ятого президента Петра Порошенка</a>.</p>
      <p>За словами адвоката Новікова, в заяві Портнова стверджувалося, що компанії, нібито пов’язані з Порошенком, здійснювали легалізацію доходів, отриманих злочинним шляхом.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/finance/riziki-privatbanku-trast-poroshenko-kriza-interv-yu-glava-rothschild-co-snd-50053376.html">Про різницю між Порошенком і Берлусконі, бомбу ПриватБанку і умови для інвестицій — інтерв'ю з головою Rothschild &amp; Co в Україні та СНД</a>
        </li>
        <li>
          <a href="https://nv.ua/ukr/world/geopolitics/u-polshchi-zayavili-shcho-poroshenko-ne-hotiv-istorichnogo-dialogu-a-zelenskiy-hoche-50053388.html">Зеленський, на відміну від Порошенка, налаштований на історичний діалог — польський дипломат</a>
        </li>
      </ul>
    </article>
  </body>
</html>