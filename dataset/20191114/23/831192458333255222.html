<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/vomva-apo-ton-moyzoyraki-feygei-kai-aytos-apo-to-voice-oli-i-alitheia/"/>
    <meta property="og:site_name" content="europost.gr"/>
    <meta property="article:published_time" content="2019-11-14T23:00:39+00:00"/>
    <meta property="og:title" content="Βόμβα από τον Μουζουράκη: Φεύγει και αυτός από το «Voice»?… Όλη η αλήθεια!…"/>
    <meta property="og:description" content="Το «Voice of Greece» έχει καθηλώσει φέτος τους τηλεθεατές στις τηλεοπτικές τους οθόνες με το υλικό που προσφέρει σε κάθε επεισόδιο. Οι διαγωνιζόμενοι και το ταλέντο τους, αλλά και τα σχόλια των κριτών είναι αυτά"/>
  </head>
  <body>
    <article>
      <h1>Βόμβα από τον Μουζουράκη: Φεύγει και αυτός από το «Voice»?… Όλη η αλήθεια!…</h1>
      <address>
        <time datetime="2019-11-14T23:00:39+00:00">14 Nov 2019, 23:00</time>
      </address>
      <p>Το «Voice of Greece» έχει καθηλώσει φέτος τους τηλεθεατές στις τηλεοπτικές τους οθόνες με το υλικό που προσφέρει σε κάθε επεισόδιο.</p>
      <p>Οι διαγωνιζόμενοι και το ταλέντο τους, αλλά και τα σχόλια των κριτών είναι αυτά που έχουν κάνει το σόου να λάβει ξεχωριστή θέση στην καρδιά του κοινού.</p>
      <p>Από την κριτική επιτροπή, βέβαια, ένα μέλος που ξεχωρίζει ιδιαίτερα για τον εναλλακτικό του χαρακτήρα και το χιούμορ του είναι ο Πάνος Μουζουράκης.</p>
      <p>Ο τραγουδιστής έχει δώσει μερικές από τις πιο αστείες ατάκες και σκηνικά, που έχουν κάνει το Twitter να πάρει «φωτιά».</p>
      <p>Ο Μουζουράκης, κατά τη διάρκεια παρουσίασης του νέου του βιντεοκλίπ για το τραγούδι «Ζήτημα Χρόνου», στο «Σταυρό του Νότου» έκανε μία δήλωση που σε καμία περίπτωση το κοινό δεν περίμενε να ακούσει.</p>
      <p>Ο τραγουδιστής, όταν ερωτήθηκε από δημοσιογράφο αν έχει σκεφτεί να σταματήσει από το «Voice», απάντησε:</p>
      <p>«Κάθε χρόνο το συζητάμε με τον Κωστή. Φέτος, ο Κωστής το έκανε πραγματικότητα», ανέφερε.</p>
      <p>Και πρόσθεσε: «Δεν είναι τόσο κουραστικό. Είναι ότι σου παίρνει πάρα πολύ χρόνο. Δε σε κουράζει, αλλά δε σε αφήνει να κάνεις άλλα πράγματα».</p>
      <p>Φυσικά οι φήμες διαδόθηκαν γρήγορα κάνοντας λόγο για ειλημμένη απόφαση από την πλευρά του τραγουδιστή. Ωστόσο, σύμφωνα με πληροφορίες, κάτι τέτοιο δεν έχει καμία απολύτως βάση και έτσι ο Πάνος Μουζουράκης θα βρίσκεται σίγουρα και του χρόνου στη θέση του.</p>
      <p>Πηγή: newsbomb.gr</p>
    </article>
  </body>
</html>