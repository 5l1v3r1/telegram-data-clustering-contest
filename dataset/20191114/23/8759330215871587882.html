<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903796/-alderweireld-gaf-aan-dat-hij-terug-wilde-keren-naar-ajax-dus-die-keert-terug-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T23:40:00+00:00"/>
    <meta property="og:title" content="'Alderweireld gaf aan dat hij terug wilde keren naar Ajax, dus die keert terug'"/>
    <meta property="og:description" content="Valentijn Driessen en Mike Verweij bespreken in de"/>
  </head>
  <body>
    <article>
      <h1>'Alderweireld gaf aan dat hij terug wilde keren naar Ajax, dus die keert terug'</h1>
      <address>
        <time datetime="2019-11-14T23:40:00+00:00">14 Nov 2019, 23:40</time>
      </address>
      <p>
        <b>Valentijn Driessen en Mike Verweij bespreken in de <a href="https://www.telegraaf.nl/sport/1848278687/boadu-moet-meteen-in-basis-oranje?utm_source=twitter&amp;utm_medium=social&amp;utm_campaign=seeding-televoetbal">podcast van De Telegraaf</a> de eventuele terugkeer van een aantal oud-spelers naar Ajax. Zlatan Ibrahimovic, Luís Suarez, Toby Alderweireld en Jan Vertonghen worden genoemd.</b>
      </p>
      <p>Zlatan nam woensdag in stijl afscheid van LA Galaxy. De 38-jarige Zweed wil nog ergens aan de slag in Europa, maar een terugkeer naar Ajax lijkt niet in het vat te zitten, zegt Driessen. Verweij weet wel dat Zlatan van Amsterdam houdt. "Dat zeker. Je leest in interviews wel terug dat hij goede gevoelens bij Ajax heeft. Heb je gezien hoe hij afscheid nam van LA Galaxy? Geniaal! Als je tegen de fans zegt dat ze nu maar weer honkbal moeten kijken..Hij is gek, maar wel een geniale gek."</p>
      <p>Driessen vraagt zich af of er daadwerkelijk spelers zijn die terug willen keren bij Ajax. "In ieder interview zeggen oud-spelers dat Ajax geweldig is en terug willen komen. Er zijn bijna geen spelers die terugkomen. Suarez hoor je ook steeds", zegt Driessen.</p>
      <p>Verweij ziet één speler wel terugkeren. "Alderweireld heeft zo'n band met Ajax en gaf altijd aan dat hij echt terug wilde komen, dus die komt een keer terug. Vertonghen heeft een Amsterdamse vriendin, dus daar kun je het ook van denken. Maar Suarez? Daar kan ik het me nog niet van voorstellen, maar wie weet."</p>
      <p>"Misschien Alderweireld, maar dan zullen de contracten moeten aflopen", zegt Driessen. "Als je ziet hoeveel moeite het voor hem koste om naar Bayern München of Manchester United te gaan, dan vraag ik me af of Ajax een serieuze kandidaat voor hem is. Zijn contract moet aflopen, hij moet gratis naar Amsterdam kunnen en genoegen nemen met minder geld dan hij bij Man United of Bayern München kon verdienen."</p>
    </article>
  </body>
</html>