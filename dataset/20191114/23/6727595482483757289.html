<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mm-mani-about-jawahar-lal-nehru.html"/>
    <meta property="og:site_name" content="DoolNews"/>
    <meta property="article:published_time" content="2019-11-14T23:00:00+00:00"/>
    <meta property="og:title" content="എം.എം മണിക്ക് ഇന്ന് നെഹ്‌റു അന്തരിച്ച ദിനം; ആദരാഞ്ജലികളര്‍പ്പിച്ച് തുടങ്ങാമെന്നും മന്ത്രി"/>
    <meta property="og:description" content="Jawaharlal Nehru KERALA NEWS MM Mani Kerala ജവഹര്‍ലാല്‍ നെഹ്‌റു ജന്മദിനമായ ഇന്ന് മന്ത്രി എം.എം മണിക്ക് അന്തരിച്ച ദിനമാണ്. ഞെട്ടേണ്ട, ഇന്ന് കട്ടപ്പനയില്‍ അഖിലേന്ത്യാ സഹകരണ"/>
  </head>
  <body>
    <article>
      <h1>എം.എം മണിക്ക് ഇന്ന് നെഹ്‌റു അന്തരിച്ച ദിനം; ആദരാഞ്ജലികളര്‍പ്പിച്ച് തുടങ്ങാമെന്നും മന്ത്രി</h1>
      <address><time datetime="2019-11-14T23:00:00+00:00">14 Nov 2019, 23:00</time> by <a rel="author">ന്യൂസ് ഡെസ്‌ക്</a></address>
      <p>ജവഹര്‍ലാല്‍ നെഹ്‌റു ജന്മദിനമായ ഇന്ന് മന്ത്രി എം.എം മണിക്ക് അന്തരിച്ച ദിനമാണ്. ഞെട്ടേണ്ട, ഇന്ന് കട്ടപ്പനയില്‍ അഖിലേന്ത്യാ സഹകരണ വാരാഘോഷത്തിന്റെ സംസഥാന ഉദ്ഘാടന ചടങ്ങിലാണ് മന്ത്രിക്ക് നാക്കുപിഴച്ചത്. നെഹ്‌റു അന്തരിച്ച ഇന്ന് അതൊരു സുദിനമാണെന്നും മന്ത്രി പ്രസംഗത്തില്‍ പറഞ്ഞു.</p>
      <p>നമുക്കറിയാം ഇന്നൊരു മഹത്തായ സുദിനമാണ്. പണ്ഡിറ്റ് ജവഹര്‍ലാല്‍ നെഹ്‌റു അന്തരിച്ച ഒരു സുദിനമാണിന്ന്. ഇന്ത്യയിലെ സഹകരണ പ്രസ്ഥാനത്തിന് രൂപം കൊടുക്കുന്നതില്‍, അതിനെ മുന്നോട്ട് നയിക്കുന്നതില്‍ നല്ല പങ്കുവഹിച്ച ആദരണീയനായ മുന്‍ പ്രധാനമന്ത്രി. ദീര്‍ഘനാള്‍<br/>ബ്രിട്ടീഷ് സാമ്രാജ്യകാരികള്‍ക്കെതിരെ പോരാടി, ദീര്‍ഘനാള്‍ ഇന്ത്യയുടെ പ്രധാനമന്ത്രി എന്ന നിലയില്‍<br/>നമ്മെ നയിച്ച പണ്ഡിറ്റ് ജവഹര്‍ലാല്‍ നെഹ്‌റുവിന്റെ സ്മരണയ്ക്ക് മുമ്പില്‍ ആദരാഞ്ജലികള്‍ അര്‍പ്പിച്ചുകൊണ്ട് ഈ മഹാ സമ്മേളനം തുടങ്ങാം എന്നാണ് ഈ അവസരത്തില്‍ ഞാന്‍ നിങ്ങളെ ഓര്‍മ്മപ്പെടുത്തുന്നത് എന്നായിരുന്നു മന്ത്രിയുടെ വാക്കുകള്‍.</p>
      <related>
        <a href="https://www.doolnews.com/gandhi-died-due-to-accidental-sequence-of-events-says-odisha-government-booklet567.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/ar-murugados-praises-pinarayi-vijayan.html?utm_source=doolnews&amp;utm_medium=related"/>
      </related>
      <p>പ്രസംഗങ്ങളുടെ പേരില് നിരവധി തവണ വിവാദങ്ങളില്‍പെട്ടിട്ടുള്ള നേതാവാണ് എം.എം മണി.</p>
    </article>
  </body>
</html>