<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/z-ssha-do-polschi-pryamuye-gazovoz-dlya-podalshogo-transportuvannya-v-ukrayinu-329706_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T23:13:00+00:00"/>
    <meta property="og:title" content="З США до Польщі прямує газовоз для подальшого транспортування в Україну"/>
    <meta property="og:description" content="Газ буде поставлятися в Україну для партнера PGNiG – компанії ERU Trading"/>
  </head>
  <body>
    <article>
      <h1>З США до Польщі прямує газовоз для подальшого транспортування в Україну</h1>
      <h2>Газ буде поставлятися в Україну для партнера PGNiG – компанії ERU Trading</h2>
      <address>
        <time datetime="2019-11-14T23:13:00+00:00">14 Nov 2019, 23:13</time>
      </address>
      <p>19 листопада у Польщі очікують прибуття газовоза з США - туди направляється<b><a href="https://dt.ua/ECONOMICS/bundestag-viviv-chastinu-pivnichnogo-potoku-2-z-pid-diyi-gazovoyi-direktivi-yes-329571_.html"> газ для України</a>.</b></p>
      <p>Скраплений газ LNG із США, який призначений для подальшого транспортування в Україну, через кілька днів прибуде в польський термінал у місті Свіноуйсьце.</p>
      <p>Про це повідомив у Варшаві віце-президент польської нафтогазової компанії PGNiG Мацей Возняк, інформує <a href="https://biznesalert.pl/lng-dla-pgnig-z-usa-dla-ukrainy-gaz-energetyka/">Biznesalert.pl</a>, передає Укрінформ.</p>
      <p>"Газ зараз в дорозі, прибуде в порт, приблизно, 19 листопада",- повідомив Возняк.</p>
      <p>За його словами, газ буде поставлятися в Україну для партнера PGNiG – компанії ERU Trading.</p>
      <p>ERU Trading є однією з найбільших приватних газових компаній в Україні, яка діє на українському газовому ринку з 2015 року. З 2016 року вона почала співпрацювати з PGNiG з імпорту природного газу з Польщі.</p>
      <p>Американські бізнесмени, близькі до вже <b><a href="https://zn.ua/WORLD/ministr-energetiki-ssha-obsuzhdal-s-dzhuliani-vmeshatelstvo-ukrainy-v-vybory-ssha-332936_.html">колишнього міністра енергетики США Ріка Перрі</a></b>, отримали вигідний контракт на розвідку покладів нафти і газу в Україні після того, як він запропонував одного з них в якості радника Володимиру Зеленському, повідомляє <a href="https://apnews.com/6d8ae551fb884371a2a592ed85a74426">Associated Press</a>.</p>
      <p>За даними видання, Україна уклала 50-річний контракт з людьми Перрі трохи пізніше ніж через місяць після того, як той побував на травневій інавгурації Зеленського. Тоді Перрі вручив новому українському президенту список людей, яких він рекомендував в якості консультантів з питань енергетики. Одним з чотирьох імен був його давній політичний покровитель Майкл Блейзер.</p>
      <p>Як стверджує автор статті, через тиждень Блейзер і його діловий партнер Алекс Крэнберг подали заявку на розвідку нафти і газу на контрольованому українським урядом Варвинському родовищі.</p>
      <p>За даними видання, отриманими з внутрішньої документації українського уряду, за права на буріння бізнесмени запропонували Україні на мільйони доларів менше, ніж їх єдиний конкурент. Однак урядова комісія вибрала друзів Перрі і пояснила свій вибір тим, що у компанії Блейзера і Крэнберга кращі технічні і фінансові можливості.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>