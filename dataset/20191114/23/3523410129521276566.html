<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640055/%D8%AF%D8%A7%D8%B9%D8%B4-%D8%AF%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B9%D9%85%D9%84%DB%8C%D8%A7%D8%AA%E2%80%8C%D9%87%D8%A7%DB%8C%DB%8C-%D8%B1%D8%A7-%D8%AF%D8%B1-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%D8%A7%D8%AC%D8%B1%D8%A7-%DA%A9%D8%B1%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T23:08:00+00:00"/>
    <meta property="og:title" content="داعش در افغانستان عملیات‌هایی را در تاجیکستان اجرا کرده‌اند"/>
    <meta property="og:description" content="وزیر امور خارجه کشورمان در گفت‌وگویی اختصاصی با ایندیا تودی اظهار کرد که داعش تهدیدی علیه یک کشور نیست بلکه کل منطقه را در خطر قرار می‌دهد."/>
  </head>
  <body>
    <article>
      <h1>
        <a href="https://www.bultannews.com/fa/news/640055/%D8%AF%D8%A7%D8%B9%D8%B4-%D8%AF%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B9%D9%85%D9%84%DB%8C%D8%A7%D8%AA%E2%80%8C%D9%87%D8%A7%DB%8C%DB%8C-%D8%B1%D8%A7-%D8%AF%D8%B1-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%D8%A7%D8%AC%D8%B1%D8%A7-%DA%A9%D8%B1%D8%AF%D9%87%E2%80%8C%D8%A7%D9%86%D8%AF">داعش در افغانستان عملیات‌هایی را در تاجیکستان اجرا کرده‌اند</a>
      </h1>
      <h2>وزیر امور خارجه کشورمان در گفت‌وگویی اختصاصی با ایندیا تودی اظهار کرد که داعش تهدیدی علیه یک کشور نیست بلکه کل منطقه را در خطر قرار می‌دهد.</h2>
      <address><time datetime="2019-11-14T23:08:00+00:00">14 Nov 2019, 23:08</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمدجواد <b>ظریف</b>، وزیر امور خارجه<b> کشور</b>مان در گفت‌وگویی اختصاصی با ایندیا تودی اعلام کرد که داعش تهدیدی علیه هند، پاکستان، روسیه و چین بوده و این کشورها باید در مبارزه با این گروهک تروریستی متحد شوند.</p>
      <p>ظریف در این زمینه گفت: بازگشت داعش تهدیدی علیه ایران، هند و پاکستان است. این گروهک دارد پایگاه‌های خود از عراق و سوریه را به افغانستان منتقل می‌کند. مناطقی در افغانستان وجود دارد که مایه نگرانی همگی است. داعش تهدیدی علیه یک کشور نیست بلکه تهدیدی علیه کل منطقه است.</p>
      <p>ظریف با اشاره به این‌که «گزارش‌هایی حاکی از آن است که عوامل داعش در افغانستان عملیات‌هایی را در تاجیکستان و ارمنستان اجرا کرده‌اند»، گفت: این‌ها تحولاتی جدی هستند. ما در خصوص تغییر مکان داعش و تهدیدات حاصل از این اقدامشان با دوستان هندی‌مان در ارتباط هستیم. ما همچنین با چین، پاکستان و روسیه نیز در ارتباطیم. این مسئله همه ما را با یکدیگر متحد می‌کند.</p>
      <p>وی در خصوص نقش آمریکا در مقابله با داعش گفت: آمریکا به کمک‌مان نمی‌آید. ما خود باید به خودمان یاری برسانیم.</p>
    </article>
  </body>
</html>