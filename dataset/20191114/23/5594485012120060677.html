<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/ukrayna-rusiya-trenira-raketen-udar-po-odesa_news709369.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T23:25:00+00:00"/>
    <meta property="og:title" content="Украйна: Русия тренира ракетен удар по Одеса"/>
    <meta property="og:description" content="Москва увеличава военното си присъствие в Черно море"/>
  </head>
  <body>
    <article>
      <h1>Украйна: Русия тренира ракетен удар по Одеса</h1>
      <h2>Москва увеличава военното си присъствие в Черно море</h2>
      <address>
        <time datetime="2019-11-14T23:25:00+00:00">14 Nov 2019, 23:25</time>
      </address>
      <p>https://blitz.bg/svyat/ukrayna-rusiya-trenira-raketen-udar-po-odesa_news709369.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573766668-33.jpg"/>
      </figure>
      <p>
        <b>Руските стратегически бомбардировачи Ту-22М3 това лято са тренирали ракетни удари по Одеса. Това каза командирът на Военноморските сили на Украйна адмирал Игор Воронченко на третата международна конференция за морската сигурност на страните от Черноморския регион, съобщава вестник "Дума".</b>
      </p>
      <p>Според Воронченко, самолетът е извършил условно изстрелване на 60 км от Одеса и след това е обърнал към пролива Босфор. Ученията, които военачалникът нарече провокативни, се проведоха на 10 юли, твърди той.</p>
      <p>В своя доклад Воронченко също каза, че Русия увеличава военното си присъствие в Черно море. Според изчисленията му от 2014 г. броят на корабите на руския Черноморски флот е нараснал от 34 на 49, включително подводници - от една на седем.</p>
      <p>Освен това, както следва от речта на командира на украинския флот, Русия непрекъснато променя състава на населението на Крим, като през последната година е преместила до 100 хиляди души. До 30 батальонни тактически групи са в "постоянна готовност за нахлуването в Украйна", твърди Воронченко.</p>
      <p>Военната конференция и дипломати от страните от Черноморския регион, както и САЩ, Великобритания, Норвегия, Швеция участват в международната конференция за морската сигурност на страните от Черноморския регион. В него се обсъждат въпроси, свързани с руската политика, пояснява изданието.</p>
    </article>
  </body>
</html>