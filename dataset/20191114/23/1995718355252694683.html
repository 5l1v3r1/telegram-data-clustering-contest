<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152271-bilorus-zminyt-dogovir-pro-kordon-z-rosiieyu"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T23:17:00+00:00"/>
    <meta property="og:title" content="Білорусь змінить договір про кордон з Росією"/>
    <meta property="og:description" content="Білорусь планує ініціювати зміну договору 1995 року з Російською Федерацією про взаємні зусилля в охороні кордону."/>
  </head>
  <body>
    <article>
      <h1>Білорусь змінить договір про кордон з Росією</h1>
      <address>
        <time datetime="2019-11-14T23:17:00+00:00">14 Nov 2019, 23:17</time>
      </address>
      <p>Білорусь планує ініціювати зміну договору 1995 року з Російською Федерацією про взаємні зусилля в охороні кордону. <br/><br/>Про це повідомляє РБК-Україна з посиланням на БелТА.<br/><br/>Зазначається, що у Мінську незадоволені додатковими пунктами контролю на російському кордоні, на яких товари, що проходять через Білорусь транзитом, затримуються.<br/><br/>"Ми як транзитна країна втрачаємо свою привабливість, тому що виставляються додаткові пункти контролю і там повертають назад громадян і вантажі, вони проходять через інші країни", - сказав держсекретар Ради безпеки республіки Станіслав Зась.<br/><br/>За його словами, раніше перевірку документів вели тільки білоруські прикордонники на зовнішньому кордоні Білорусі і РФ, використовуючи єдиний з росіянами список нев'їзних осіб.<br/><br/>Однак потім Росія в односторонньому порядку ввела контроль на кордоні з Білоруссю.<br/><br/>Президент Білорусі Олександр Лукашенко також розкритикував російську сторону за черги фур на кордоні, які іноді досягають десятикілометрової довжини. За його словами, до цього призводять дії Росії щодо додаткового огляду вантажів, в тому числі митного та фітосанітарного контролю.<br/><br/>Як відомо, що російсько-білоруська угода про кордон раніше автоматично продовжувалася раз на п'ять років. Черговий термін її дії закінчується в листопаді 2019 року.</p>
    </article>
  </body>
</html>