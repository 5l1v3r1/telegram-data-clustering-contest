<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/arzilla-90enne-sbatte-la-porta-in-faccia-ad-un-truffatore-e-lo-mette-in-fuga"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-14T10:12:10+00:00"/>
    <meta property="og:title" content="Arzilla 90enne sbatte la porta in faccia ad un truffatore e lo mette in fuga"/>
    <meta property="og:description" content="E' successo ieri tra Cavaglià e Viverone"/>
  </head>
  <body>
    <article>
      <h1>Arzilla 90enne sbatte la porta in faccia ad un truffatore e lo mette in fuga</h1>
      <h2>E' successo ieri tra Cavaglià e Viverone</h2>
      <address>
        <time datetime="2019-11-14T10:12:10+00:00">14 Nov 2019, 10:12</time>
      </address>
      <p>Probabilmente il trucco di spacciarsi per un falso tecnico per introdursi in casa e rubare ormai è conosciuto visto che, per fortuna, quella che poteva essere l’ennesima vittima non si è lasciata abbindolare da un suadente truffatore.</p>
      <p>Ieri, mercoledì 13 novembre, un uomo di mezza età ha bussato alla porta di un’anziana di 90 anni, che vive in una casa tra Cavaglià e Viverone, dicendo di essere un dipendente della società che gestisce l’acquedotto e che c’erano problemi con le tubature.</p>
      <p>Il truffatore ha suggerito alla 90enne, quindi, di spostare l’oro che la perdita d’acqua avrebbe potuto danneggiare.</p>
      <p>L’anziana non si è lasciata convincere e, dopo aver sbattuto la porta in faccia all’uomo, ha immediatamente lanciato l’allarme.</p>
      <p>Sull’episodio stanno indagando i Carabinieri.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/sposa-litiga-con-uninvitata-al-matrimonio-il-padre-interviene-con-lo-spray-al-peperoncino"/>
        <a href="https://laprovinciadibiella.it/cronaca/messo-a-segno-nella-notte-un-colpo-da-10-mila-euro-al-lanificio-piacenza"/>
        <a href="https://laprovinciadibiella.it/cronaca/arrestato-26enne-trovata-in-casa-della-droga-e-un-bilancino-di-precisione"/>
      </related>
    </article>
  </body>
</html>