<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/culture/gobleni-i-hudozhnya-keramika-znovu-syagnemo-vid-zemli-do-soncya-u-chernivcyah-380282"/>
    <meta property="og:site_name" content="Погляд"/>
    <meta property="article:published_time" content="2019-11-14T10:46:00+00:00"/>
    <meta property="og:title" content="Гоблени і художня кераміка: знову сягнемо від Землі до Сонця у Чернівцях"/>
    <meta property="og:description" content="Уже IV Всеукраїнська виставка сучасного декоративно-прикладного мистецтва «Від Землі до Сонця» відбудеться у Чернівцях цієї п’ятниці."/>
  </head>
  <body>
    <article>
      <h1>Гоблени і художня кераміка: знову сягнемо від Землі до Сонця у Чернівцях</h1>
      <h2>Зустріч усіх охочих 15 листопада о 16:00 у Культурному центрі «Вернісаж», що на І. Франка. Вхід вільний</h2>
      <address>
        <time datetime="2019-11-14T10:46:00+00:00">14 Nov 2019, 10:46</time>
      </address>
      <p>Уже IV Всеукраїнська виставка сучасного декоративно-прикладного мистецтва «Від Землі до Сонця» відбудеться у Чернівцях цієї п’ятниці.</p>
      <p>– Цьогоріч виставка особлива тим, що показуємо два види декоративно-ужиткового мистецтва – художню кераміку і класичний гобелен. Хотілося представити їх в більшому обсязі, щоб було видно, наскільки сучасні майстри займаються створенням таких прадавніх мистецьких творів. Адже маємо берегти наші традиції і водночас враховувати, що час не стоїть на місці і вимагає створювати щось сучасне із новими матеріалами, – розповідає «Погляду» <b>член Спілки художників України, автор ідеї створення експозиції «Від Землі до Сонця» Ганна Кривобок</b>.</p>
      <blockquote>«Хотілося, щоби на виставці «Від Землі до Сонця» пересічні люди побачили ці види мистецтва і також захоплювалися ними, і використовували у своєму побуті»<br/>Г. Кривобок</blockquote>
      <p>За її словами, на виставці представлять роботи митців із 15 областей України. Це буде близько 100 робіт різного характеру, виконані різними техніками.</p>
      <p>– Буковинських майстрів представлятимуть Оксана Петращук-Гінга, Галина Запорожець, Леся Теуту, – додає пані Ганна. – Також бере участь Вікторія Китайгородська – одна із найактивніших майстринь гобеленового ткання, яка створює буковинські гобелени-килими. Щодо суто керамістів, то з області буде єдиний представник – відомий чернівецький гончар Сергій Богопольський.</p>
      <p>Г. Кривобок каже, що серед гостей-учасників її найбільше зачепила Есфір Серпіонова з Одеси.</p>
      <p>– Їй уже за 70 років і вона так сучасно працює у цьому виді мистецтва, що в її роботах проглядаються філософські думки. У її гобеленах втілено і традиції, і сучасність, і власні образи... Дуже цікава людина. Я, звісно, не можу когось виокремити, але її роботи справді вражають, – розповідає пані Ганна.</p>
      <p>Ольга ШУПЕНЯ</p>
      <related>
        <h4>Схожі записи</h4>
        <a href="https://pogliad.ua/news/culture/u-hudozhnomu-muzeyiv-chernivcyah-prezentuvali-dvi-novi-ekspoziciyi-376320"/>
        <a href="https://pogliad.ua/news/culture/u-chernivcyah-vidkrili-vistavku-robit-vikladachiv-hudozhnih-shkil-379875"/>
        <a href="https://pogliad.ua/news/culture/u-chernivcyah-vidkriyut-vistavku-do-70-richchya-vid-dnya-narodzhennya-volodimira-ivasyuka-379868"/>
        <a href="https://pogliad.ua/news/culture/u-chernivcyah-vidkrili-vistavku-prisvyachenu-yuriyu-fedkovichu-379279"/>
      </related>
    </article>
  </body>
</html>