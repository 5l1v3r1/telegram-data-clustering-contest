<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/feng-suj-opozarja-tega-nikoli-ne-shranjujte-pod-posteljo-248625"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T10:25:00+00:00"/>
    <meta property="og:title" content="Feng šuj opozarja: Tega nikoli ne shranjujte pod posteljo"/>
    <meta property="og:description" content="Po filozofiji urejanja prostora feng šuj nekateri predmeti prinašajo slabo energijo in nesrečo. Zlasti tedaj, če prostor zanje najdete v neprimernem kotičku doma, denimo pod posteljo. Katerih za ..."/>
  </head>
  <body>
    <article>
      <h1>Feng šuj opozarja: Tega nikoli ne shranjujte pod posteljo</h1>
      <h2>Nekateri predmeti, shranjeni pod posteljo, prinašajo le nesrečo.</h2>
      <address><time datetime="2019-11-14T10:25:00+00:00">14 Nov 2019, 10:25</time> by <a rel="author">M. F.</a></address>
      <p>Po filozofiji urejanja prostora feng šuj nekateri predmeti prinašajo slabo energijo in nesrečo. Zlasti tedaj, če prostor zanje najdete v neprimernem kotičku doma, denimo pod posteljo. Katerih za prijetno bivanje in uspeh tam nikoli ne bi smeli shranjevati?</p>
      <h3>Predmetov, ob katerih se spomnite na nekaj slabega</h3>
      <p>Pa naj bo na propadlo zvezo, na smrt nekoga bližnjega ali na drug nesrečen dogodek. Takih predmetov, fotografij in spominkov ne smete hraniti pod svojim ležiščem, saj v dom, zlasti pa v spalnico, vnašajo negativno energijo ter slabo vplivajo na spanec ter medosebne odnose.</p>
      <h3>Daril in fotografij bivših partnerjev ter prijateljev, ki to več niso</h3>
      <p>Ti vas vedno znova vračajo v preteklost in budijo neprijetne spomine, zato jih raje pospravite v škatlo, to pa v klet ali na podstrešje.</p>
      <h3>Odslužene obutve in oblačil</h3>
      <p>Zakaj bi jih sploh shranjevali? Če jih ne nosite več, jih nekomu podarite, kar ni več uporabno, pa zavrzite. Pod posteljo shranjena stara oblačila namreč v življenje prikličejo revščino.</p>
      <h3>Suhega cvetja</h3>
      <p>Četudi se vam ga zdi škoda zavreči. To v spalnici ali domu na sploh nima česa iskati. Gre za mrtve predmete, ki po feng šuju prikličejo negativno energijo, slabo počutje ter negativno vplivajo na zdravje.</p>
    </article>
  </body>
</html>