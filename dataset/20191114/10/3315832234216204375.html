<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/7098b88cbaf12815/un-moldovean-in-stare-grava-la-o-clinica-din-londra-dupa-ce-un-hot-a-incercat-sa-i-fure-masina-de-serviciu.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T10:17:27+00:00"/>
    <meta property="og:title" content="Un moldovean, în stare gravă la o clinică din Londra după ce un hoț a încercat să-i fure mașina de serviciu"/>
    <meta property="og:description" content="Vadim Cangea, un moldovean stabilit de mai mult timp la Londra și care activa în calitate de curier, a ajuns în stare extrem de gravă la spital după ce un hoț a încercat să-i fure furgoneta cu care transporat marfa, însă a fost târât timp de câteva minute pe asfalt."/>
  </head>
  <body>
    <article>
      <h1>Un moldovean, în stare gravă la o clinică din Londra după ce un hoț a încercat să-i fure mașina de serviciu</h1>
      <address><time datetime="2019-11-14T10:17:27+00:00">14 Nov 2019, 10:17</time> by <a rel="author">Jurnal.md</a></address>
      <p>
        <b>Vadim Cangea, un moldovean stabilit de mai mult timp la Londra și care activa în calitate de curier, a ajuns în stare extrem de gravă la spital după ce un hoț a încercat să-i fure furgoneta cu care transporat marfa, însă a fost târât timp de câteva minute pe asfalt.</b>
      </p>
      <p>Tragedia a avut loc la data de 9 noiembrie în timp ce bărbatul făcea livrările.</p>
      <p>Un hoț a încercat să-i fure furgoneta aruncându-l în stradă, iar pentru a se îndepărta a mers peste corpul acestuia.</p>
      <p>Moldoveanul a rămas blocat de mijlocul de transport și a fost târât mai mult timp prin curți.</p>
      <p>Bărbatul s-a ales cu leziuni grave pe toată suprafața corpului și a fost transportat în stare critică la un spital din Londra.</p>
      <p>Colegii bărbatului au făcut public cazul pe rețelele sociale unde au creat și o strângere de fonduri pentru tratamentul acestuia, pentru care este nevoie de peste 51 de mii de euro.</p>
      <p>Familia moldoveanului este disperată și cere ajutorul oamenilor pentru a strânge suma necesară.</p>
      <p>Vadim Cangea este tatăl a trei copii.</p>
      <p>Cei care doresc să ajute familia, pot face acest lucru<a href="https://www.facebook.com/donate/418882452118002/"><u> AICI.</u></a></p>
    </article>
  </body>
</html>