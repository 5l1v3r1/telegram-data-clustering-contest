<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/741661"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T10:50:00+00:00"/>
    <meta property="og:title" content="'ใบเตย'ไม่รู้หมายเรียกDSI เต็มใจแจงไม่เกี่ยวแชร์ฟอเร็กซ์"/>
    <meta property="og:description" content="เดลินิวส์ออนไลน์ โทรสอบถาม ใบเตย อาร์สยาม หลังถูกหมายเรียกของ DSI ปมคดีแชร์ FOREX 3D"/>
  </head>
  <body>
    <article>
      <h1>'ใบเตย'ไม่รู้หมายเรียกDSI เต็มใจแจงไม่เกี่ยวแชร์ฟอเร็กซ์</h1>
      <address>
        <time datetime="2019-11-14T10:50:00+00:00">14 Nov 2019, 10:50</time>
      </address>
      <p>
        <b>เดลินิวส์ออนไลน์ โทรสอบถาม ใบเตย อาร์สยาม หลังถูกหมายเรียกของ DSI ปมคดีแชร์ FOREX 3D</b>
      </p>
      <p>กำลังเป็นประเด็นที่ชาวเน็ตติดตามอย่างต่อเนื่อง สำหรับคดีแชร์ฟอเร็กซ์ (FOREX 3D) ที่ล่าสุดทางดีเอสไอได้รับคดีนี้เป็นคดีพิเศษและได้เร่งตรวจสอบเส้นทางการเงินและทยอยอายัดทรัพย์สินที่ได้ไปจากการกระทำความผิด โดยพบว่าเงินส่วนใหญ่ถูกนำไปใช้สร้างภาพความร่ำรวยและสังสรรค์ปาร์ตี้กับเหล่าดารานักแสดง ล่าสุดพนักงานสอบสวนได้ส่งหมายเรียกถึง <b>นายพัฒนพล กุญชร ณ อยุธยา</b> หรือ <b>ดีเจแมน </b>และ <b>น</b><b>.</b><b>ส</b><b>.</b><b>สุธีวัน ทวีสิน</b> หรือ <b>ใบเตย</b> ให้เข้าพบพนักงานสอบสวนเพื่อให้ข้อมูลในฐานะพยาน ตามที่เสนอข่าวไปแล้วนั้น<br/><br/>ความคืบหน้าล่าสุดผู้สื่อข่าว <b>“เดลินิวส์ออนไลน์”</b> ได้โทรศัพท์สอบถามไปยังผู้จัดการส่วนตัวของสาวใบเตย ก็ได้รับการเปิดเผยว่า <b><i>“เรื่องดีเอสไอจริงๆไม่มีใครติดต่อมาเลย ไม่เคยมีใครติดต่อมาเลย ซึ่งเราก็ดูข่าวตลอดในเฟซบุ๊กก็ขึ้นมาจนไม่รู้จะขึ้นยังไงแล้ว ซึ่งเรายินดีให้ความช่วยเหลืออยากได้หลักฐานอะไรยังไง หรือดีเอสไอจะให้เราไปชี้แจงก็ได้ เพียงแต่ไม่มีคนติดต่อมา อีกอย่างที่พี่แมนกับใบเตยพูดไปก็ตามนั้นเลย แต่ยืนยันได้ร้อยเปอร์เซ็นต์เลยว่าใบเตยไม่มีส่วนเกี่ยวข้องเรื่องเงิน ส่วนพี่แมนก็ตามที่เขาพูด แน่นอนเรารู้จักกันจริงๆ เป็นเพื่อนกันจริง แต่รูปที่เห็นกันมันเป็นรูปเมื่อประมาณ 2-3 ปีที่แล้ว”<br/><br/>“สำหรับเรื่องเงินสินสอดงานแต่งของพี่แมนและใบเตยที่โยงกัน ก็เป็นเงินจากทั้งสองคนเอง ไม่ได้รับความช่วยเหลือจากใครเลย เราจัดงานเองทั้งหมด ซึ่งสินสอดก็เป็นทรัพย์สินร่วมกัน ไม่ได้มาจากเงินของใครแน่นอน”</i></b><br/><br/>ขอขอบคุณภาพประกอบจากอินสตาแกรม @bitoeyrsiam<br/><br/>ข่าวที่เกี่ยวข้อง<br/>หมายเรียก'ดีเจแมน-ใบเตย-พิงค์กี้' โยงคดีแชร์'ฟอเร็กซ์'</p>
      <figure>
        <a href="https://www.dailynews.co.th/crime/741610">
          <img src="https://www.dailynews.co.th/admin/upload/20191114/news_yVkrPZlTGS172516_533.jpg?v=20191115058?v=9659"/>
        </a>
      </figure>
    </article>
  </body>
</html>