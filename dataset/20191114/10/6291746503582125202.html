<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/behrouz-boochani-nuova-zelanda/"/>
    <meta property="og:site_name" content="Il Post"/>
    <meta property="article:published_time" content="2019-11-14T10:15:58+00:00"/>
    <meta property="og:title" content="Lo scrittore curdo-iraniano Behrouz Boochani ha lasciato la Papua Nuova Guinea, dove era arrivato nel 2013 in un centro per migranti australiano, per andare in Nuova Zelanda"/>
    <meta property="og:description" content="Behrouz Boochani – giornalista, scrittore e regista curdo-iraniano, arrivato in Australia in cerca di asilo nel 2013 e in seguito detenuto sull’isola di Manus, in Papua Nuova Guinea, per via di una controversa legge sull'immigrazione – ha lasciato la Papua Nuova Guinea, diretto verso la Nuova Zelanda. Durante gli"/>
  </head>
  <body>
    <article>
      <h1>Lo scrittore curdo-iraniano Behrouz Boochani ha lasciato la Papua Nuova Guinea, dove era arrivato nel 2013 in un centro per migranti australiano, per andare in Nuova Zelanda</h1>
      <address>
        <time datetime="2019-11-14T10:15:58+00:00">14 Nov 2019, 10:15</time>
      </address>
      <p><a href="https://www.ilpost.it/2019/02/04/boochani-detenuto-vinto-premio-letterario-australiano/">Behrouz Boochani</a> – giornalista, scrittore e regista curdo-iraniano, arrivato in Australia in cerca di asilo nel 2013 e in seguito detenuto sull’isola di Manus, in Papua Nuova Guinea, per via di una controversa legge sull’immigrazione – ha lasciato la Papua Nuova Guinea, diretto verso la Nuova Zelanda. Durante gli anni passati forzatamente a Manus in un centro di detenzione australiano, Boochani è diventato una sorta di portavoce di tutti i migranti che si trovavano lì, <a href="https://www.theguardian.com/profile/behrouz-boochani">ha collaborato</a> con il <i>Guardian </i>e <a href="https://www.ilpost.it/2019/02/04/boochani-detenuto-vinto-premio-letterario-australiano/">ha vinto</a> il più importante premio letterario australiano con il suo libro <a href="https://www.amazon.it/Nessun-amico-montagne-Prigioniero-nellisola/dp/886783245X/?tag=ilpo-21"><i>Nessun amico se non le montagne</i></a>, scritto con una serie di messaggi su WhatsApp inviati all’amico Omid Tofighian.</p>
      <p>Il centro di detenzione in cui si trovava Boochani è ufficialmente chiuso dal 2017, ma sull’isola continuano a esserci più di 25o richiedenti asilo, <a href="https://www.rnz.co.nz/news/national/403324/manus-island-refugee-behrouz-boochani-heads-to-auckland">scrive</a> il sito neozelandese <i>RNZ</i>. Sempre <i>RNZ </i>scrive che Boochani può andare in Nuova Zelanda grazie a un visto concessogli per poter partecipare a un festival letterario.</p>
    </article>
  </body>
</html>