<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hamarosan-mar-hust-is-nyomtathat-az-ebedhez-a-konyhaban/186536"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T10:30:00+00:00"/>
    <meta property="og:title" content="Hamarosan már húst is nyomtathat az ebédhez a konyhában"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hamarosan már húst is nyomtathat az ebédhez a konyhában</mark>
      </h1>
      <address><time datetime="2019-11-14T10:30:00+00:00">14 Nov 2019, 10:30</time> by <a rel="author">Zs.V. </a></address>
      <p>
        <b>Ön el tudja képzelni, hogy vásárlás helyett nyomtatja az ehető húst? A hozzáértők állítják: ízében és állagában teljesen egyforma a nyomtatott és az igazi steak, csak az összetevőkben van különbség. </b>
        <b>Ön el tudja képzelni, hogy vásárlás helyett nyomtatja az ehető húst? A hozzáértők állítják: ízében és állagában teljesen egyforma a nyomtatott és az igazi steak, csak az összetevőkben van különbség.</b>
      </p>
      <p>Az éttermekben már jövőre, otthon viszont csak pár év múlva lehet majd húst nyomtatni. Ez a technológia egy izraeli vállalat ötletén alapul, amivel hosszú távon azt szeretnék elérni, hogy a hús ne csak állatoktól származzon.</p>
      <p>
        <b>Marha- és csirkeíz</b>
      </p>
      <p>Ezzel szeretnék fenntarthatóbbá tenni az emberek életét. Egyelőre csak marha- és csirkehúst lehet majd nyomtatni az asztalra, de később más húsok is megjelenhetnek.</p>
      <figure>
        <img src="http://media.borsonline.hu/cikk/20/192121/big-lead/650x360/2022545_screen-shot-2019-11-13-at-111.jpg"/>
        <figcaption>A gép fiolákból adagolja az összetevőket</figcaption>
      </figure>
      <p>Akik már kóstolták a nyomtatott húst, azt mondják, hogy az állaga, sőt még az íze is hasonlít az igazira, a szakértők szerint pedig a belső értéke is hasonló, pedig a mű­hús csak növényi alapanyagokat tartalmaz.</p>
      <p>
        <b>Borsó és rizsfehérje</b>
      </p>
      <p>Az élelmiszer alapja borsó és rizsfehérje, amiket kis fiolákba töltenek, majd ezeket te­szik a gépbe. Ez a püréállagú anyag lesz a „tinta”. A számítógépen előre megtervezett hússzeletet a gép rétegenként állítja fel. Először a körvonalat rajzolja meg, ezt kitölti, majd ezután olyan vastagságúra építi, amilyet beprogramoztak.</p>
      <figure>
        <img src="http://media.borsonline.hu/cikk/20/192121/gallery-picture/645w/2022554_screen-shot-2019-11-13-at-101.jpg"/>
        <figcaption>Így néz ki a formabontó szelet az elkészítés után</figcaption>
      </figure>
      <p>A nyomtatott hús azonban még koránt sincs kész, a gépből mehet egyenesen a serpenyőbe. Külsejét nézve nem tökéletes a hússzelet, mivel látszanak a nyomtatás csíkjai, de teljes mértékben visszaadja a gasztronómiai élményeket.</p>
      <p>
        <b>Magyarok is próbálták</b>
      </p>
      <p>Nem az izraeli cég az egyetlen a világon, ami ilyen technológia kifejlesztésén gondolkodott. Egy amerikai–magyar vállalat már 2013-ban próbálkozott ez­zel, azonban akkor még sem ízben, sem pedig kinézetben nem hasonlított igazi húsra a végeredmény.</p>
      <p>Forgács Gábor és csapata laborban szaporított húst használt a nyomtatás alapjául, majd ezt egy különleges edzésmódszer segítségével ehető vastagságú izomréteggé próbálták fejleszteni.</p>
      <p>
        <a href="http://www.borsonline.hu/velemeny/nyomihus/186553">Kapcsolódó jegyzetünk itt olvasható</a>
      </p>
    </article>
  </body>
</html>