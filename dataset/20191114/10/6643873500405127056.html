<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/rAOaAR/Sbanken-kutter-i-antall-ansatte"/>
    <meta property="og:site_name" content="Bergens Tidende"/>
    <meta property="article:published_time" content="2019-11-14T10:05:23+00:00"/>
    <meta property="og:title" content="Sbanken kutter i antall ansatte"/>
    <meta property="og:description" content="Sbanken har besluttet å redusere bemanningen for å spare penger."/>
  </head>
  <body>
    <article>
      <h1>Sbanken kutter i antall ansatte</h1>
      <h2>Sbanken har besluttet å redusere bemanningen for å spare penger.</h2>
      <address><time datetime="2019-11-14T10:05:23+00:00">14 Nov 2019, 10:05</time> by <a rel="author">NTB</a></address>
      <p>– Jeg er overbevist om at vi kan drive denne banken mer effektivt. Ved utgangen av neste år vil vi være færre enn i dag. Jeg tror vi kan gjøre ting enklere, med klarere ansvarsdeling, sa administrerende direktør Øystein Thomassen på en presentasjon i Oslo torsdag morgen.</p>
      <p>Han vil ikke gå i detalj på hvor stor nedbemanningen vil bli, skriver <a href="https://www.nettavisen.no/okonomi/sbanken-vil-kutte-antall-ansatte/3423878298.html">Nettavisen</a>.</p>
      <p>Sbanken (tidligere Skandiabanken) ble børsnotert i 2017, 17 år etter at banken ble etablert.</p>
      <p>Regnskapstall for tredje kvartal viser at banken hadde netto renteinntekter i kvartalet på 420,8 millioner kroner – noe som er 87 millioner mer enn tilsvarende periode i fjor.</p>
      <p>Sbanken ble startet i april 2000 som den første rene nettbanken i Norge. Den har nå mer enn 450.000 kunder.</p>
      <related>
        <h4>Les også</h4>
        <a href="https://www.bt.no/nyheter/okonomi/i/QoqByA/styret-i-sbanken-ba-direktoeren-om-aa-gaa"/>
        <a href="https://www.bt.no/nyheter/okonomi/karriere/i/mRRerq/naa-kan-sbankens-kunder-se-studiegjelden-i-nettbanken-vil-skape-mer-aap"/>
        <a href="https://www.bt.no/nyheter/okonomi/i/Qlz8WW/slik-snudde-sparebanken-vest-den-daarlige-trenden"/>
        <a href="https://www.bt.no/nyheter/okonomi/i/e1xAVO/sparebanken-vest-lanserer-ny-bank"/>
      </related>
      <related>
        <h4>Mest lest akkurat nå</h4>
        <a href="https://www.bt.no/sport/i/xPdowG/knarvik-som-trener-kan-velte-hele-oeygarden-samarbeidet"/>
        <a href="https://www.bt.no/nyheter/lokalt/i/Xg3mEr/soenn-36-tiltalt-for-drap-og-drapsforsoek-i-nattlandsveien"/>
        <a href="https://www.bt.no/nyheter/lokalt/i/OpX52O/badstue-blant-ni-nominerte-til-byformingspris"/>
        <a href="https://www.bt.no/btmeninger/debatt/i/8mVaR1/skaper-vi-menneskeverd-redder-vi-miljoeet"/>
        <a href="https://www.bt.no/kultur/i/MRXrw5/ka2-startet-som-et-toeyseprosjekt-men-saa-begynte-det-aa-ta-av"/>
        <a href="https://www.bt.no/nyheter/lokalt/i/opxedV/ansatte-i-akasia-kaos-og-altfor-faa-folk"/>
      </related>
      <ol>
        <li>
          <a href="https://www.bt.no/tag/%C3%98konomi">Økonomi</a>
        </li>
        <li>
          <a href="https://www.bt.no/tag/Sbanken">Sbanken</a>
        </li>
        <li>
          <a href="https://www.bt.no/tag/Bank">Bank</a>
        </li>
        <li>
          <a href="https://www.bt.no/tag/Nedbemanning">Nedbemanning</a>
        </li>
      </ol>
    </article>
  </body>
</html>