<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ferrari-roma-prezentare-174591.html"/>
    <meta property="og:site_name" content="Auto Bild"/>
    <meta property="article:published_time" content="2019-11-14T10:23:20+00:00"/>
    <meta property="og:title" content="Noul Ferrari Roma arată de parcă a fost desenat special pentru James Bond"/>
    <meta property="og:description" content="Ferrari își extinde gama de modele cu Roma, un coupé modern al cărui design face trimitere la modelul clasic 250 GT. "/>
  </head>
  <body>
    <article>
      <h6 class="kicker">Fratele coupé al lui Portofino</h6>
      <h1>Noul Ferrari Roma arată de parcă a fost desenat special pentru James Bond</h1>
      <address><time datetime="2019-11-14T10:23:20+00:00">14 Nov 2019, 10:23</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/ferrari-roma-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ferrari-roma-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ferrari-roma-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ferrari-roma-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ferrari-roma-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/ferrari-roma.jpg"/>
        </figure>
      </slideshow>
      <p>
        <b>Ferrari își extinde gama de modele cu Roma, un coupé modern al cărui design face trimitere la modelul clasic 250 GT.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/ferrari-488-challenge-evo-este-un-exercitiu-impecabil-de-aerodinamica-173662.html">Ferrari 488 Challenge EVO rămâne un exercițiu impecabil de aerodinamică</a>
      </p>
      <p>
        <a href="https://www.auto-bild.ro/stiri/ferrari-f8-spider-720-cp-si-o-viteza-maxima-de-340-kmh-170792.html">Ferrari F8 Spider – 720 CP şi o viteză maximă de 340 km/h</a>
      </p>
      <p>Producătorul de mașini supersport Ferrari a prezentat, în cadrul unui eveniment susținut în capitala Italiei, noul său model: Roma.</p>
      <p>Un coupé de 4,6 metri lungime, aproape 2 metri lățime și 1,3 metri înălțime, Roma este animat de un motor V8 de 3,9 litri, supraalimentat, care produce 620 de cai-putere și 760 de Newtoni-metru. Aceeași unitate poate fi găsită și pe Portofino, însă versiunea disponibilă pe Roma este cu 20 CP mai puternică.</p>
      <p>Resursele sunt trimise către puntea spate cu ajutorul unei cutii DCT cu dublu ambreiaj și 8 rapoarte. GT-ul de aproape 1,5 tone se laudă cu un sprint 0-100 km/h de doar 3,4 secunde (200 km/h sunt atinși după 9,3 secunde) și o viteză maximă de 320 km/h.</p>
      <figure>
        <img src="https://www.auto-bild.ro/wp-content/uploads/2019/11/ferrari-roma.jpg"/>
      </figure>
      <p>Designul mașinii adaptează la zilele noastre linii ale unor modele consacrate din istoria Ferrari, cea mai important mențiune fiind 250 GT Berlinetta Lusso. Partea frontală iese în evidență prin blocurile optice, traversate de linia de LED-uri care reprezintă luminile de zi.</p>
      <p>La interior, Roma primește, alături de piele și finisaje de top, un instrumentar de bord digital și un ecran vertical pentru sistemul de infotainment, plasat în capătul consolei mediane, care este foarte puternic înălțată aici. Pasagerul primește propriul său ecran tactic, unde poate afla informații despre viteză, traseu sau muzică.</p>
      <p>Ferrari a preferat să nu publice încă informații referitoare la data de lansare pe piață sau la prețul de achiziție al lui Roma.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/ferrari-f8-spider-720-cp-si-o-viteza-maxima-de-340-kmh-170792.html"/>
        <a href="https://www.auto-bild.ro/magazin/cancan/femeie-goala-ferrari-170105.html"/>
        <a href="https://www.auto-bild.ro/stiri/ferrari-instagram-judecata-169352.html"/>
      </related>
    </article>
  </body>
</html>