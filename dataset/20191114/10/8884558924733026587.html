<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/v-visokogorju-je-snezilo-na-kaninu-vec-kot-dva-met"/>
    <meta property="og:site_name" content="Primorske novice"/>
    <meta property="article:published_time" content="2019-11-14T10:43:21+00:00"/>
    <meta property="og:title" content="V visokogorju je snežilo, na Kaninu več kot dva metra snega"/>
    <meta property="og:description" content="V visokogorju je v minulih dneh snežilo. Na Kaninu je snežna odeja visoka 218 centimetrov, danes poroča Arso na družbenem omrežju twitter."/>
  </head>
  <body>
    <article>
      <h1>V visokogorju je snežilo, na Kaninu več kot dva metra snega</h1>
      <address><time datetime="2019-11-14T10:43:21+00:00">14 Nov 2019, 10:43</time> by <a rel="author">Spletno uredništvo</a></address>
      <p>
        <b>V visokogorju je v minulih dneh snežilo. Na Kaninu je snežna odeja visoka 218 centimetrov, danes poroča Arso na družbenem omrežju twitter.</b>
      </p>
      <figure>
        <img src="https://static.primorske.si/foto/highres/gnweb/719717_kredarica.jpg"/>
        <figcaption>Sneg na Kredarici Foto: Arso</figcaption>
      </figure>
      <p><b>SLOVENIJA</b> &gt; Danes zjutraj je bila snežna odeja na Kredarici debela 270 centimetrov, na Rogli 2 centimetra, na Krvavcu 5, na Pavličevem sedlu 9, v Ratečah 14 centimetrov, na Rudnem polju 17, na Korenskem sedlu 19, na Predelu 25, na Zelenici 26, Voglu 43, na Vršiču pa 52 centimetrov, poroča Arso.</p>
      <p>V visokogorju Julijcev je v zadnjih dneh padlo tudi meter novega snega. Nevarnost snežnih plazov je tam zmerna, 3. stopnje, obisk visokih gora pa na Arsu odsvetujejo.</p>
      <p>Danes bo sicer zmerno do pretežno oblačno, proti večeru bo pa od juga ponekod spet deževalo. Jutri bo oblačno in vetrovno, v zahodni polovici Slovenije bo deževalo.</p>
    </article>
  </body>
</html>