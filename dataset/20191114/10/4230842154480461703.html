<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-zustrich-zelenskogo-i-putina-ne-planuyetsya-prystajko/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T10:11:29+00:00"/>
    <meta property="og:title" content="Зустріч Зеленського і Путіна не планується – Пристайко"/>
    <meta property="og:description" content="Двостороння зустріч президента України Володимира Зеленського і глави Росії Володимира Путіна не планується."/>
  </head>
  <body>
    <article>
      <h1>Зустріч Зеленського і Путіна не планується – Пристайко</h1>
      <address>
        <time datetime="2019-11-14T10:11:29+00:00">14 Nov 2019, 10:11</time>
      </address>
      <p>Двостороння зустріч президента України Володимира Зеленського і глави Росії Володимира Путіна не планується.</p>
      <p>Міністр закордонних справ україни Вадим Пристайко на спільній прес-конференції з федеральним міністром європейських, інтеграційних та закордонних справ Австрії Олександром Шалленбергом повідомив, що зустріч президентів України і Росії не планується.</p>
      <blockquote>– Коротка відповідь: ні, ми зараз не плануємо двосторонню зустріч з Путіним, ми плануємо зустріч нормандської четвірки, – сказав він.</blockquote>
      <p>Пристайко подякував екс-президенту Казахстану Нурсултану Назарбаєву за ініціативу організувати зустріч Володимира Зеленського та Володимира Путіна і зазначив, що Україна не отримувала офіційної пропозиції.</p>
      <blockquote>– Я думаю, що на цьому етапі Україна досить має можливості зустрітися в першу чергу в нормандській четвірці, – додав він.</blockquote>
      <p>Нагадаємо, 13 листопада Нурсултан Назарбаєв запропонував провести <a href="https://fakty.com.ua/ua/ukraine/20191112-nazarbayev-zaproponuvav-zelenskomu-ta-putinu-zustritysya-v-kazahstani/">зустріч президентів України та РФ</a>. Прес-секретар президента РФ Дмитро Пєсков заявив, що зараз акцент робиться на підготовці до нормандського формату, тому поки рано говорити про можливість двосторонньої зустрічі Путіна і Зеленського.</p>
    </article>
  </body>
</html>