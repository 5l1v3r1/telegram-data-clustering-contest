<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/svelato-il-nuovo-logo-ufficiale-della-warner-bros/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T10:07:00+00:00"/>
    <meta property="og:title" content="Svelato il nuovo logo ufficiale della Warner Bros. | Cultura Pop"/>
    <meta property="og:description" content="Forse non tutti sanno che nel 2023 la Warner Bros. festeggerà il centesimo anniversario dunque, per l'occasione è stato realizzato un nuovo logo ufficiale."/>
  </head>
  <body>
    <article>
      <h1>Svelato il nuovo logo ufficiale della Warner Bros. | Cultura Pop</h1>
      <address>
        <time datetime="2019-11-14T10:07:00+00:00">14 Nov 2019, 10:07</time>
      </address>
      <p>Forse non tutti sanno che nel 2023 la <b>Warner Bros</b>. festeggerà il centesimo anniversario dunque, per l’occasione è stato realizzato un nuovo logo ufficiale. Ebbene, a svelare il restyling della grafica del “marchio” che da sempre contraddistingue la Warner Bros., sin dall’anno 1923, è stata la CEO <b>Ann Sarnoff</b> nel corso di una cerimonia ufficiale. Il tradizionale scudo appare molto più raffinato e molto più perfezionato con linee più semplici e pulite. Al grande evento, che si è svolto proprio sotto l’ormai celebre serbatoio idrico di Burbank, erano presenti ben 500 impiegati e un ospite d’onore: Bugs Bunny in giacca e cravatta.</p>
      <p>Ebbene, sono stati proprio la CEO Ann Sarnoff e il caro Bugs a presentare il nuovo logo ufficiale affisso sul serbatoio idrico a torre. C’è da dire però, che quello appena presentato è un logo momentaneo infatti, essendo che la torre dovrà essere riverniciata a breve, lo scudo “vero e proprio” verrà realizzato in seguito. Inoltre, per assistere al suo <b>debutto</b> su piccolo e grande schermo bisognerà attendere i primi mesi del prossimo anno, dunque <b>nel 2020</b>.</p>
      <figure>
        <img src="https://www.tomshw.it/images/images/2019/11/foto-generiche-62827.768x432.jpg"/>
        <figcaption>Credits: newsarama.com</figcaption>
      </figure>
      <p>Ovviamente, vista l’importanza dell’evento con la presentazione del nuovo logo, non sono mancate le parole della CEO, la quale avrebbe affermato quanto segue:</p>
      <blockquote>
        <i>“Ci stiamo avvicinando al nostro centenario, e così abbiamo pensato che fosse il momento giusto per dare una nuova immagine al nostro brand, a ciò che significa e ai valori che rappresenta. Sappiamo che un brand forte non ci fornisce solo una road map, ma anche uno scopo. Dà forma ai nostri sentimenti. E aiuta a comunicare chi siamo ai nostri impiegati, ai nostri partner creativi e d’affari, e ai nostri fan in tutto il mondo.”</i>
      </blockquote>
      <p>Dunque, molto probabilmente, visto l’avvicinarsi del centesimo anniversario, tutto lo studio della <b>Warner Bros.</b> sarà caratterizzato da alcuni importati rinnovamenti. Infatti, uno degli obiettivi principali vi è quello di [continuare ad] “<i>essere i leader mondiali nella creazione e distribuzione di intrattenimento straordinario lavorando assieme ai narratori più stimolanti al mondo</i>“.</p>
      <blockquote>Ricordiamo che su Amazon, a <a href="https://toms.it/VdttV">questo link</a>, sono disponibili tutti i migliori film della Warner Bros. Date un occhiata!</blockquote>
    </article>
  </body>
</html>