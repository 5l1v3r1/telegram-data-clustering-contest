<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547236.html/%D8%A7%D9%81%D8%B2%D8%A7%DB%8C%D8%B4-%D8%AF%D9%88-%D8%A8%D8%B1%D8%A7%D8%A8%D8%B1%DB%8C-%DA%A9%D8%B4%D8%AA-%D8%B4%D8%A8%D8%AF%D8%B1-%D8%A8%D8%B1%D8%B3%DB%8C%D9%85-%D8%AF%D8%B1-%D9%82%D8%B5%D8%B1%D9%82%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T10:54:00+00:00"/>
    <meta property="og:title" content="افزایش دو برابری کشت شبدر برسیم در قصرقند"/>
    <meta property="og:description" content="مدیر جهاد کشاورزی شهرستان قصرقند گفت:در پی بارندگی‌های اخیر شاهد افزایش دو برابری کشت شبدر برسیم در این منطقه هستیم."/>
  </head>
  <body>
    <article>
      <h1>افزایش دو برابری کشت شبدر برسیم در قصرقند</h1>
      <h2>در پی بارندگی‌های اخیر رخ داد؛</h2>
      <address>
        <time datetime="2019-11-14T10:54:00+00:00">14 Nov 2019, 10:54</time>
      </address>
      <p>مدیر جهاد کشاورزی شهرستان قصرقند گفت:در پی بارندگی‌های اخیر شاهد افزایش دو برابری کشت شبدر برسیم در این منطقه هستیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عبدالناصر رئیسی در گفت وگو با خبرنگار <a href="http://asrehamoon.ir/">عصرهامون </a>افزود: با توجه به بارندگی های اخیر در قصرقند سطح زیر کشت شبدر برسیم رشد قابل ملاحظه‌ای داشته وسطح زیر کشت این محصول علوفه ای از 370 هکتار سال گذشته به 850 هکتار یعنی بیش از دو برابر افزایش داشته است.<br/><br/>وی با بیان اینکه در هر هکتار از مزارع قصرقند در هر فصل با پنج چین بیش از 100 تن علوفه تر تولید می‌ شود، گفت: پیش بینی می شود در سال زراعی جاری بیش از 85 هزار تن علوفه تر در این شهرستان برداشت شود.<br/><br/>رئیسی بیان کرد: شبدر برسیم که در تناوب سایر محصولات زراعی کشت می شود علاوه بر تامین علوفه دام در حاصلخیزی خاک نیز موثر است.<br/><br/>وی با بیان اینکه علوفه تولید شده قصرقند علاوه بر تامین نیاز شهرستان به سایر نقاط استان نیز ارسال می ‌شود، گفت: به منظور حمایت از کشاورزان تاکنون 150 تن انواع کود شیمیایی و 1.5 تن بذر تهیه و در اختیار کشاورزان قرار گرفته است.<br/><br/>این مقام مسئول سطح زیر کشت محصولات زراعی قصرقند زا سه هزارو 600 هکتار عنوان کرد و افزود: شبدر برسیم قابلیت برداشت 7 چین در سال را دارد.<br/><br/>گفتنی است شبدر برسیم از نباتات علوفه ای است که همه ساله از اوایل مهر تا اواخر آبانماه در قصرقند کشت می‌ شود.<br/><br/>انتهای پیام/</p>
    </article>
  </body>
</html>