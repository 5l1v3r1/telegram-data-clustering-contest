<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/private-banking-anche-widiba-entra-nellarena/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-14T10:27:38+00:00"/>
    <meta property="og:title" content="Private banking: anche Widiba entra nell’arena"/>
    <meta property="og:description" content="Il private banking è un segmento di mercato sempre più ambito dalle reti di consulenti finanziari tanto che anche Widiba ha deciso di presidiarlo con nuovi servizi. Alla base del nuovo modello di Advisory della Consulenza Globale di Widiba c’è un nuovo concetto di benessere dell’individuo e della famiglia.  Si tratta di Widiba Prime la nuova offerta di Private Banking riservata ai clienti di fascia alta. Alla ricerca del benessere per le famiglie Widiba Prime è una nuova concezione di wealth management che mira alla qualità della vita nella sua interezza, di cui l’aspetto finanziario è una delle componenti. Un nuovo brand e una piattaforma online dedicata ed esclusiva prime.widiba.it proiettano i clienti Widiba nella dimensione del Private Banking. Il nuovo modello-ecosistema di Widiba si propone di sostenere i patrimoni importanti attraverso un concetto di benessere della persona e del suo nucleo famigliare, attraverso un percorso di valorizzazione globale fondato su tre elementi: la Consulenza olistica, in…"/>
  </head>
  <body>
    <article>
      <h1>Private banking: anche Widiba entra nell’arena</h1>
      <address><time datetime="2019-11-14T10:27:38+00:00">14 Nov 2019, 10:27</time> by <a rel="author">Massimiliano Volpe</a></address>
      <p>Il private banking è un segmento di mercato sempre più ambito dalle reti di consulenti finanziari tanto che anche Widiba ha deciso di presidiarlo con nuovi servizi. Alla base del nuovo modello di Advisory della Consulenza Globale di Widiba c’è un nuovo concetto di benessere dell’individuo e della famiglia.  Si tratta di<b> Widiba Prime</b> la nuova offerta di Private Banking riservata ai clienti di fascia alta.</p>
      <h3>Alla ricerca del benessere per le famiglie</h3>
      <p>Widiba Prime è una nuova concezione di wealth management che mira alla qualità della vita nella sua interezza, di cui l’aspetto finanziario è una delle componenti.</p>
      <p>Un nuovo brand e una piattaforma online dedicata ed esclusiva prime.widiba.it proiettano i clienti Widiba nella dimensione del Private Banking.</p>
      <p>Il nuovo modello-ecosistema di Widiba si propone di sostenere i patrimoni importanti attraverso un concetto di benessere della persona e del suo nucleo famigliare, attraverso un percorso di valorizzazione globale fondato su tre elementi: la Consulenza olistica, in cui il consulente è un partner per raggiungere gli obiettivi di benessere; l’offerta Private, che propone i prodotti e le soluzioni ideali per i bisogni più profondi; il mondo Prime, che offre benefit e servizi esclusivi di caring.</p>
      <blockquote>Con Widiba Prime, entriamo nel mondo del Private Banking e del wealth management con un’identità decisa e una proposition innovativa già nel dna di Widiba – afferma <b>Marco Marazia, Direttore Generale della banca</b>.<br/>Il nostro modello di consulenza si riposiziona: andiamo verso un approccio completo, ci spostiamo dalla consulenza di prodotto e di portafoglio a una consulenza globale, basata sul benessere e sugli obiettivi di vita del cliente. In Prime saranno disponibili servizi tailor made e a valore aggiunto, il tutto con un’immagine nuova e con un posizionamento che parla ai clienti private. Averlo chiamato Widiba Prime vuole evocare sia il servizio esclusivo sia un servizio fast-track di priorità assoluta – conclude Marazia.</blockquote>
      <h3>Le caratteristiche della nuova offerta</h3>
      <p>L’offerta Private punta a potenziare tutti i servizi già a disposizione della Rete di consulenza finanziaria di Widiba per soddisfare le esigenze più complesse: polizze e gestioni patrimoniali su misura, servizi corporate per esigenze imprenditoriali, strumenti di pagamento dedicati e ancora convenzioni esclusive offerte da Widiba e la possibilità di essere assistiti 24/7 con una corsia preferenziale (servizio Fast Track) e a breve la carta Prime di Widiba.<br/>I clienti potranno inoltre fare richiesta ad American Express per la Carta Platino in metallo di Amex.</p>
    </article>
  </body>
</html>