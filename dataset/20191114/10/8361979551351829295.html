<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/firtash-ekstradiciya-avstriyskiy-ministr-rozpoviv-shcho-zavazhaye-vidachi-firtasha-do-ssha-novini-ukrajini-50053486.html"/>
    <meta property="og:site_name" content="НВ"/>
    <meta property="article:published_time" content="2019-11-14T10:48:00+00:00"/>
    <meta property="og:title" content="Як там Фірташ. Міністр закордонних справ Австрії розповів, що заважає екстрадиції бізнесмена"/>
    <meta property="og:description" content="Процес екстрадиції Фірташа до США не може розпочатися до винесення остаточного рішення Земельним судом Відня."/>
  </head>
  <body>
    <article>
      <h1>Як там Фірташ. Міністр закордонних справ Австрії розповів, що заважає екстрадиції бізнесмена</h1>
      <h2>Процес екстрадиції Фірташа до США не може розпочатися до винесення остаточного рішення Земельним судом Відня.</h2>
      <address>
        <time datetime="2019-11-14T10:48:00+00:00">14 Nov 2019, 10:48</time>
      </address>
      <p>Процес екстрадиції українського бізнесмена <a href="https://nv.ua/ukr/tags/dmitrij-firtash.html">Дмитра Фірташа</a> не може бути розпочато через ініціативу його адвокатів щодо перегляду цього рішення. Про це заявив міністр європейських, інтеграційних і закордонних справ Австрії Олександр Шалленберг, повідомляє <a href="https://interfax.com.ua/">Інтерфакс-Україна</a>.</p>
      <p>«Питання з Фірташем не затягується австрійською стороною. Міністерство юстиції прийняв відповідну постанову про екстрадицію, але Фірташ і його адвокати відповідно затягують цей процес і наполягають на перегляді справи», — сказав він.</p>
      <p>Шалленберг зазначив, що процес екстрадиції може початися тільки після винесення остаточного рішення судом.</p>
      <p>Як повідомлялося, Дмитро Фірташ був заарештований в Австрії 12 березня 2014 року за запитом влади США, виданим у 2013 році. Бізнесмена звинуватили в тому, що він за допомогою хабарів на загальну суму $18,5 млн хотів отримати дозволи на видобуток титанової сировини в Індії для подальшого продажу готової продукції у США компанії Boeing. Фірташ всі звинувачення відкидає і називає їх політично мотивованими.</p>
      <p>В кінці червня 2019 року Верховний суд Австрії підтвердив законність прийнятого в лютому 2017 року рішення нижчої інстанції - Вищого земельного суду Відня — про екстрадицію Фірташа до США.</p>
      <p>Після цієї постанови суду в мін'юсті Австрії відзначали, що як тільки до відомства надійде письмове рішення суду, то в процес, згідно з австрійським законом про видачу правопорушників та правову допомогу, вступить міністр юстиції країни.</p>
      <p>16 липня стало відомо, що процес екстрадиції Фірташа з Австрії до США, схвалений міністром юстиції Австрії, призупинено через клопотання захисту українського бізнесмена до Земельного суду Відня у кримінальних справах про новий розгляд справи.</p>
      <p>Читайте також:<br/><a href="https://nv.ua/ukr/world/countries/firtash-pov-yazaniy-z-nayblizhchim-otochennyam-trampa-oglyad-zmi-50049729.html">&amp;nbspФірташ пов’язаний з найближчим оточенням Трампа? Огляд ЗМІ</a></p>
      <p>У рейтингу <a href="https://nv.ua/ukr/biz/markets/top-100-naybagatshih-ukrajinciv-reyting-nv-i-dragon-capital-novini-ukrajini-50050784.html">топ-100 найбагатших українців</a>, складеному журналом НВ спільно з інвесткомпанією Dragon Capital, <a href="https://nv.ua/ukr/biz/top-100-bogatyh/dmitro-firtash-dosye-biografiya-statki-2019-skilki-groshey-u-firtasha-50051952.html">Дмитро Фірташ посів восьмое місце</a>. За останній рік його статки збільшилися на $300 млн (до $792 млн).</p>
    </article>
  </body>
</html>