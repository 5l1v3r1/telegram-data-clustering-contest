<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/741674"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T10:52:00+00:00"/>
    <meta property="og:title" content="'วราวุธ'ชี้รอผลแปรภาพถ่ายทางอากาศ ที่ดิน'เอ๋'รุกป่าหรือไม่"/>
    <meta property="og:description" content="“วราวุธ”ให้รอผลแปรภาพถ่ายทางอากาศรู้ ภบท.5 “ปารีณา”รุกป่าหรือไม่  เร่งเจ้าหน้าที่ดำเนินการเร็วที่สุด "/>
  </head>
  <body>
    <article>
      <h1>'วราวุธ'ชี้รอผลแปรภาพถ่ายทางอากาศ ที่ดิน'เอ๋'รุกป่าหรือไม่</h1>
      <address>
        <time datetime="2019-11-14T10:52:00+00:00">14 Nov 2019, 10:52</time>
      </address>
      <p>
        <b>“วราวุธ”ให้รอผลแปรภาพถ่ายทางอากาศรู้ ภบท.5 “ปารีณา”รุกป่าหรือไม่  เร่งเจ้าหน้าที่ดำเนินการเร็วที่สุด </b>
      </p>
      <p>เมื่อวันที่ 14 พ.ย. นายวราวุธ ศิลปอาชา   รมว.ทรัพยากรธรรมชาติและสิ่งแวดล้อม ให้สัมภาษณ์ถึงการการตรวจสอบที่ดิน ภบท. 5 จำนวน  1,706 ไร่  ของ น.ส.ปารีณา ไกรคุปต์ ส.ส.พรรคพลังประชารัฐ ว่าบุกรุกพื้นที่ป่าหรือไม่ว่า  ขณะนี้กรมป่าไม้กำลังดำเนินการแปรภาพถ่ายทางอากาศพื้นที่ที่มีปัญหาทั้งหมดว่าอยู่ในเขต ส.ป.ก. หรือเขตป่าในความรับผิดชอบของกรมป่าไม้  และที่ดินดังกล่าวมีชื่อใครเป็นผู้ครอบครอง ซึ่งเบื้องต้นก็ได้ข้อมูลมาบางส่วนเป็นรายแปลงย่อยๆ มาแล้ว   โดยเร่งรัดให้เจ้าหน้าที่ดำเนินการให้เร็วที่สุด เพราะเป็นสิ่งที่สังคมต้องการให้มีการตรวจสอบความชัดเจน  <br/><br/>เมื่อถามว่า ร.อ.ธรรมนัส ระบุว่าพื้นที่ดังกล่าวไม่ได้บุกรุกพื้นที่ ส.ป.ก. นายวราวุธ กล่าวว่า ก็รับทราบ แต่เรื่องนี้แบ่งเป็น 2 ส่วนคือพื้นที่ในความรับผิดชอบของ ส.ป.ก. และในส่วนความรับผิดชอบของกรมป่าไม้  ซึ่งต้องมีการแปรภาพถ่ายทางอากาศเพื่อให้ทราบรายละเอียดที่ชัดเจนต่อไป <br/><br/>ทั้งนี้รายงานข่าวจากกรมป่าไม้ ระบุว่า  กรณีดังกล่าวที่ ร.อ.ธรรมนัส ระบุว่าพื้นที่ดังกล่าวไม่ได้บุกรุกเขต ส.ป.ก. และอยู่มาตั้งแต่ปี 2489 นั้น ต้องมีการแปรภาพถ่ายทางอากาศว่ามีทำประโยชน์ในพื้นที่มาก่อน  หรือมีเอกสารสิทธิ์อื่นๆ มาแสดงหรือไม่ ซึ่งจะต้องให้น.ส.ปารีณานำเอกสารมาแสดงและนำชี้แนวเขตที่ดินต่อไป.</p>
    </article>
  </body>
</html>