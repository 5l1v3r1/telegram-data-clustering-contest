<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/dva-sluchaja-na-bubonna-chuma-sa-registrirani-v-kitaj.html"/>
    <meta property="og:site_name" content="bTV Новините"/>
    <meta property="article:published_time" content="2019-11-14T10:37:00+00:00"/>
    <meta property="og:title" content="Два случая на бубонна чума са регистрирани в Китай"/>
    <meta property="og:description" content="СЗО я категоризира като „завръщаща се болест“"/>
  </head>
  <body>
    <article>
      <h1>Два случая на бубонна чума са регистрирани в Китай</h1>
      <h2>СЗО я категоризира като „завръщаща се болест“</h2>
      <address><time datetime="2019-11-14T10:37:00+00:00">14 Nov 2019, 10:37</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Двама души са се разболели и се лекуват от бубонна чума в Китай, предаде Си Ен Ен. Заболяването е едно от най-опасните в световен мащаб, като то е причина за Черната смърт – опустошителната епидемия, преминала през по-голямата част от Европа между 1346 г. и 1353 г., убивайки около 50 млн. души.</p>
      <p>Бубонната чумна се причинява от бактерия, която преодолява защитата на кожата и стига до лимфните възли. Там тя се размножава и възпалява. Без лечение смъртността от бубонна чума е около 90%.</p>
      <p>Заболелите са от китайската провинция във вътрешността на Монголия. Диагностицирани са с чума от лекари в Пекин. В момента се лекуват там.</p>
      <p>Двамата души са диагностицирани с пневмонна чума, която е още по-увреждаща и опасна. Ако не се лекува, тя е фатална в 100% от случаите.</p>
      <p>Според данни на Световната здравна организация от 2010 г. до 2015 г. има повече от 3248 случая на чума по цял свят, като 584 от тях са завършили със смърт.</p>
      <p>Тъй като през последните 20 години с чума са били заразени близо 50 хил. души, сега СЗО я категоризира като „завръщаща се болест“.</p>
    </article>
  </body>
</html>