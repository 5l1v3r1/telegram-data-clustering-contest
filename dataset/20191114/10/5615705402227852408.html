<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204442-na-kiyivshchini-znishcheno-dvi-vezhi-lifecell-na-znak-solidarnosti-z-kurdistanom"/>
    <meta property="og:site_name" content="Mind UA"/>
    <meta property="article:published_time" content="2019-11-14T10:10:00+00:00"/>
    <meta property="og:title" content="На Київщині знищено дві вежі lifecell на знак солідарності з Курдистаном"/>
    <meta property="og:description" content="Осередок революційної солідарності зазначив, що lifecell (Turkcell) є спонсором режиму Реджепа Ердогана"/>
  </head>
  <body>
    <article>
      <h1>На Київщині знищено дві вежі lifecell на знак солідарності з Курдистаном</h1>
      <h2>Осередок революційної солідарності зазначив, що lifecell (Turkcell) є спонсором режиму Реджепа Ердогана</h2>
      <address>
        <time datetime="2019-11-14T10:10:00+00:00">14 Nov 2019, 10:10</time>
      </address>
      <p>У селах Загальці та Пісківка (Київська область) невідомі знищили дві вежі lifecell. Про це <a href="https://web.telegram.org/#/im?p=@BO_AK_reborn">повідомляється </a>на телеграм-каналі «БоєцьАнархіст».</p>
      <p>Відео нападу супроводжується титрами,на яких вказано,що «в ніч з 10 на 11 листопада осередок революційної солідарності провів операцію на підтримку Рожави» (автономного курдського осередку, проголошеного в січні 2014 року на півночі Сирії).</p>
      <p>«В Київській області були знищені дві вежі стільникового зв’язку lifecell (Turkcell), великого спонсора режиму Ердогана», – йдеться в повідомленні.</p>
      <p>На відео видно, як невідомий підпалює вежі, після чого грає одна з курдських пісень.</p>
      <p>Телеграм-каналі  також опублікував листа, якого отримав від Осередку революційної солідарності.</p>
      <p>«У жовтні 2019 року турецька держава вторглася на північ Сирії. Мішенню агресії стала Демократична федерація Північної і Східної Сирії (Рожава). З вини правителів знову ллється кров, гинуть і страждають мирні люди. Мета президента Туреччини Ердогана – знищити революційну автономію сирійських курдів. Революціонери Курдистану будують суспільство народного самоврядування без держави, і Рожава стала прикладом для курдів Туреччини. Тому «турецький султан» почав нову війну.</p>
      <p>В ніч з 10 на 11 листопада ми знищили дві вежі стільникового зв'язку lifecell в районі села Загальці і селища Пісківка Київської області. lifecell повністю належить компанії Turkcell, найбільшому мобільному оператору турецької держави. Як великий корпоративний платник податків Turkcell виступає непрямим спонсором агресії режиму Ердогана. Широко відомі зв'язку оператора з правлячої в Туреччині «Партією справедливості і розвитку» – основою нинішньої системи в країні. З цієї причини ми вважаємо власність Turkcell легітимною метою для саботажу.</p>
      <p>Ми солідарні з революціонерами і народом Курдистану. Вони борються проти окупації і гноблення за свободу і соціальну справедливість. Закликаємо всіх небайдужих людей взяти посильну участь в опорі», – йдеться у листі.</p>
      <p>Оператор мобільного зв'язку lifecell засуджує акти вандалізму, які спричинили пошкодження двох його базових станцій у Київській області 11 листопада 2019 року.</p>
      <p>«lifecell вважає даний інцидент абсолютно неприйнятним по відношенню до міжнародного бізнесу, що інвестував в Україну понад $2 млрд та надає свої послуги близько 7 млн українців. Компанія очікує ефективного та швидкого розслідування злочину правоохоронними органами України. Оператор не припиняв надавати послуги своїм абонентам у  зазначеному регіоні», – прокоментувала ситуацію пресслужба компанії.  </p>
      <p>Як повідомлялось, 9 жовтня Туреччина <a href="https://mind.ua/news/20203111-erdogan-ogolosiv-pro-te-shcho-turechchina-pochinae-vijskovu-operaciyu-v-siriyi">почала наступ</a> на сили самооборони сирійських курдів (YPG) на півночі Сирії. Цей крок викликав масштабну критику з боку міжнародної спільноти. Офіційна Анкара хоче створити «зону безпеки» глибиною 30 км уздовж кордону на сирійській території і вимагає виведення курдських збройних загонів з цього району.</p>
      <p>Більше про ситуацію, що склалася наразі між Туреччиною та Сирією, можна прочитати в матеріалі <b>Mind </b>«<a href="https://mind.ua/publications/20203155-kurdi-turechchina-siriya-i-tramp-shcho-do-chogo-u-zradnickij-vijni-yaka-spalahnula">Курди, Туреччина, Сирія і Трамп. Що до чого у «зрадницькій» війні, яка спалахнула</a>».</p>
      <p>23 жовтня операцію було завершено. Однак Туреччина не має наміру повністю виходити з території Сирії. В рамках домовленостей Вашингтон пообіцяв вивести курдські формування за демаркаційну лінію в 30 км на південь від кордону Сирії з Туреччиною. Росія і Туреччина почнуть спільне патрулювання звільненої курдами території.</p>
      <related>
        <h4>Також читайте</h4>
        <a href="https://mind.ua/news/20204488-senator-grem-zablokuvav-rezolyuciyu-nizhnoyi-palati-kongresu-pro-genocid-virmeniv"/>
        <a href="https://mind.ua/news/20204421-tramp-zaproponuvav-erdoganu-ugodu-na-100-mlrd-i-shlyahi-virishennya-pitannya-z-s-400"/>
        <a href="https://mind.ua/publications/20203787-pigulka-dlya-bosa-yak-odna-tehnologiya-mozhe-dopomogti-kontrolyuvati-personal-pripiniti-vitik-bazi-kl"/>
      </related>
    </article>
  </body>
</html>