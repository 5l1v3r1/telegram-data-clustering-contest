<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-ssha-vidmovlyayutsya-rozsliduvati-pitannya-zatrimki-finansuvannya-ukrayini-329609_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T10:38:00+00:00"/>
    <meta property="og:title" content="У США відмовляються розслідувати питання затримки фінансування України"/>
    <meta property="og:description" content="Рослідування може негативно вплинути на справу про імпічмент Трампу. "/>
  </head>
  <body>
    <article>
      <h1>У США відмовляються розслідувати питання затримки фінансування України</h1>
      <h2>Рослідування може негативно вплинути на справу про імпічмент Трампу. </h2>
      <address>
        <time datetime="2019-11-14T10:38:00+00:00">14 Nov 2019, 10:38</time>
      </address>
      <p>Генеральний інспектор Міністерства оборони США Гленн Файн відмовився відкривати розслідування зі з'ясування причин затримки виділення Вашингтоном військової допомоги Україні. Рішення було прийняте через побоювання, що розгляд справи може негативно вплинути на розслідування імпічменту <b><a href="https://dt.ua/POLITICS/axios-tramp-vidhrestivsya-vid-rozmovi-z-poslom-yes-schodo-rozsliduvannya-proti-baydena-v-ukrayini-329605_.html">Дональда Трампа</a></b>, повідомляє <a href="https://edition.cnn.com/2019/11/13/politics/dod-ig-investigation-ukraine-aid-delay/index.html">CNN</a>.</p>
      <p>"Ми розчаровані, що Офіс Генерального інспектора відмовився розслідувати затримку Міністерства оборони фінансування України, призначеного Конгресом", - заявив сенатор від штату Іллінойс Дік Дурбін.</p>
      <p>Дурбін та інші американські сенатори двічі – у вересні та в листопаді – направляли Файну запит на проведення розслідування щодо затримки виділення допомоги Україні.</p>
      <p>"Ця затримка перешкоджала законним зобов'язанням Пентагону здійснювати військову допомогу Україні в критичний момент, вона провокує серйозні питання про те, чи були представники Міністерства оборони залучені в будь-які схеми з надання тиску на політичного опонента. Вкрай важливо, щоб ваше відомство своєчасно провело ретельний аналіз можливої ролі Міністерства оборони в цих звинуваченнях і надало ваші висновки комітетам Конгресу з оборони", – йдеться у листі Дурбіна да Файна.</p>
      <p>Звістка про те, що адміністрація Трампа призупинила допомогу Україні, виникла наприкінці серпня. Зазначаєься, що розслідування затримки допомоги Україні може негативно вплинути на справу імпічменту президента Дональда Трампа.</p>
      <p>Демократи, які проводять розгляд справи про імпічмент, стверджують, що президент намагався використати допомогу в якості приводу для тиску на Україну.</p>
      <p>Раніше <b><a href="https://dt.ua/WORLD/blizkiy-znayomiy-dzhuliani-pogodivsya-davati-svidchennya-pered-kongresom-u-spravi-pro-impichment-trampa-328509_.html">заарештований у США бізнесмен Лев Парнас</a></b>, пов'язаний з адвокатом президента США Дональда Трампа Руді Джуліані, ще незадовго до інавгурації Володимира Зеленського попереджав офіційний Київ, що адміністрація Трампа <b><a href="https://dt.ua/WORLD/parnas-poperedzhav-ukrayinskih-chinovnikiv-scho-tramp-mozhe-zablokuvati-viyskovu-dopomogu-the-new-york-times-329185_.html">заморозить військову допомогу Україні</a></b>, якщо вона не оголосить про розслідування проти Джо Байдена і його сина Хантера.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2VkaXRpb24uY25uLmNvbS8=">CNN</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>