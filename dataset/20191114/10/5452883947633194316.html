<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/video/chocolate-days-programma-14-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-14T10:54:00+00:00"/>
    <meta property="og:title" content="Chocolate Days ad Avellino: presentato il programma completo"/>
    <meta property="og:description" content="Una tre giorni dedicata all'alimento più amato al mondo"/>
  </head>
  <body>
    <article>
      <h1>Chocolate Days ad Avellino: presentato il programma completo</h1>
      <h2>Una tre giorni dedicata all'alimento più amato al mondo</h2>
      <address><time datetime="2019-11-14T10:54:00+00:00">14 Nov 2019, 10:54</time> by <a rel="author" href="http://www.avellinotoday.it/author/profile/giuseppe-cesareo/19989828606547/" target="_blank">Giuseppe Cesareo</a></address>
      <p>Si è tenuta questa mattina, presso la sala stampa del comune di Avellino, la conferenza stampa di presentazione della “Chocolate Days”, la festa del cioccolato artigianale che farà tappa ad Avellino 15, 16 e 17 novembre dalle 10:00 alle 24:00 lungo corso Vittorio Emanuele.<br/><br/>Ad illustrare il programma dell’evento organizzato dalla Claai Salerno - Unione degli artigiani e delle piccole e medie imprese, in collaborazione con il Movimento Turismo del Cioccolato e delle Eccellenze italiane e Tanagro Legno Idea, e con il patrocinio del comune di Avellino, il presidente del Movimento Turismo del Cioccolato Gianfranco Ferrigno, la presidente Claai Avellino Adriana Romano e il sindaco Gianluca Festa.<br/><br/>La festa del cioccolato artigianale, nata 5 anni fa a Salerno e prossimamente in scena anche a Milano davanti al Castello Sforzesco, è dedicata al cioccolato di qualità e alle creazioni dei più grandi maestri cioccolatieri d’Italia. Nei diversi stand si potranno assaggiare le specialità italiane e assistere ai laboratori serali sulla preparazione dei diversi tipi di cioccolato, in un week end tutto da gustare.<br/><br/>Tra gli appuntamenti più attesi ci sono: la glassatura al Cioccolato dei Mostaccioli a cura di "Che pasticcio di Raffaella Valentino", in programma sabato 16 novembre alle ore 18; mentre domenica spazio ai tartufini al cioccolato di Dolcis In Furno (ore 11) e a Giocando con la Frolla e il Cioccolato di "Le Dolcezze di Lu.Lu." (ore 18).</p>
    </article>
  </body>
</html>