<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/deputaty-zabraly-8-milyardiv-z-dorozhnogo-fondu-ta-viddaly-na-mistsya/"/>
    <meta property="og:site_name" content="Рубрика"/>
    <meta property="article:published_time" content="2019-11-14T10:13:35+00:00"/>
    <meta property="og:title" content="Депутати забрали 8 мільярдів з Дорожнього фонду та віддали на місця"/>
    <meta property="og:description" content="Верховна Рада підтримала поправку до Бюджетного кодексу, яка передбачає, що у 2020 році акцизний збір буде залишатись у місцевих бюджетах. Відповідну поправку до законопроекту № 2144 підтримали 275 нардепів, пише “ЕП”. Зокрема, нардеп від “Слуги народу” Зіновій Андрійович заявив, що в проекті акцизний податок з палива передають у Дорожній фонд. “Неприпустимо його забирати, пропонується на […]"/>
  </head>
  <body>
    <article>
      <h1>Депутати забрали 8 мільярдів з Дорожнього фонду та віддали на місця</h1>
      <address><time datetime="2019-11-14T10:13:35+00:00">14 Nov 2019, 10:13</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/07/110money1-640x394-860x580-c-1.jpg"/>
      </figure>
      <p>
        <b>
          <b>Верховна Рада підтримала поправку до Бюджетного кодексу, яка передбачає, що у 2020 році акцизний збір буде залишатись у місцевих бюджетах.</b>
        </b>
      </p>
      <p>Відповідну поправку до законопроекту № 2144 підтримали 275 нардепів, пише <a href="https://www.epravda.com.ua/news/2019/11/14/653702/">“ЕП”.</a></p>
      <p>Зокрема, нардеп від “Слуги народу” Зіновій Андрійович заявив, що в проекті акцизний податок з палива передають у Дорожній фонд.</p>
      <p>“Неприпустимо його забирати, пропонується на 2020 рік залишити за місцевими громадами. Це дасть їм можливість стати на ноги. А з 1 січня 2021 року ми будемо ним наповнювати державний Дорожній фонд”, – заявив Андрійович.</p>
      <p>При цьому профільний комітет був проти правки, так як цей податок не належить до доходів загального фонду держбюджету, а в повному обсязі зараховується у спеціальний фонд як джерело надходжень до Дорожнього фонду.</p>
      <p>У комітеті зазначили, що ухвалення цієї поправки призведе до розбалансування бюджету на наступний рік, оскільки йдеться про 7,7 млрд грн.</p>
    </article>
  </body>
</html>