<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204443-rosiya-hotila-rozmistiti-v-bilorusiyi-svoyu-aviabazu"/>
    <meta property="og:site_name" content="Mind UA"/>
    <meta property="article:published_time" content="2019-11-14T10:30:00+00:00"/>
    <meta property="og:title" content="Росія хотіла розмістити в Білорусії свою авіабазу"/>
    <meta property="og:description" content="А натомість пропонувала Мінську допомогти із придбанням винищувачів Су-30СМ"/>
  </head>
  <body>
    <article>
      <h1>Росія хотіла розмістити в Білорусії свою авіабазу</h1>
      <h2>А натомість пропонувала Мінську допомогти із придбанням винищувачів Су-30СМ</h2>
      <address>
        <time datetime="2019-11-14T10:30:00+00:00">14 Nov 2019, 10:30</time>
      </address>
      <p>Білорусь вирішила закуповувати винищувачі Су-30СМ замість розміщення російської бази на своїй території. Про це заявив держсекретар Ради безпеки республіки Станіслав Зась, <a href="https://interfax.com.ua/news/general/624523.html">передає </a>Інтерфакс-Україна.</p>
      <p>«Спочатку в цьому процесі ми пробували домовитися з Росією про надання допомоги у вирішенні цієї складного і дуже витратного завдання (покупки  винищувачів – ред). Натомість отримали пропозицію про розміщення на нашій території військово-повітряної бази РФ», – сказав Зась.</p>
      <p>«Але це не одне і те ж – розміщення на нашій землі військово-повітряної бази не вирішує проблему розвитку нашої власної бойової авіації», – зазначив він.</p>
      <p>За словами держсекретаря, тому Білорусь була змушена за власні кошти закуповувати винищувачі.</p>
      <p>Тому, продовжив він, Білорусь стала спиратися на власні можливості.</p>
      <p>«У цьому процесі з самого початку безпосередньо брав участь командувач збройними силами, глава нашої держави. Без його безпосередньої участі, підтримки ми б зараз це завдання не вирішили», – підкреслив Зась.</p>
      <p>Влітку 2017 року Міноборони Білорусі заявили, що Мінськ закупить у Росії партію винищувачів Су-30СМ для оновлення парку бойових літальних апаратів. Всього планується придбати 12 літаків. 13 листопада 2019 року в Білорусі надійшли перші два винищувачі.</p>
      <p>Як повідомлялося, прем'єр РФ Дмитро Медведєв заявив у вересні 2015 року журналістам в Гродно, що Росія готова розглядати питання про подальше відкриття своїх авіабаз в державах, з якими її пов'язують союзницькі відносини. Незабаром уряд РФ представив пропозиції про підписання угоди про російську авіаційну базу на території Білорусі. Документ був внесений Міноборони РФ.</p>
      <p>«Угода сприятиме організації спільної охорони зовнішнього кордону Союзної держави в повітряному просторі і створення Єдиної регіональної системи протиповітряної оборони Росії і Білорусі», – говорилося в супровідному документі.</p>
      <p>У зв'язку з цим президент Білорусі Олександр Лукашенко заявив, що його країні не потрібна російська військова база.</p>
      <p>Пізніше білоруська влада неодноразово заявляла про те, що не має наміру розміщувати на території республіки іноземні військові бази, в тому числі і через те, що це може стати джерелом напруженості в регіоні.</p>
      <p>У Білорусі з 1995 року розміщені два російські військові об'єкти – 43-й вузол зв'язку військово-морського флоту Росії «Вилейка» (радіостанція «Антей») і радіолокаційна станція «Волга» дециметрового діапазону (вузол «Барановичі») в складі російської системи попередження про ракетний напад.</p>
      <p>Вузол зв'язку «Вилейка», розташований біля однойменного міста, діє з 1964 року і забезпечує зв'язок на наддовгих хвилях Головного штабу ВМФ Росії з атомними підводними човнами, що несуть бойове чергування в районах Атлантичного, Індійського і частково Тихого океанів. Також проводить радіотехнічну розвідку і радіоелектронну боротьбу і працює в інтересах інших видів ЗС Росії.</p>
      <p>РЛС «Волга» (розташована недалеко від міста Ганцевичи) створена в 1980-х роках, є елементом російської системи попередження про ракетний напад, входить в структуру Космічних військ Росії. «Волга» здатна виявляти балістичні ракети в польоті, а також космічні об'єкти, ідентифікувати їх і відстежувати траєкторію, розраховуючи точки старту і падіння. Крім території Західної Європи, станція контролює райони патрулювання підводних човнів НАТО в Північній Атлантиці і Норвезькому морі.</p>
      <related>
        <h4>Також читайте</h4>
        <a href="https://mind.ua/news/20204377-shansi-ukrayini-na-vigrash-u-mizhnarodnomu-sudi-oon-visoki-zerkal"/>
        <a href="https://mind.ua/news/20204366-pritok-naftodolariv-v-rf-pochav-padati-vpershe-za-tri-roki"/>
        <a href="https://mind.ua/news/20204356-dobuvati-naftu-v-rosiyi-dorozhche-nizh-na-blizkomu-shodi-saudi-aramco"/>
      </related>
    </article>
  </body>
</html>