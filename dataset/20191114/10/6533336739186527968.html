<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/mistero-florenzi-va-via-gennaio-roma-trova-poco-spazio-fonseca-219002.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-14T10:26:10+00:00"/>
    <meta property="og:title" content="Florenzi, via a gennaio?-nella roma trova poco spazio: il rapporto con fonseca,scambio con hysaj?"/>
    <meta property="og:description" content="MISTERO FLORENZI: VA VIA A GENNAIO? - NELLA ROMA TROVA POCO SPAZIO: FONSECA COL PARMA GLI HA PREFERITO SANTON E LO DEFINISCE “UN’OPZIONE” (MENTRE IL CT MANCINI LO RITIENE “FONDAMENTALE”) – L’ULTIMA DA TITOLARE CON LA SAMP QUANDO KOLAROV LO SGRIDO’ (VIDEO) - IPOTESI DI SCAMBIO CON HYSAJ DEL NAPOLI (MA PER IL TERZINO DE LAURENTIIS CHIEDE 25 MILIONI) – IL DS GIALLOROSSO PETRACHI A CACCIA DI ATTACCANTI: IDEA KEAN"/>
  </head>
  <body>
    <article>
      <h1>Florenzi, via a gennaio?-nella roma trova poco spazio: il rapporto con fonseca,scambio con hysaj?</h1>
      <address>
        <time datetime="2019-11-14T10:26:10+00:00">14 Nov 2019, 10:26</time>
      </address>
      <p>
        <b>MISTERO FLORENZI: VA VIA A GENNAIO? - NELLA ROMA TROVA POCO SPAZIO: FONSECA COL PARMA GLI HA PREFERITO SANTON E LO DEFINISCE “UN’OPZIONE” (MENTRE IL CT MANCINI LO RITIENE “FONDAMENTALE”) – L’ULTIMA DA TITOLARE CON LA SAMP QUANDO KOLAROV LO SGRIDO’ (VIDEO) - IPOTESI DI SCAMBIO CON HYSAJ DEL NAPOLI (MA PER IL TERZINO DE LAURENTIIS CHIEDE 25 MILIONI) – IL DS GIALLOROSSO PETRACHI A CACCIA DI ATTACCANTI: IDEA KEAN</b>
      </p>
      <hr/>
      <figure>
        <embed-post data-src="https://www.instagram.com/p/B37LVlboElL" data-service="Instagram"/>
      </figure>
      <p>
        <b>Roberto Maida per <a href="http://www.corrieredellosport.it/">corrieredellosport.it</a></b>
      </p>
      <p>Mai come nel prossimo mercato, la Roma giocherà a carte scoperte. Compatibilmente con le risorse disponibili, e di conseguenza con le cessioni, Petrachi vuole consegnare a Fonseca almeno un paio di rinforzi a gennaio: un terzino destro e un vice Dzeko.</p>
      <figure>
        <a href="https://www.dagospia.com/mediagallery/Dago_fotogallery-255427/1238200.htm">
          <img src="https://cdn-static.dagospia.com/img/foto/11-2019/florenzi-1238200.png"/>
        </a>
        <figcaption>florenzi</figcaption>
      </figure>
      <p>Sul primo fronte molto dipende da Florenzi, che ormai è confinato nell’isola della panchina. Il procuratore Lucci si è messo al lavoro per cercargli una squadra, sta studiando se sia fattibile uno scambio alla pari con Politano, ma l’operazione è piuttosto complicata.</p>
      <p>Dalla partenza di Florenzi, che potrebbe produrre un’interessante plusvalenza da anticipare sui sacrifici necessari a giugno, dipende l’investimento su Hysaj, già scelto come erede per la fascia. In realtà Roma e Napoli stanno pensando anche a un possibile scambio, che converrebbe a entrambe le squadre sotto il profilo tecnico. Ma l’accordo sui cartellini è lontano, soprattutto se De Laurentiis continua a chiedere 25 milioni per il capitano dell’Albania.</p>
      <p>
        <b>KEAN ALLA ROMA: L'ULTIMA IDEA DI PETRACHI</b>
      </p>
      <p>
        <b>Roberto Maida per <a href="http://corrieredellosport.it/">corrieredellosport.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255427/1238199.htm">
          <img src="https://cdn-static.dagospia.com/img/foto/11-2019/florenzi-1238199.png"/>
        </a>
        <figcaption>florenzi</figcaption>
      </figure>
      <p>Alla Roma è in arrivo anche un attaccante centrale. In prestito. Si è parlato nelle ultime ore di Seferovic, ex Fiorentina ora al Benfica, ma c’è un altro nome che potrebbe fare al caso della Roma: l’argentino Facundo Ferreyra, detto El Chucky, ex pupillo di Fonseca allo Shakhtar.</p>
      <p>Anche lui è di proprietà del Benfica ma adesso gioca nella Liga, in prestito all’Espanyol. Petrachi lo segue da qualche anno e ha anzi detto di essersi innamorato del gioco di Fonseca da ds del Torino proprio nell’ambito di un interessamento per Ferreyra. Considerando che in Spagna non sta andando molto bene (solo 1 gol in campionato) potrebbe tornare sul mercato e fare al caso della Roma.</p>
      <p>
        <b>Kean, ipotesi prestito dall'Everton</b>
      </p>
      <p>Ancora più intrigante sarebbe strappare all’Everton il prestito di Moise Kean, che non si è ambientato in Inghilterra. Petrachi ci sta provando.</p>
      <p>
        <b>FLORENZI: VIA A GENNAIO?</b>
      </p>
      <figure>
        <a href="https://www.dagospia.com/mediagallery/Dago_fotogallery-255427/1216657.htm">
          <img src="https://cdn-static.dagospia.com/img/foto/09-2019/totti-florenzi-1216657.png"/>
        </a>
        <figcaption>TOTTI FLORENZI</figcaption>
      </figure>
      <p><b>Da</b> <u><a href="https://www.romatoday.it/">https://www.romatoday.it</a></u></p>
      <p>Alessandro Florenzi e la Roma sono ad un bivio. Il giocatore sta trovando poco spazio nella squadra di Paulo Fonseca che gli preserisce, addirittura, Davide Santon.</p>
      <p>E così nei prossimi giorni potrebbe esserci un incontro tra il procuratore del giocatore, Lucci, e Petrachi per ragionare assieme sul futuro di Florenzi, calciatore simbolo della compagine giallorossa convocato dal ct Mancini per il doppio impegno della Nazionale contro Bosnia e Armenia.</p>
      <p>Nel caso si dovesse concretizzare un futuro lontano da Roma Florenzi ha diversi estimatori, si parla dell'Inter di Antonio Conte oltre che di Sampdoria e Cagliari disposte ad accoglierlo già a gennaio con la formula del prestito. A strizzagli l'occhio anche il Lione di Rudi Garcia.</p>
      <figure>
        <a href="https://www.dagospia.com/mediagallery/Dago_fotogallery-255427/1156511.htm">
          <img src="https://cdn-static.dagospia.com/img/foto/05-2019/florenzi-1156511.jpg"/>
        </a>
        <figcaption>florenzi</figcaption>
      </figure>
      <p>Segnali distensivi nelle ultime ore sono arrivati da Nyon dove il tecnico Fonseca ha partecipato all'Elite Club Coaches Forum. A una domanda sulle parole di Mancini che ha definito Florenzi "fondamentale" per l'Italia, il portoghese ha replicato: "Sono opinioni, per me lui è molto importante. In questo momento per me resta una opzione, ma vi garantisco che non c'è nessun problema"</p>
      <figure>
        <a href="https://www.dagospia.com/mediagallery/Dago_fotogallery-255427/1214146.htm">
          <img src="https://cdn-static.dagospia.com/img/foto/09-2019/florenzi-lorenzo-pellegrini-1214146.png"/>
        </a>
        <figcaption>florenzi lorenzo pellegrini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255427/1156510.htm">
          <img src="https://cdn-static.dagospia.com/img/foto/05-2019/florenzi-roma-juve-9-1156510.jpg"/>
        </a>
        <figcaption>florenzi roma juve 9</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255427/1203208.htm">
          <img src="https://cdn-static.dagospia.com/img/foto/08-2019/alessandro-florenzi-foto-mezzelani-gmt017-1203208.jpg"/>
        </a>
        <figcaption>alessandro florenzi foto mezzelani gmt017</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255427/1162507.htm">
          <img src="https://cdn-static.dagospia.com/img/foto/05-2019/de-rossi-florenzi-1162507.png"/>
        </a>
        <figcaption>de rossi florenzi</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255427/1237819.htm">
          <img src="https://cdn-static.dagospia.com/img/foto/11-2019/kean-1237819.png"/>
        </a>
        <figcaption>kean</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255427/1203209.htm">
          <img src="https://cdn-static.dagospia.com/img/foto/08-2019/alessandro-florenzi-foto-mezzelani-gmt018-1203209.jpg"/>
        </a>
        <figcaption>alessandro florenzi foto mezzelani gmt018</figcaption>
      </figure>
    </article>
  </body>
</html>