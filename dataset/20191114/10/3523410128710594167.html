<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639894/%D9%85%D8%B3%D8%B9%D9%88%D8%AF-%D8%A7%D8%B7%DB%8C%D8%A7%D8%A8%DB%8C-%D8%B3%D8%B1%DB%8C%D8%A7%D9%84-%D9%86%D9%88%D8%B1%D9%88%D8%B2%DB%8C-%D8%B4%D8%A8%DA%A9%D9%87-%D8%AF%D9%88-%D8%B1%D8%A7-%DA%A9%D9%84%DB%8C%D8%AF-%D8%B2%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T10:22:00+00:00"/>
    <meta property="og:title" content="مسعود اطیابی سریال نوروزی شبکه دو را کلید زد"/>
    <meta property="og:description" content="تصویربرداری «کامیون» به کارگردانی سید مسعوداطیابی همزمان با هفته وحدت و ایام میلاد باسعادت رسول اکرم( ص) با حضور بازیگران اصلی در تهران آغاز شد."/>
  </head>
  <body>
    <article>
      <h1>
        <a href="https://www.bultannews.com/fa/news/639894/%D9%85%D8%B3%D8%B9%D9%88%D8%AF-%D8%A7%D8%B7%DB%8C%D8%A7%D8%A8%DB%8C-%D8%B3%D8%B1%DB%8C%D8%A7%D9%84-%D9%86%D9%88%D8%B1%D9%88%D8%B2%DB%8C-%D8%B4%D8%A8%DA%A9%D9%87-%D8%AF%D9%88-%D8%B1%D8%A7-%DA%A9%D9%84%DB%8C%D8%AF-%D8%B2%D8%AF">مسعود اطیابی سریال نوروزی شبکه دو را کلید زد</a>
      </h1>
      <h2>تصویربرداری «کامیون» به کارگردانی سید مسعوداطیابی همزمان با هفته وحدت و ایام میلاد باسعادت رسول اکرم( ص) با حضور بازیگران اصلی در تهران آغاز شد.</h2>
      <address><time datetime="2019-11-14T10:22:00+00:00">14 Nov 2019, 10:22</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سریال نوروزی شبکه دو با نام موقت «کامیون» در 30 قسمت 42 دقیقه ای تولید می شود و از ابتدا تا پایان فروردین 99 پخش خواهد شد.</p>
      <p>این مجموعه تلویزیونی را شهاب عباسی بر اساس طرحی از شهروز شکورزاده نوشته است و ساخت  آن به کارگردان فیلم سینمایی «تگزاس 2» که در ردیف پر فروش‌ترین‌های اکران سال 98 قرار دارد، سپرده شده است.</p>
      <p>مهدی هاشمی و نسرین مقانلو، جهانبخش سلطانی، بیتا سحرخیز، علی عامل هاشمی، سپند امیرسلیمانی، بهنام شرفی، آرزو نبوت، سیاوش مفیدی، گیتی قاسمی ، ماهان عبدی، مهسا طهماسبی، هادی مرتضی زاده و... در این سریال نقش آفرینی خواهند کرد.</p>
      <p>«کامیون» را ابراهیم آرزو و شهرام دانشپور برای گروه فیلم و سریال شبکه دو سیما تولید می‌کنند.</p>
    </article>
  </body>
</html>