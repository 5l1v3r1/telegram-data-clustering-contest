<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/320095/%e5%a8%9b%e8%81%9e/%e9%be%8d%e5%92%81%e5%a8%813-%e9%84%ad%e4%b8%ad%e5%9f%ba%e5%8e%9f%e7%8f%ad%e4%ba%ba%e9%a6%ac-10%e5%a4%a7%e7%b6%93%e5%85%b8%e5%a0%b4/"/>
    <meta property="og:site_name" content="東方新地"/>
    <meta property="article:published_time" content="2019-11-14T10:00:57+00:00"/>
    <meta property="og:title" content="鄭中基率原班人馬拍《龍咁威3》計劃擱淺？！鄭中基親身確認係港產片 + 10大經典場口回顧"/>
    <meta property="og:description" content="由早年的神級喜劇之王周星馳，再到最入型入格的賴皮古惑仔化骨龍，以及後期的牛歡喜食家暴龍哥"/>
  </head>
  <body>
    <article>
      <h1>鄭中基率原班人馬拍《龍咁威3》計劃擱淺？！鄭中基親身確認係港產片 + 10大經典場口回顧</h1>
      <address><time datetime="2019-11-14T10:00:57+00:00">14 Nov 2019, 10:00</time> by <a rel="author">東方新地 - 娛聞</a></address>
      <p>由早年的神級喜劇之王周星馳，再到最入型入格的賴皮古惑仔化骨龍，以及後期的牛歡喜食家暴龍哥<a href="https://www.orientalsunday.hk/tag/%E9%84%AD%E4%B8%AD%E5%9F%BA/">鄭中基</a>，這些港産喜劇都是大家心目中的經典。要數到近十年來一套可以睇完又睇，基本上背到所有笑位的電影，由谷德昭執導的《<a href="https://www.orientalsunday.hk/tag/%E9%BE%8D%E5%92%81%E5%A8%81/">龍咁威</a>》系列，絕對是其中一個代表作！2019年初於紅館開個唱嘅<a href="https://www.orientalsunday.hk/tag/%E9%84%AD%E4%B8%AD%E5%9F%BA/">鄭中基</a>，曾經宣布今年會開拍《龍咁威》第3集，作為2020賀歲片，仲話原班馬演出，可惜來到年尾，計劃似乎有變….</p>
      <p>編輯：東方新地 ｜原文：NewMonday｜圖片：新傳媒圖片、電影截圖、電影劇照</p>
      <h4>傳《<a href="https://www.orientalsunday.hk/tag/%E9%BE%8D%E5%92%81%E5%A8%81/">龍咁威3</a>》拍攝計劃暫停 鄭中基：由頭到尾都係港產片</h4>
      <p>相信《龍咁威》係唔少人童年回憶，尤其當年扮警訊的「瑞士山區肺騙案」更係深入民心！不過，本來計劃原班人馬再開拍的《龍咁威3》就唔太順利，日前有傳媒引述，指《龍咁威3》因為題材問題禁止大陸上映，觸發「《龍咁威3》是否拍畀香港人睇」的疑團，作為主角及導演的「龍威」鄭中基就霸氣回覆網民，話「<b>龍3由頭到尾都係計劃拍港產片</b>」，無所謂咁話！網民紛紛大讚「暴龍哥重視香港電影市場」，就算搶唔到賀歲片檔期都一樣會入場支持😍！</p>
      <figure>
        <img src="https://imgs.orientalsunday.hk/wp-content/uploads/2019/11/77304224_2437842909676792_3974297160710619136_o_4527414095dce50347584c.png"/>
      </figure>
      <h4>《龍咁威》10大經典場口回顧</h4>
      <h4>1. 真係MEKO水嚟喎！</h4>
      <p>第一次睇龍咁威經已被第一幕的交易吸引住，眼看龍威在褲浪位取岀手套及飲管，以極專業的態度一試貨品真偽，再同專係砵蘭街呃啊婆啲棺材本嘅玉面人趙應鶉講岀一句：「咦！真係MEKO水嚟喎！」（唔知呢個趙應鶉的人物設定同有線高層趙應春又有冇關呢？）</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-3.42.16_1997711245b7fb7328dbd5.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-3.42.30_7556428535b7fb72f1d17f.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-3.43.06_1042004035b7fb730b9f74.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-3.43.29_12393205935b7fb72d060e1.jpg"/>
      </figure>
      <h4>2. 白飯魚真係有白飯魚</h4>
      <p>由龍大雙先生創立嘅龍威體育用品公司係2003年度的旗艦級岀品，竟然是一對白！飯！魚！而這對只賣人民幣$19.9的白布鞋竟以在四川吸收天地靈氣的生曬白飯魚作氣墊膠囊，更可作為鞋的避震，抵受重擊！什麼air max，pump fury都要行埋一二邊。</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.02.49_2357189385b7fd8b7a7064.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.03.05_16695523985b7fd8b44f26a.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.03.33_9575149525b7fd8b28f27f.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.06.25_16986232045b7fd8b62952c.jpg"/>
      </figure>
      <h4>3.皮膚科醫生洗介賴、髮型師狼狗</h4>
      <p>所謂有錢就做蝙蝠俠，無錢就做好警察。三子最害怕的正正是步入警察學堂。龍威貪靚就係人都知，始終他亦有另一個Model之王的身份（Mandom啊），三子的皮膚科醫生洗介賴亦提醒過他們，只能用Duve或Lux，絕對不能用蝦世界。至於狼狗就叫佢哋一定要用護髮素同要吹頭。</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.32.59_19307916855b7fdefedb837.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.33.08_6257744665b7fdf00a668f.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.33.15_19258240005b7fdf0297303.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.33.25_19071778485b7fdf0438a88.jpg"/>
      </figure>
      <h4>4. 燒槍燒到玩軍火</h4>
      <p>我諗唔使九叔多講大家都記得呢幕，跟據學警手冊第23項第23章第23條，學警可以依照自己興趣學習，加上那時的恐怖份子全球作案，學定點用軍火都係傍下身。</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.46.52_6861010195b7fe27127486.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.47.06_4730953385b7fe272b801a.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.47.18_5217491475b7fe26f598de.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.48.06_9429443365b7fe27460c68.jpg"/>
      </figure>
      <h4>5. 試試啲腦汁，咦！仲諗緊嘢喎！</h4>
      <p>玩埋伏就當然係我伏吓你，你又伏下我，至於鄧Sirrrr呢，唔好講咁多，試試佢啲腦汁先。</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.57.26_15498548215b7fe4dbe333b.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.57.37_6198573005b7fe4da26cd3.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.58.13_1380164865b7fe4dde62b5.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-6.58.21_14968069695b7fe4df8316c.jpg"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fnewmonday.com.hk%2Fvideos%2F2218302575109636%2F&amp;show_text=&amp;width=640" width="640" height="640" data-service="Facebook" scrolling="no"/>
      </figure>
      <h4>6. 佢哋叫我做垃圾啊，我是廢紙〜</h4>
      <p>呢句直頭係人生大道理！</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.04.34_895681675b7fe6781a6b1.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.04.43_1641723345b7fe67cd69cd.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.04.56_14718743865b7fe6798ca3b.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.05.03_10562414465b7fe67b594bd.jpg"/>
      </figure>
      <h4>7. 都係嗰句啦，容易襯衫啊嘛！</h4>
      <p>買車買到買衫咁，應該真係得佢哋三個先做到。</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.13.18_4795864365b7fe870ab7c6.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.13.26_3958283085b7fe8748150b.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.13.32_1443270665b7fe86f1845d.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.13.41_8677417105b7fe872bb8d2.jpg"/>
      </figure>
      <h4>8. 好消息，唔洗割包皮！</h4>
      <p>Whats up Man ! Whats up Man ! Whats up Man ! Boom ! 唔洗割包皮！ 好消息！唔洗割包皮！</p>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.14.55_15001804075b7fe921be0b5.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.15.34_1319559815b7fe92046b52.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.15.58_20385398875b7fe91c81af7.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.16.17_11957373585b7fe91e30a40.jpg"/>
      </figure>
      <h4>9. 警訊</h4>
      <p>鄭中基喺《龍咁威》系列中，由佢主持嘅《警訊》就同張達明、李璨琛演嘅「瑞士山區肺騙案」，鄭中基扮騙徒嘅同黨，以一身空姐look現身非常突出，真係非常戲劇化又有喜劇感。</p>
      <figure>
        <img src="https://imgs.orientalsunday.hk/wp-content/uploads/2018/11/3_19840357575be545085b78d.png"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/1494854803_3c21_17364619695be544cc2ea8b.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/4_2435115595be5450fb9061.jpg"/>
        <figcaption>第二集鄭中基再扮Roller girl！</figcaption>
      </figure>
      <figure>
        <iframe src="https://www.youtube.com/embed/q_-fLTrHyd0" width="960" height="720" data-service="Youtube" scrolling="no"/>
      </figure>
      <h4>10. 喂！手足！幫手逗一逗！</h4>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.38.11_8303238315b7fefb8c8dc8.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.38.19_13603781895b7feeaac16ee.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.39.46_2479010195b7feea6d96c1.jpg"/>
      </figure>
      <figure>
        <img src="https://imgs.nmplus.hk/wp-content/uploads/2018/08/-2018-08-24-7.39.53_14425210495b7feea8cf500.jpg"/>
      </figure>
      <h4>《龍咁威3》明年開拍 原班人馬回歸</h4>
      <p>鄭中基喺去年公布未來電影計劃，除操肌拍攝新片《阿龍》，亦正籌備開拍佢嘅喜劇代表作《龍咁威3》。鄭中基透過助手回應表示的確會開拍《龍咁威3》，佢話原本想在今年年中開拍，19年賀歲檔上演，但不過依家可能要改到明年中開拍，目標係後年2020年嘅賀歲檔上映！佢仲話打算請2003年第一集原班人馬拍攝，由佢同谷德昭執導，演員就會有李璨琛、張達明同埋鄧麗欣(Stephy)，鄭中基補充話知道觀眾想Stephy可以接拍，故此希望就到檔期，能夠齊人演出。</p>
      <figure>
        <img src="https://imgs.orientalsunday.hk/wp-content/uploads/2018/11/200309281531355207871196_5096416625be4302030e85.jpg"/>
      </figure>
      <p>鄭中基在《龍咁威》中，演不學無術富二代，最後在警隊中重拾勇氣。</p>
      <figure>
        <img src="https://imgs.orientalsunday.hk/wp-content/uploads/2018/11/2_6651516085be422657e637-e1541677696964.jpg"/>
        <figcaption>電影中鄧麗欣是鄭中基想追的女神。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2018/11/3_19732159485be423219aa24.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/10180181_694918_9850301225be43a6fda3f8.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200309242101307256803795_11806334305be4301e78ea4.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/1_12419916795be42263e1944.jpg"/>
      </figure>
      <p>鄭中基、李燦森和張達明在《龍咁威》中分別扮演的龍威、吳樹喜和黃金舟！</p>
      <p>當年千嬅更在《龍咁威》客串一角！</p>
      <figure>
        <img src="https://imgs.orientalsunday.hk/wp-content/uploads/2018/11/200312181821334894030464_3174188255be430219e263.jpg"/>
      </figure>
      <h4>05年《龍咁威2》口碑麻麻</h4>
      <p>《龍咁威》叫好叫座，但第二集《龍咁威之皇母娘娘呢?》搵嚟同樣係Mini Cookies成員嘅Miki做女主角，可惜口碑好差，悶戲連場一啲都唔好笑，所以大家點估到十多年後會開拍《龍咁威3》，仲由鄭中基執導，希望真係成事又係原班人馬演出，更加希望好過第二集啦！</p>
      <figure>
        <img src="https://imgs.orientalsunday.hk/wp-content/uploads/2018/11/200509011600546267096513_17139519605be430061b6e5.jpg"/>
      </figure>
      <p>當年嘅Miki眼大大走可愛路線，深得少男歡心，如今佢都已經做咗人妻同媽咪喇！</p>
      <figure>
        <img src="https://imgs.orientalsunday.hk/wp-content/uploads/2018/11/200505171820110096235531_2783532895be42fee7d0ae-1050x700.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200504151119533493330468_18559238545be42fe9e31da-1050x700.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200505171820169233906250_7390649285be42ff2cf06b.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200506241721329745922629_4549588665be42ff505c4c.jpg"/>
      </figure>
      <p>除咗Miki，第二輯仲加入同為Mini Cookies成員嘅傅穎同吳雨霏！</p>
      <figure>
        <img src="https://imgs.orientalsunday.hk/wp-content/uploads/2018/11/200506241742375088296783_14911961085be42ff72a415.jpg"/>
      </figure>
      <p>仲有已經離開咗我哋嘅魯芬BB，有佢搶鏡嘅演出，真係令套劇生色不少，可惜我哋只能憑住電影懷念佢！</p>
      <figure>
        <img src="https://imgs.orientalsunday.hk/wp-content/uploads/2018/11/200507052024115003031273_390590275be42ffb690ea-1050x700.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200507052024148674074183_8471737535be42fffbef03.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/200507052024182476064932_13301096985be430022570f-1050x788.jpg"/>
      </figure>
      <h4>《行運超人》</h4>
      <p>睇番鄭中基近年都好少拍電影，連新歌都冇乜！佢喺90年代以歌手身份出道，一頭長髮令人留下形象，而他都有好多經典情歌，好似如《晴天陰天雨天》、《我代你哭》等，之後佢都有參與電影演出，在2003情佢喺《行運超人》中扮演反派斷蟹一角，跟梁朝偉楊千嬅大鬥法，其中鄭中基扮女人一幕，真係喜劇才華大爆發！</p>
      <figure>
        <img src="https://imgs.orientalsunday.hk/wp-content/uploads/2018/11/6_12249354975be425075c94b.jpg"/>
      </figure>
      <h4>《低俗喜劇》</h4>
      <p>之後在2012年他在《低俗喜劇》中演廣西暴發戶「暴龍哥」，一口鄉音兼熱愛食野味，極為搶鏡，鄭中基更憑此片奪台灣金馬獎及香港電影金像獎最佳男配角，成為電影事業一大突破，在影壇站穩陣腳！</p>
      <figure>
        <img src="https://imgs.orientalsunday.hk/wp-content/uploads/2018/11/5_11113704335be4250580f73.jpg"/>
      </figure>
      <h4>《大樂師‧為愛配樂》</h4>
      <p>鄭中基在今年初《大樂師‧為愛配樂》中演有音樂天份的古惑仔，演技被指有大躍進，並提名今年4月香港電影金像獎最佳男主角，最後敗給《殺破狼‧貪狼》的古天樂。</p>
      <figure>
        <img src="https://imgs.orientalsunday.hk/wp-content/uploads/2018/11/123231_2191451485be432ad895b8.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/11/1233123_16036347965be432bf1738b-768x432.jpg"/>
      </figure>
      <h3>延伸閱讀：</h3>
      <h3>年卅晚開騷 三代同堂演出 鄭中基恨攞最喜愛男歌手</h3>
      <p><a href="https://www.orientalsunday.hk/tag/%E9%84%AD%E4%B8%AD%E5%9F%BA/">鄭中基</a>(Ronald)一連五場的《鄭中基One More Time 世界巡迴演唱會—香港站》在2月4日於紅磡香港體育館揭開序幕。鄭中基對上一次開騷係2017年，同上次一樣個唱座無虛席。演唱會於晚上9時半開始，鄭中基先以白銀色造型唱出演唱會主題曲《One More Time》，再唱一連串大家熱悉的歌曲《閉目入神》、《晴天陰天雨天》，《我真的哭過》，真係聽出耳油呀！</p>
      <figure>
        <img src="https://imgs.orientalsunday.hk/wp-content/uploads/2019/02/28_14385884315c58f69a834a1-1050x700.jpg"/>
        <figcaption>鄭中基唱《晴天陰天雨天》時，更走到舞台邊與觀眾一起揮手唱。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/02/23_11365893455c58f6819fb49-1050x700.jpg"/>
        <figcaption>頭場係年卅晚，之後年初一、初二、初四及初五開騷，勁有新年氣氛。</figcaption>
      </figure>
      <p>Ronald除下外套，露出手臂紋身及雞翼袖背心，佢話：「我真係要讚自己，連續幾年都喺度同大家迎接新年，今次演唱會主題係dream、hope、love，講到夢想我哋有香港有好多，香港係福地乜都有，講夢想，而家60歲係中年，即係你第時老到攤喺度唔郁都有幾廿年發夢。」</p>
      <figure>
        <img src="https://imgs.orientalsunday.hk/wp-content/uploads/2019/02/27_8850936385c58f6937631b-1050x700.jpg"/>
      </figure>
      <p>至於新年希望，佢又搞笑話：「年頭見到古天樂，佢內心掙扎夠竟唱唔唱歌，出唔出碟，點知一出嚟就攞我最喜愛的男歌手，其實我同佢情況都好似，令我都信心爆棚，不久將來就應該輪到我。」</p>
      <figure>
        <img src="https://imgs.orientalsunday.hk/wp-content/uploads/2019/02/26_6143762345c58f68d6b3d5-1050x1378.jpg"/>
      </figure>
      <p>Ronald話：「其實香港有唔少問題，講貼身啲嘅愛情問題，好多後生仔拍拖擔心無樓唔結婚，於是就唔拍拖，變咗好多人單身，亦出現好多一人套餐、一人聖誕大餐、一人單位。我哋演唱會今次都特登推出單丁位賣，係最快賣晒，呢班單身人士一陣點歌環節我會特別照顧佢哋。」</p>
      <figure>
        <img src="https://imgs.orientalsunday.hk/wp-content/uploads/2019/02/11_17723154915c58f63e3fb47-1050x835.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/10_14629932595c58f637652f3-1050x700.jpg"/>
      </figure>
      <h4>三代同堂演出</h4>
      <p>鄭中基今次特別安排咗三代同堂演出，大女Emma親自揀咗首《A Million Dreams》唱足全首歌，Ronald嘅爸爸鄭東漢就負責彈結他伴奏，唱到中段Ronald才加入合唱，Emma表現全無怯場，好叻女。唱畢Emma更向觀眾拜年：「新年快樂，豬年身體健康。」在旁的Ronald笑話:「佢喺屋企講英文，所以呢幾句都練咗好耐㗎喇！」</p>
      <figure>
        <img src="https://imgs.orientalsunday.hk/wp-content/uploads/2019/02/12_1912045205c58f6444536b-1050x716.jpg"/>
        <figcaption>鄭中基嘅爸爸鄭東漢、仲有囡囡Emma都有台上演出，真係好難得！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/02/13_4474803775c58f649ca1e0-1050x760.jpg"/>
        <figcaption>Emma遺傳了爸爸鄭中基的演藝細胞，由綵排到正式演出都好淡定未有怯場，甚有大將之風！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/02/18_14355436855c58f666971e3-1050x1342.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/17_19933079105c58f65fd5755-1050x700.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/16_19677888125c58f65aa7b9b-1050x547.jpg"/>
      </figure>
      <p>Emma演出成功，鄭中基同鄭爸爸都有同佢擊掌打氣！</p>
      <figure>
        <img src="https://imgs.orientalsunday.hk/wp-content/uploads/2019/02/14_11320285275c58f64fe248d-1050x796.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/15_8515754355c58f655d64c1-1050x883.jpg"/>
      </figure>
      <p>三代同堂表演，真係睇相都覺得好溫馨！</p>
      <h4>夢想揸的士</h4>
      <p>唱完《<a href="https://www.orientalsunday.hk/320095/%E6%9C%80%E6%96%B0%E5%A8%9B%E8%81%9E/%E9%BE%8D%E5%92%81%E5%A8%813-%E9%84%AD%E4%B8%AD%E5%9F%BA%E4%B8%8B%E5%B9%B4%E7%8E%87%E5%8E%9F%E7%8F%AD%E4%BA%BA%E9%A6%AC%E6%8B%8D-%E9%BE%8D%E5%92%81%E5%A8%8110%E5%A4%A7%E7%B6%93%E5%85%B8%E5%A0%B4/">龍咁威</a>》後，Ronald跟觀眾分享他的夢想，佢話自己嘅夢想係隨電影電視改變，細細個想做占士邦，後來又想做的士司機：「做占士邦有車揸又多女，我覺得最近似就係揸的士，因為我屋企都有鏡嘅，我咁嘅樣點做占士邦？做的士司機一樣有車揸，的士台大把女，有時同行家爭客仲會有飛車場面。」</p>
      <figure>
        <img src="https://imgs.orientalsunday.hk/wp-content/uploads/2019/02/9_11423974945c58f6313bae4-1050x1241.jpg"/>
      </figure>
      <h4>想做「神之手」</h4>
      <p>Ronald講完童年夢，又笑話男士嘅夢想都係想做「神之手」<a href="https://www.orientalsunday.hk/tag/%E5%8A%A0%E8%97%A4%E9%B7%B9/">加藤鷹</a>：「佢一指會令人尖叫，會令人興奮。其實我都得，我上次握手，有啲位握唔到，但佢一指上去，就已經有人叫到飛起，所以加藤鷹最多令2個人一齊尖叫興奮，但我依家一指可以令萬人尖叫到飛起，我哋試吓！」全場歌迷立即大叫。</p>
      <figure>
        <img src="https://imgs.orientalsunday.hk/wp-content/uploads/2019/02/25_18204556125c58f68866cc6-1050x663.jpg"/>
      </figure>
      <h4>狂碌人情卡</h4>
      <p>演唱會邀請到陳明憙(Jocelyn)每晚擔任嘉賓，Ronald坦言在新春期間請嘉賓唔易：「過年好多人都出埠，好在幾經辛苦都請到，大家唔使擔心！」</p>
      <figure>
        <img src="https://imgs.orientalsunday.hk/wp-content/uploads/2019/02/22_6619701865c58f67a9a4f0-1050x700.jpg"/>
      </figure>
      <h4>叫歌迷派利是</h4>
      <p>Ronald個唱喺農曆新年期間舉行，佢喺台上搞笑叫大家派利是畀佢，又提醒歌迷記得帶錢，事關場外有好多紀念品賣。</p>
      <figure>
        <img src="https://imgs.orientalsunday.hk/wp-content/uploads/2019/02/6_8535177075c58f61fcec36-1050x882.jpg"/>
      </figure>
      <p>Ronald於兩年前舉辦《Play It Again》演唱會後，曾經為電影增重至168磅，現在為開騷又進行地獄式減肥，成功減至138磅！</p>
      <figure>
        <img src="https://imgs.orientalsunday.hk/wp-content/uploads/2019/02/8_6599472385c58f62b49abc-1050x1240.jpg"/>
        <figcaption>鄭中基早前接受傳媒訪問時大方分享減肥心得，是隔日交替做器械、有氧運動，同時戒油膩、戒肥豬肉、可食雞牛、多食蔬菜、煮食用橄欖油。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/02/7_19476634775c58f62647ded-1050x767.jpg"/>
      </figure>
      <h4>圈中好友捧場</h4>
      <p>太太余思敏、一對仔女及爸爸鄭東漢在台下坐頭排捧場，圈中好友如陳曉東夫婦，周秀娜、<a href="https://www.orientalsunday.hk/tag/%E5%90%B3%E8%8B%A5%E5%B8%8C/">吳若希</a>和老公Alex、JW和男友都前來欣賞。</p>
      <figure>
        <img src="https://imgs.orientalsunday.hk/wp-content/uploads/2019/02/2_6687278845c58f6a7de3ae-1050x700.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/1_14638008975c58f6a1c0fc0-1050x1232.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/3_5874665025c58f6ae89a98-1050x1072.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/4_8130305625c58f6b48a027-1050x884.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/02/5_20676808135c58f6bab4cc1-1050x1086.jpg"/>
      </figure>
      <h4>延伸閱讀：</h4>
      <h4>農曆年開騷 鄭中基全家出動打流感針</h4>
      <p>近日流感肆虐，咪話小朋友易中招，大人一唔小心都被傳染，手尾極長，農曆年舉行演唱會的鄭中基(Ronald)，做足預防措施，早前一家四口出動去打流感針。</p>
      <figure>
        <img src="https://imgs.orientalsunday.hk/wp-content/uploads/2019/01/img_20160310_112432_12824112065c41ac334592a.jpg"/>
      </figure>
      <p>曾經掛住媾女自嘲係無賴的鄭中基，自從11年被前有線主播余思敏降服，簡直脫胎換骨由無賴轉化成「廿四孝」愛妻號，一對寶貝仔女出世後更加變深閨，幾乎絕跡社交活動，收工第一時間撲返屋企做住家男。</p>
      <figure>
        <img src="https://imgs.orientalsunday.hk/wp-content/uploads/2019/01/tungstar5896338_5085330665891583571e38-1050x1575_7903291295c41ac68ceaea.jpg"/>
      </figure>
      <p>據知情者透露 :「識咗Sammie(余思敏)之後 ，Ronald 簡直變咗另一個人，唔再貪玩成個踏實晒，應酬活動更加唔願去，寧願留喺屋企陪仔女玩，佢完全畀對仔女融化咗，對住佢哋好滿足，全日對住對仔女都得。」</p>
      <figure>
        <img src="https://imgs.orientalsunday.hk/wp-content/uploads/2019/01/_7140205305c41ac8c58fc8.jpg"/>
        <figcaption>以往經常流連夜店的鄭中基，婚後變住家男，陪著仔女成長已成他人生最大動力 ， 七歲女兒鄭梓喬(Emma)以及三歲兒子鄭梓仁(Evan)更同爸爸餅印一樣。</figcaption>
      </figure>
      <p>知情者續指：「咪睇佢以前成日掛住玩，做 咗爸爸之後，佢乜都仔女行先，又錫老婆，唔會將湊仔責任推晒畀太太，成 日都會話太太為佢付出咗好多，真係估唔到佢可以咁黐家!」</p>
      <figure>
        <img src="https://imgs.orientalsunday.hk/wp-content/uploads/2019/01/evf_11771630545c41ace72f064.jpg"/>
        <figcaption>上年三月鄭中基生日，他就專登放假陪太太及仔女去迪士尼玩，更慈父上身畀兒子騎住膊馬睇表演，對住家中三個寶貝，完全變身幸福family man！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/01/fe_14852245455c41ace8d33e4.jpg"/>
      </figure>
      <h4>鄭中基公開感激太太</h4>
      <p>賢慧的余思敏，除咗能夠綁住太子基，更深得老爺奶奶歡心，將一對仔女教得精乖伶俐，Sammie功勞可不小。去年《 play it again》演唱會澳門站，鄭中基就在台上感激太太說:「佢為我增加咗兩個心愛嘅人，以前我從冇 諗過生小朋友，我係浪子，點會左拉右拖，不過做咗爸爸，成日會同導演講要開早啲，等我早啲收工返屋企陪細路!」</p>
      <figure>
        <img src="https://imgs.orientalsunday.hk/wp-content/uploads/2019/01/fbf_8333477535c41ad266b1aa-1050x814.jpg"/>
        <figcaption>診所內有唔少兒童遊樂設施及玩具，鄭中基同老婆就陪住仔女一齊玩，只見鄭中基忙於睇電 話，仲要攞件玩具氹個仔，果然廿四孝慈父!</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/01/tungstar5896331_12569477085891582d06109-1050x700_5311139225c41ad3b5cf36.jpg"/>
      </figure>
      <h4>鄭中基全家出動打流感針</h4>
      <p>愛妻好爸爸當然唔係得個講字，近日流感肆虐，為免小朋友中招患病，加上自己快將開演唱會，向來緊張一對仔女健康的他，日前便全家出動去中環診所打流感針，當日早上約11時許，鄭中基一家由司機接載去到中環皇后大道中，司機停低車後，女兒Emma率先落車，跟住落車的Ronald一邊 拖個仔Evan落車，另一隻手仲會捉實個女，絕不掉以輕心！</p>
      <figure>
        <img src="https://imgs.orientalsunday.hk/wp-content/uploads/2019/01/eqg_13472691845c41ad708c996-1050x1152.jpg"/>
        <figcaption>當日鄭中基一家四口出動，去中環診所打流感針，兩公婆更細心幫仔女 戴晒口罩一人拖一個，見到記者，雖然有啲愕然，不過鄭氏夫婦就表現得好友善。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/01/gerdvx_10835240325c41ad927e1d4.jpg"/>
      </figure>
      <p>打完流感針，一家人轉場去餐廳食飯家庭樂，不過，臨上樓前煙 癮起的鄭中基，就先吩咐太太同仔女上樓先，自己則企街食支煙，識得為家人設想，唔要仔女陪佢食二手煙，的確係盡責好爸爸!</p>
      <figure>
        <img src="https://imgs.orientalsunday.hk/wp-content/uploads/2019/01/vegv_17062613975c41adbb7e802.jpg"/>
      </figure>
      <p>為怕診所多細菌，兩公婆亦幫一對寶貝仔女戴上口罩做足安全措施，睇醫生近一小時，兩公婆一人拖一個落樓行去上車，見一對仔女打完針完全冇扭計，再轉場去開餐家庭樂獎勵一對寶貝!</p>
      <figure>
        <img src="https://imgs.orientalsunday.hk/wp-content/uploads/2019/01/egvd_18404074805c41add6b2fca-1050x1266.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/01/brwv_18307540925c41ae1b86651.jpg"/>
        <figcaption>對老婆錫到燶的鄭中基，經常會花 心思送禮物冧太太，當日鄭太身上 行頭十足，除咗兩隻手都戴有鑽 戒，左手戴住鑽石手鏈，手錶更是 炒價值12萬的 Rolex Daytona。</figcaption>
      </figure>
      <p>思敏對一對仔女教導有方，拖著兒子行 的她，亦教導兒子同記者講唔該，女兒上 車後還同記者揮手講拜拜，精乖可愛!</p>
      <figure>
        <img src="https://imgs.orientalsunday.hk/wp-content/uploads/2019/01/grvd_10507359565c41addb62f46.jpg"/>
      </figure>
    </article>
  </body>
</html>