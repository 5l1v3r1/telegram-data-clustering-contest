<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/pristayko-pro-mirotvorciv-na-donbasi-novini-ukrajini-50053483.html"/>
    <meta property="og:site_name" content="НВ"/>
    <meta property="article:published_time" content="2019-11-14T10:44:00+00:00"/>
    <meta property="og:title" content="Пристайко: Нас влаштує варіант з миротворцями на лінії між Україною і РФ"/>
    <meta property="og:description" content="Очільник МЗС України Вадим Пристайко заявив, що Київ влаштує компромісний варіант з миротворцями «на лінії між Україною і РФ»."/>
  </head>
  <body>
    <article>
      <h1>Пристайко: Нас влаштує варіант з миротворцями на лінії між Україною і РФ</h1>
      <h2>Очільник МЗС України Вадим Пристайко заявив, що Київ влаштує компромісний варіант з миротворцями «на лінії між Україною і РФ».</h2>
      <address>
        <time datetime="2019-11-14T10:44:00+00:00">14 Nov 2019, 10:44</time>
      </address>
      <p>Про це міністр заявив в інтерв'ю<a href="https://www.bbc.com/ukrainian/features-50393138?xtor=AL-73-%5Bpartner%5D-%5Bnv.ua%5D-%5Bheadline%5D-%5Bukrainian%5D-%5Bbizdev%5D-%5Bisapi%5D"> ВВС Україна</a>.</p>
      <p>За словами міністра, у випадку теоретичної відмови від мінських угод, Україні треба звертатися за миротворчою місією, точніше за peacekeeping — місією з підтримання миру.</p>
      <p>«Цього елемента немає в Мінську, і це можливий апгрейд Мінська у новому форматі… але до цього часу Росія як член Ради безпеки ООН не дозволяла таку місію. Більше того, вони вносили свій варіант — ви пам’ятаєте — розташувати миротворців вздовж лінії дотику. Нас це не влаштовує. А от компромісний варіант — наприклад, миротворці на лінії між Україною і Росією, — нас влаштував би», — підкреслив міністр.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/pristayko-poperednya-data-normandskoji-zustrichi-shvalena-novini-ukrajini-50053449.html">Пристайко: Попередня дата нормандської зустрічі схвалена, чекаємо відповіді РФ</a>
        </li>
        <li>
          <a href="https://nv.ua/ukr/ukraine/politics/ukrajina-mozhe-viyti-z-minskih-ugod-novini-ukrajini-50053453.html">Україна може вийти з мінських угод — Пристайко</a>
        </li>
      </ul>
      <p>
        <i>Місце розташування миротворчої місії на Донбасі було головним каменем спотиканням під час обговорення у Радбезі ООН.</i>
      </p>
      <p>
        <i>Адміністрація Петра Порошенка та США наполягали на першочерговому відновленні контролю на кордоні з РФ, Росія ж вимагала розміщення миротворців на «лінії зіткнення».</i>
      </p>
      <p>Президент України Володимир <a href="https://nv.ua/ukr/ukraine/politics/zelenskiy-pryamiy-efir-mirotvorci-na-donbasi-povinni-buti-na-kordoni-z-rf-novini-ukrajini-50047217.html">Зеленський заявив, що питання введення миротворців в окремі райони Донбасу буде розглядатися на зустрічі в нормандському форматі.</a></p>
    </article>
  </body>
</html>