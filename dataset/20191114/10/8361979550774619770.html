<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/remont-bilya-chernigivskoji-v-kiyevi-pershi-podrobici-50053474.html"/>
    <meta property="og:site_name" content="НВ"/>
    <meta property="article:published_time" content="2019-11-14T10:04:00+00:00"/>
    <meta property="og:title" content="Біля станції метро Чернігівська у Києві капітально відремонтують шляхопровід"/>
    <meta property="og:description" content="У Києві біля станції метро Чернігівська капітально відремонтують шляхопровід у складі транспортної розв’язки на перетині вулиці Миропільської з Броварським проспектом і Святошинсько-Броварською лінією метрополітену"/>
  </head>
  <body>
    <article>
      <h1>Біля станції метро Чернігівська у Києві капітально відремонтують шляхопровід</h1>
      <h2>У Києві біля станції метро Чернігівська капітально відремонтують шляхопровід у складі транспортної розв’язки на перетині вулиці Миропільської з Броварським проспектом і Святошинсько-Броварською лінією метрополітену</h2>
      <address>
        <time datetime="2019-11-14T10:04:00+00:00">14 Nov 2019, 10:04</time>
      </address>
      <p>Про це <a href="https://kyivcity.gov.ua/news/bilya_stantsi_metro_chernigivska_u_skladi_transportno_rozvyazki_kapitalno_vidremontuyut_shlyakhoprovid/">повідомили</a> в Київській міській державній адміністрації.</p>
      <p>«Капітальний ремонт дозволить збільшити пропускну здатність дороги, забезпечити належний санітарно-технічний стан шляхопроводу, покращити якість обслуговування громадським транспортом і створити належні умови для автотранспортного і пішохідного руху в Дніпровському районі», — відзначили в КМДА.</p>
      <p>Здійснити роботи повинні в 2019—2021 роках. Київавтодор має розробити і затвердити проектну документацію.</p>
      <p>Фінансування робіт здійснюватиметься за рахунок бюджетних коштів.</p>
      <p>Посадкова платформа станції метро Чернігівська розміщена безпосередньо під шляхопроводом. До двох наземних вестибюлів зі шляхопроводу ведуть підхідні містки, які одночасно є дахом платформи.</p>
    </article>
  </body>
</html>