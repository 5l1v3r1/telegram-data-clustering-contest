<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33068/google-maps-traduzione-indirizzo"/>
    <meta property="og:site_name" content="DDay.it"/>
    <meta property="article:published_time" content="2019-11-14T10:34:00+00:00"/>
    <meta property="og:title" content="Mai più persi all'estero: Google Maps traduce da solo gli indirizzi in 50 lingue"/>
    <meta property="og:description" content="Google Maps si aggiorna con una funzionalità molto utile per i viaggi all’estero. Accanto a ogni indirizzo e punto d'interesse comparirà un altoparlante che consentirà al telefono di pronunciare il nome del luogo nella lingua locale."/>
  </head>
  <body>
    <article>
      <h1>Mai più persi all'estero: Google Maps traduce da solo gli indirizzi in 50 lingue</h1>
      <h2>Google Maps si aggiorna con una funzionalità molto utile per i viaggi all’estero. Accanto a ogni indirizzo e punto d'interesse comparirà un altoparlante che consentirà al telefono di pronunciare il nome del luogo nella lingua locale.</h2>
      <address><time datetime="2019-11-14T10:34:00+00:00">14 Nov 2019, 10:34</time> by <a rel="author">Pasquale Agizza</a></address>
      <p>Un tastino sullo schermo in corrispondenza di ogni via, monumento o punto di interesse, che una volta premuto <b>consentirà al telefono di pronunciare il nome o l’indirizzo del luogo nella lingua del paese in cui ci si trova.</b> È questa la nuova funzione di Google Maps dedicata ai viaggiatori all’estero, che arriverà presto su tutti gli smartphone Android e iOS.</p>
      <p>A rendere possibile l’operazione è la sempre più stretta correlazione fra Google Maps e Google Traduttore. Maps integrerà anche un collegamento rapido all’applicazione di traduzione, utile nel caso in cui ci sia bisogno di una traduzione più completa.</p>
      <figure>
        <img src="https://cdn.dday.it/system/uploads/picture/image/58724/content_small_SpeakEasy_1.jpg"/>
      </figure>
      <p>Il funzionamento è semplice. Basterà toccare l’icona a forma di altoparlante che comparirà accanto ad ogni elemento di Maps per ottenere la giusta pronuncia nella lingua straniera. <b>Il sistema rileverà automaticamente la nazione in cui ci si trova e tutti i luoghi idonei alla traduzione</b>.</p>
      <p>La nuova funzionalità di Google Maps sarà rilasciata entro fine mese sia su Android sia su iOS e <b>supporterà oltre 50 lingue, italiano compreso</b>. L’obiettivo di Google è quello di ampliare poi nei prossimi mesi il pacchetto di lingue disponibili.</p>
    </article>
  </body>
</html>