<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/14/zvezda-zeli-da-se-rastereti-strancima-boaci-prvi-na-spisku-za-depart/"/>
    <meta property="og:site_name" content="Sportska centrala"/>
    <meta property="article:published_time" content="2019-11-14T10:30:28+00:00"/>
    <meta property="og:title" content="Zvezda želi da se rastereti strancima, Boaći prvi na spisku za ,,depart“"/>
    <meta property="og:description" content="Fudbalski klub Crvena zvezda će tokom zimskog prelaznog roka pokušati da proda strane fudbalere i rastereti sastav, preneo je danas ,,Sportski žurnal“. Crveno-beli su prenatrpani stranim fudbalerima, što im predstavlja problem u domaćem šampionatu, jer ne mogu svi konstantno da se razigravaju zbog ograničenog broja stranaca u protokolu. Tako će na zimu uslediti ,,čistika“, a […]"/>
  </head>
  <body>
    <article>
      <h1>Zvezda želi da se rastereti strancima, Boaći prvi na spisku za ,,depart“</h1>
      <address><time datetime="2019-11-14T10:30:28+00:00">14 Nov 2019, 10:30</time> by <a rel="author">Nemanja</a></address>
      <p>Fudbalski klub Crvena zvezda će tokom zimskog prelaznog roka pokušati da proda strane fudbalere i rastereti sastav, preneo je danas ,,Sportski žurnal“.</p>
      <p>Crveno-beli su prenatrpani stranim fudbalerima, što im predstavlja problem u domaćem šampionatu, jer ne mogu svi konstantno da se razigravaju zbog ograničenog broja stranaca u protokolu. Tako će na zimu uslediti ,,čistika“, a prvi na listi, navodno je Ričmond Boaći.</p>
      <p>Jedan od najboljih napadača u novijoj istoriji Crvene zvezde je na radaru Bešiktaša, čiji će predstavnici biti u Beogradu 26. novembra kada minhenski Bajern dođe u srpsku prestonicu. Za Boaćija su zainteresovani mnogobrojni klubovi iz Evrope, ali postoji mogućnost i odlaska na Bliski istok.</p>
      <p>Pored Boaćija, na spisku se nalazi i španac Hose Kanjas, koji je sa bogatim iskustvom stigao u Crvenu zvezdu, ali prema proceni kluba, to nije opravdao, te će ukoliko čelnici pronađu adekvatnog igrača na toj poziciji, Kanjas od proleća mogao da ima novi klub.</p>
      <p>Iako nije registrovan za nastupe u Ligi šampiona, El Fardu Ben bi mogao da ostane do leta na ,,Marakani“, a čak i produži ugovor sa Crvenom zvezdom, gde bi mu se cena povećala za potencijalne zainteresovane strane.</p>
      <p>U klubu bi trebalo da ostane i Ribeiro Žander, čija plata nije visoka i ne pravi veliko opterećenje klubu, ali ukoliko i za njega i za klub stigne povoljna ponuda tokom zime, on bi mogao da napusti ,,Ljutice Bogdana“.</p>
      <p>Jedini sigurni, prema pisanju ,,Žurnala“ jestu tri letošnje akvizicije Radživ van la Para, Tomane i Mateo Garsija, kao i kapiten Marko Marin, koji je uvek aktuelan na tržištu.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/vazan-potpis-u-zvezdi/"/>
        <a href="https://www.sportskacentrala.com/2019/11/13/zvezda-zove-na-bajern-pustene-u-prodaju-pojedinacne-ulaznice/"/>
        <a href="https://www.sportskacentrala.com/2019/11/13/zvezda-i-macva-postigli-dogovor/"/>
        <a href="https://www.sportskacentrala.com/2019/11/13/arapi-odvode-borjana/"/>
        <a href="https://www.sportskacentrala.com/2019/11/13/stize-novac-u-zvezdu-odlazi-jos-jedan-biser/"/>
        <a href="https://www.sportskacentrala.com/2019/11/12/jevtovic-odgovorio-mrkeli-za-provedeno-vreme-na-terenu-imam-dobar-i-konkretan-ucinak/"/>
        <a href="https://www.sportskacentrala.com/2019/11/12/zvezdin-holandjanin-u-srbiji-je-samo-jedna-stvar-losa/"/>
        <a href="https://www.sportskacentrala.com/2019/11/12/boaci-ponosan-drago-mi-je-zbog-saveznistva-gane-i-srbije/"/>
        <a href="https://www.sportskacentrala.com/2019/11/11/gajic-posle-remija-u-ivanjici-tesko-je-biti-maksimalno-spreman-u-svakom-trenutku/"/>
      </related>
    </article>
  </body>
</html>