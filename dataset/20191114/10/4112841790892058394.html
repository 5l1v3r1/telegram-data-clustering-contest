<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76578-Holandsko-je-prvou-europskou-krajinou-ktora-znizi-povolenu-rychlost-na-dialnici"/>
    <meta property="og:site_name" content="REFRESHER"/>
    <meta property="article:published_time" content="2019-11-14T10:41:00+00:00"/>
    <meta property="og:title" content="Holandsko je prvou európskou krajinou, ktorá zníži povolenú rýchlosť na diaľnici"/>
    <meta property="og:description" content="Krajina chce znížiť úroveň emisií oxidov dusíka."/>
  </head>
  <body>
    <article>
      <h1>Holandsko je prvou európskou krajinou, ktorá zníži povolenú rýchlosť na diaľnici</h1>
      <address><time datetime="2019-11-14T10:41:00+00:00">14 Nov 2019, 10:41</time> by <a rel="author">Daniel Mikolášik</a></address>
      <p>
        <b>Krajina chce znížiť úroveň emisií oxidov dusíka.</b>
      </p>
      <p><b>Holandsko</b> ako prvá európska krajina<b> zníži rýchlosť na diaľniciach.</b> Doposiaľ stanovený limit 130 km/h sa zmení na <b>maximálnu povolenú rýchlosť 100 km/h</b>. Dôvodom tohto pre mnohých vodičov radikálneho opatrenia je pretrvávajúca <b>vysoká úroveň emisií oxidov dusíka</b>, ktoré majú výrazne prevyšovať európske limity.</p>
      <p>Ako informuje <a href="https://www.bbc.com/news/world-europe-50396037">BBC</a>, holandský premiér Mark Rutte nie je s návrhom vlády stotožnený a považuje ho za <b><i>„idiotské opatrenie“,</i></b> avšak rýchlostný limit považuje vzhľadom na potrebu znižovania škodlivých emisií za <b>nevyhnutný.</b> Novela zákona má začať platiť od nového roka.</p>
      <p>Doposiaľ existujúci rýchlostný limit 130 km/h však bude od siedmej večera do šiestej hodiny rána stále povolený. <i>„Nikto nie je novým nariadením nadšený, v stávke je však niečo omnoho väčšie a dôležitejšie,“</i> povedal Rutte. Ide vraj o jednu z najväčších kríz, ktorú za posledných deväť rokov zažil.</p>
      <p>Emisná kríza je dokonca tak vážna, že mnohé <b>veľké projekty v oblasti infraštruktúry boli nútené pozastaviť svoju činnosť.</b> Rozhodnutie najvyššieho súdu o emisiách oxidu dusičitého ovplyvnilo tisícky stavebných plánov ciest, domov či letísk. Súd vláde nariadil, že pokiaľ neprijme opatrenia na zníženie emisií, projekty budú definitívne zrušené.</p>
      <figure>
        <img src="https://i.refresher.sk/public/daniel-m/APTOPIX_Germany_Climate_Carbon_Dixoide333945647772.jpg"/>
        <figcaption>
          <cite>TASR/AP</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>