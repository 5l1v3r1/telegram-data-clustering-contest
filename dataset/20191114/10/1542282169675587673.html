<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/14/spanio-portreto-tou-mozart-se-nearh-hlikia-vgainei-sto-sfyri"/>
    <meta property="og:site_name" content="euronews"/>
    <meta property="article:published_time" content="2019-11-14T10:02:08+00:00"/>
    <meta property="og:title" content="Σπάνιο πορτρέτο του Μότσαρτ σε νεαρή ηλικία βγαίνει στο σφυρί"/>
    <meta property="og:description" content="Η δημοπρασία θα γίνει στο Παρίσι στις 27 Νοεμβρίου."/>
  </head>
  <body>
    <article>
      <h1>Σπάνιο πορτρέτο του Μότσαρτ σε νεαρή ηλικία βγαίνει στο σφυρί</h1>
      <address><time datetime="2019-11-14T10:02:08+00:00">14 Nov 2019, 10:02</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/29/84/80/1280x720_cmsv2_3e70eaa1-326c-55b0-808c-00a7de7661a8-4298480.jpg"/>
      </figure>
      <p>Σπάνιο πορτρέτο του Μότσαρτ σε εφηβική ηλικία αναζητά νέο ιδιοκτήτη. Πρόκειται για ένα λάδι σε καμβά που υπολογίζεται ότι φιλοτεχνήθηκε το 1770 από τον Ιταλό ζωγράφο Τζιαμπετίνο Τσινιαρόλι (1718 - 1770). Είναι ένα από τα μόνο τέσσερα πορτρέτα του σπουδαίου συνθέτη. Ιδιαίτερο ενδιαφέρον έχει ότι ο νεαρός Μότσαρτ απεικονίζεται στο πιάνο έχοντας μπροστά του μια παρτιτούρα.</p>
      <blockquote>Αυτό που κάνει το πορτρέτο ιδιαίτερα ενδιαφέρον για πολλούς μουσικολόγους είναι η παρτιτούρα καθώς πολλοί λένε ότι ενδέχεται να είναι δικό του έργο.<cite>Άστριντ Σέντνερ ντ'Ουλτρεμόν <br/>οίκος δημοπρασιών Κρίστις</cite></blockquote>
      <p>Η επικεφαλής του τμήματος παλαιών έργων τέχνης του οίκου δημοπρασιών Κρίστις Άστριντ Σέντνερ ντ'Ούλτρεμόν εξηγεί: «Ο Μότσαρτ σε ηλικία 13 ετών ταξιδεύει με τον πατέρα του στην Ιταλία. Ο πίνακας φιλοτεχνήθηκε κατά παραγγελία του Πιέτρο Λουίτζι που είδε τον Μότσαρτ να παίζει και κατάλαβε ότι επρόκειτο για απίστευτο, καταπληκτικό ταλέντο. Αυτό που κάνει το πορτρέτο ιδιαίτερα ενδιαφέρον για πολλούς μουσικολόγους είναι η παρτιτούρα καθώς πολλοί λένε ότι ενδέχεται να είναι δικό του έργο».</p>
      <p>Η αξία του πίνακα έχει εκτιμηθεί μεταξύ 800 χιλιάδων και 1 εκατομμυρίου 200 χιλιάδων ευρώ. Έως τώρα ανήκει σε ιδιωτική συλλογή. Η δημοπρασία θα διενεργηθεί από τον οίκο <a href="https://www.christies.com/lotfinder/paintings/ecole-de-verone-1770-attribue-6242849-details.aspx?from=searchresults&amp;intObjectID=6242849&amp;sid=937583af-c21c-4f84-8e43-a052c88a78e8"><b>Κρίστις</b></a> στις 27 Νοεμβρίου στο Παρίσι.</p>
    </article>
  </body>
</html>