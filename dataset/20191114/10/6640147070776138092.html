<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-dr-disrespect-e-stato-omaggiato-nel-gioco/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T10:14:00+00:00"/>
    <meta property="og:title" content="COD Modern Warfare: Dr Disrespect è stato omaggiato nel gioco | Game Division"/>
    <meta property="og:description" content="Infinity Ward, gli sviluppatori di COD Modern Warfare hanno inserito una Card dedicata allo streamer di fama mondiale Dr. Disrespect."/>
  </head>
  <body>
    <article>
      <h1>COD Modern Warfare: Dr Disrespect è stato omaggiato nel gioco | Game Division</h1>
      <address>
        <time datetime="2019-11-14T10:14:00+00:00">14 Nov 2019, 10:14</time>
      </address>
      <p><b>COD Modern Warfare</b> è stato ufficialmente rilasciato lo scorso 25 ottobre e da allora sono numerosi gli appassionati che stanno apprezzando il nuovo capitolo della serie FPS di Activision. Molti degli streamer più famosi al mondo stanno continuando a proporre regolarmente il gioco sui propri canali; tra questi ci sono Michael “Shroud” Grzesiek, Jack “CouRageJD” Dunlop e, naturalmente, <b>Dr Disrespect</b>.</p>
      <p>Per i fan del Doc, tuttavia, sembra che gli sviluppatori del gioco abbiano deciso di includere nel gioco un<b> omaggio allo streamer sotto forma di una Calling Card</b> rifinita da molteplici riferimenti al personaggio. La Card viene nominata come “Two Time”, per ricordare il nickname di Doc guadagnato dopo aver vinto nel 1993 e 1994 i Blockbuster Video Game Championship. Oltre a ciò l’immagine raffigurata<b> somiglia in maniera palese allo streamer</b>, con tanto di occhialoni e baffoni.</p>
      <figure>
        <img src="https://www.tomshw.it/images/images/2019/06/call-of-duty-modern-warfare-37466.768x432.jpg"/>
      </figure>
      <p>Leggi anche: <a href="https://www.tomshw.it/videogioco/rune-2-chiusura-human-head-studios/">Rune 2: il publisher non era al corrente della chiusura di Human Head Studios</a></p>
      <p>Per ottenere questa unica Card i giocatori dovranno ottenerla come <b>ricompensa per le sfide giornaliere</b>. Bisognerà essere solo fortunati e aspettare il momento di vederla comparire nel menù delle sfide e successivamente completarla.</p>
      <p>Questa non è la prima volta che viene dedicato un riferimento a Dr. Disrespect in un videogioco. Anche in <b>Borderlands 3</b> è possibile trovare un fucile di precisione con lo stesso nome dato alla Calling Card di COD, ovvero “Two Times”. <b>Cosa pensate di questo omaggio fatto al Doc all’interno di COD Modern Warfare?</b> Diteci la vostra nella sezione dedicata ai commenti.</p>
      <blockquote>Volete provare ad ottenere questa unica Calling Card dedicata a Dr. Disrespect? Acquistate COD Modern Warfare ora su Amazon a <a href="https://toms.it/GBg3K">questo indirizzo</a>.</blockquote>
    </article>
  </body>
</html>