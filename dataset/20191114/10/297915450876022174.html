<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/zpravy_region/dopravni-podnik-demonstrace-letna-metro-oslavy-omezi-listopad-tramvaje-20191114.html"/>
    <meta property="og:site_name" content="Pražský deník"/>
    <meta property="article:published_time" content="2019-11-14T10:44:00+00:00"/>
    <meta property="og:title" content="Praha posílí kvůli protestu na Letné metro, oslavy 17. listopadu omezí tramvaje"/>
    <meta property="og:description" content="Pražský dopravní podnik (DPP) v sobotu kvůli demonstraci na Letné posílí provoz metra. V neděli pak v době oslav třicátého výročí událostí 17. listopadu 1989 omezí provoz tramvají v centru, některé budou jezdit po objízdných trasách. Všechna víkendová dopravní opatření jsou na webu DPP."/>
  </head>
  <body>
    <article>
      <h1>Praha posílí kvůli protestu na Letné metro, oslavy 17. listopadu omezí tramvaje</h1>
      <address><time datetime="2019-11-14T10:44:00+00:00">14 Nov 2019, 10:44</time> by <a rel="author">ČTK</a></address>
      <p>Kvůli sobotní demonstraci není plánována dopravní uzavírka, policie však může operativně uzavřít či omezit komunikace v okolí. Akce začne ve 14:00. Navazuje na červnovou demonstraci na Letné, která byla největší od roku 1989. Podle organizátorů ze spolku Milion chvilek na ni dorazilo čtvrt milionu lidí.</p>
      <figure>
        <img src="https://g.denik.cz/63/e0/praha-17-listopadu-vyroci-sametova-revoluce-narodni-11_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/oslavy-17-listopadu-v-praze-vyjdou-mestskou-kasu-na-15-milionu-20190918.html">Oslavy 17. listopadu v Praze vyjdou městskou kasu na 15 milionů Přečíst článek ›</a>
      </aside>
      <p>V neděli musí účastníci oslav počítat s dopravními omezeními zejména v centru hlavního města. Večer budou například uzavřeny ulice Wilsonova a Mezibranská v úseku Hlavní nádraží - Žitná. Neprůjezdný bude už od sobotního večera také levý jízdní pruh Legerovy ulice a s dočasným omezením provozu musí v neděli řidiči počítat i na Václavském náměstí, Národní třídě, Albertově nebo na trase Sametového pochodu.</p>
      <figure>
        <iframe data-src="https://twitter.com/DPPOficialni/status/1194902519312453633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„Hlavní město Praha spolupracuje se všemi složkami Integrovaného záchranného systému na zajištění bezpečného průběhu oslav 17. listopadu. V souvislosti s dopravními opatřeními je pro veřejnost zřízena i informační linka,“ uvedl primátorův náměstek pro bezpečnost Petr Hlubuček (Spojené síly pro Prahu/STAN). Informační linka na čísle 800 100 991 bude fungovat v sobotu od 09:00 do 21:00 a v neděli od 08:00 do 22:00.</p>
      <figure>
        <img src="https://g.denik.cz/63/97/scheinherrmalastrana_denik-150-3x2.jpg"/>
      </figure>
      <aside>
        <a href="https://prazsky.denik.cz/zpravy_region/ridici-pozor-mala-strana-bude-uzavrena-az-do-patku-praha-kolaps-20191106.html">Řidiči, pozor! Praha určila, že centrum bude uzavřené až do 17. listopadu Přečíst článek ›</a>
      </aside>
    </article>
  </body>
</html>