<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-aipods-pro-oro-caviar/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T10:27:00+00:00"/>
    <meta property="og:title" content="Le costose Apple AirPods Pro ricoperte d’oro 18K sono realtà"/>
    <meta property="og:description" content="Caviar ha prodotto un singolo esemplare di costosissime Apple AiPods Pro Gold Edition: il prezzo è pari a 67.790 dollari."/>
  </head>
  <body>
    <article>
      <h1>Le costose Apple AirPods Pro ricoperte d’oro 18K sono realtà</h1>
      <address><time datetime="2019-11-14T10:27:00+00:00">14 Nov 2019, 10:27</time> by <a rel="author">Biagio Petronaci</a></address>
      <p><i><b>Caviar</b></i>, brand specializzato in prodotti di lusso, ha recentemente deciso di realizzare delle <i><b>Apple AirPods Pro</b></i> rivestite totalmente d’oro. Il prezzo, come prevedibile, è altissimo.</p>
      <p>La società, dopo l’<a href="https://www.gsmarena.com/caviar_introduces_iphone_11_pro_with_half_a_kilo_of_pure_gold_on_its_back-news-39897.php">iPhone con mezzo chilo di oro</a> nella parte posteriore, ha deciso di realizzare solo un singolo esemplare di queste appariscenti auricolari rivestite da <b>oro 18 carati</b>. Non sono solo le cuffiette interessate, ma anche il contenitore per la ricarica. Il denaro che l’eventuale interessato dovrà investire per portarsi a casa queste particolarissime <a href="http://www.tomshw.it/smartphone/airpods-pro-impossibile-ripararli-secondo-ifixit/">AirPods Pro</a> è pari a ben <b>67.790 dollari</b> (che corrisponde a circa 61.632 euro)!</p>
      <slideshow>
        <figure>
          <img src="https://www.tomshw.it/images/images/2019/11/apple-airpods-d-oro-62834.768x432.jpg"/>
        </figure>
        <figure>
          <img src="https://www.tomshw.it/images/images/2019/11/apple-airpods-d-oro-62833.768x432.jpg"/>
        </figure>
        <figure>
          <img src="https://www.tomshw.it/images/images/2019/11/apple-airpods-d-oro-62832.768x432.jpg"/>
        </figure>
      </slideshow>
      <p>La società ha inoltre dichiarato che le auricolari hanno un <b>peso</b> maggiore rispetto a quelle classiche, ma questo è inevitabile, data la presenza di moltissimo oro. Bisognerà comunque verificare se il ricco metallo non causi problemi con la trasmissione Bluetooth: sarebbe certamente una <b>spiacevole sorpresa</b> per l’acquirente. Altra versione “speciale” di Apple AirPods Pro, del costo di 1.400 dollari, è rivestita con vera <b>pelle di alligatore</b>.</p>
      <figure>
        <img src="https://www.tomshw.it/images/images/2019/11/apple-airpods-d-oro-62835.768x432.jpg"/>
      </figure>
      <p>Per tutti coloro i quali non sono interessati a queste costose varianti, ricordiamo che sono disponibili le <b>Apple AirPods 2</b>, che potete scoprire leggendo la <a href="https://www.tomshw.it/smartphone/apple-airpods-2-recensione-quando-il-software-fa-la-differenza/">recensione completa</a>.</p>
      <blockquote>Apple AirPods Pro sono disponibili all’acquisto su Amazon. Le trovate a <a href="https://toms.it/fcAdZ">questo indirizzo</a>.</blockquote>
    </article>
  </body>
</html>