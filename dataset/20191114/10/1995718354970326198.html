<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152227-volynianci-prysvoily-zvannia-maty-geroinia"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T10:25:00+00:00"/>
    <meta property="og:title" content="Волинянці присвоїли звання «Мати-героїня»"/>
    <meta property="og:description" content="Виконком Ковельської міськради підтримав проект рішення про присвоєння почесного звання “Мати-героїня” Людмилі Гнатюк, яка виховує 5 дітей."/>
  </head>
  <body>
    <article>
      <h1>Волинянці присвоїли звання «Мати-героїня»</h1>
      <address>
        <time datetime="2019-11-14T10:25:00+00:00">14 Nov 2019, 10:25</time>
      </address>
      <p>Виконком Ковельської міськради підтримав проект рішення про клопотання щодо присвоєння почесного звання “Мати-героїня” <b>Людмилі Гнатюк</b>, яка виховує п’ятеро дітей.<br/><br/>Про це йдеться на <a href="http://www.kovelrada.gov.ua/news-8190.html">сайті міськради</a>.<br/><br/>Чиновники погодили внесення змін до міського бюджету. За підсумками січня-жовтня до загального фонду отримано коштів (без врахування міжбюджетних трансфертів) в сумі 312 млн 731,1 тисяч гривень , або 105,1 відсотка до призначень на цей період та 87 відсотків до затвердженого показника на рік.<br/><br/>Цей ресурс використають для забезпечення необхідних видатків, в яких виникла нагальна потреба.<br/><br/>Додаткові кошти отримають комунальники, заклади охорони здоров’я, культури, освіти, фізичної культури та спорту, компенсацю фізичні та юридичні особи, які здійснюють пільгові перевезення окремих категорій громадян у міському транспорті загального користування.<br/><br/>У ході роботи затвердили умови продажу на аукціоні об'єкта малої приватизації комунальної власності міста - будівлі поліклініки центральної районної лікарні площею 202,2 кв.м, яка розміщена на вул. Незалежності, 122.<br/><br/>Стартова ціна об'єкта (з ПДВ) для аукціону з умовами – 579 087,00 (п'ятсот сімдесят дев'ять тисяч вісімдесят сім ) гривень. <br/>Переможець аукціону буде зобов'язаний зберегти цільове призначення об’єкта, провести реконструкцію зі збереженням характеру історичного середовища в порядку, визначеному чинним законодавством, оформити право користування земельною ділянкою, на якій він розміщений. <br/><br/>Прийнято чимало рішень з житлових, містобудівних, комунальних, соціальних та питань захисту прав дітей.</p>
    </article>
  </body>
</html>