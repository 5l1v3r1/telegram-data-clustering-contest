<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103034/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T10:15:04+00:00"/>
    <meta property="og:title" content="Хорватія 22 грудня проведе вибори президента"/>
    <meta property="og:description" content="Хорватія проведе президентські вибори 22 грудня, заявив прем’єр-міністр Андрей Пленкович у четвер."/>
  </head>
  <body>
    <article>
      <h1>Хорватія 22 грудня проведе вибори президента</h1>
      <address>
        <time datetime="2019-11-14T10:15:04+00:00">14 Nov 2019, 10:15</time>
      </address>
      <p>Хорватія проведе президентські вибори 22 грудня, заявив прем'єр-міністр Андрей Пленкович у четвер.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Суперниками на виборах стануть кандидатка від владного правоцентристського Хорватського демократичного союзу (HDZ) Колінда Грабар-Кітарович (яка є нинішньою лідеркою Хорватії) та кандидат від соціал-демократів, колишній прем'єр-міністр Зоран Міланович. Два незалежних кандидати також мають міцну підтримку в опитуваннях.</p>
      <p>Посада президента багато в чому є церемоніальною. Президент не може ветувати закони, але має слово у зовнішній політиці та обороні.</p>
      <p>Згідно з останнім опитуванням, у першому турі голосування Грабар-Кітарович може очікувати підтримки приблизно 29% виборців, а Міланович - другий з 24%.</p>
      <p>Мирослав Скоро, популярний співак, який сприймається кандидатом від правих націоналістичних консерваторів, посідає третє місце із 17%, а колишній суддя Міслав Колакушич отримав 14%.</p>
      <p>Якщо ніхто не виграє в першому турі, другий тур відбудеться 5 січня 2020 року.</p>
      <p>Результати президентських виборів також будуть ознакою настроїв серед виборців перед парламентськими виборами, які мають відбутися наприкінці 2020 року.</p>
      <related>
        <a href="https://www.eurointegration.com.ua/news/2019/11/12/7102941/"/>
        <a href="https://www.eurointegration.com.ua/news/2019/10/22/7102163/"/>
      </related>
    </article>
  </body>
</html>