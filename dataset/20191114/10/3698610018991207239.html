<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/prokuror-berdyanskoyi-prokuraturi-oderzhav-10-tis-dolariv-habara-gpu-329610_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T10:27:00+00:00"/>
    <meta property="og:title" content="Прокурор Бердянської прокуратури одержав 10 тисяч доларів хабара – ГПУ"/>
    <meta property="og:description" content="У середу правоохоронці припинили протиправну діяльність хабарника."/>
  </head>
  <body>
    <article>
      <h1>Прокурор Бердянської прокуратури одержав 10 тисяч доларів хабара – ГПУ</h1>
      <h2>У середу правоохоронці припинили протиправну діяльність хабарника.</h2>
      <address>
        <time datetime="2019-11-14T10:27:00+00:00">14 Nov 2019, 10:27</time>
      </address>
      <p>Прокурор Бердянської прокуратури вимагав та одержав через посередника хабар у 10 тисяч доларів за непритягнення особи до кримінальної відповідальності та припинення тиску на його господарську діяльність. Про це повідомляє пресслужба Генпрокуратури України.</p>
      <p>Вказується, що 13 листопада правоохоронці припинили протиправну діяльність прокурора-хабарника. Наразі проводять невідкладні слідчі дії в межах розслідування правопорушення за ознаками ч.3 ст. 368 КК (прийняття пропозиції, обіцянки або одержання неправомірної вигоди службовою особою).</p>
      <p>Нагадаємо, що 23 вересня президент Володимир <a href="https://dt.ua/POLITICS/zelenskiy-pidpisav-zakon-pro-reformuvannya-prokuraturi-324347_.html"><b>Зеленський підписав закон про реформу органів прокуратури</b></a>. Зокрема, закон передбачає перейменування Генеральної прокуратури на Офіс генерального прокурора. Також згідно із документом, всі прокурори повинні пройти переатестацію, а їх загальну кількість скоротять з 15 тисяч до 10 тисяч чоловік.</p>
      <p>Про необхідність ефективного реформування ГПУ читайте в статті Євгена Єніна "<a href="https://dt.ua/internal/sim-krokiv-do-prokuraturi-maybutnogo-322202_.html"><b>Сім кроків до прокуратури майбутнього</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>