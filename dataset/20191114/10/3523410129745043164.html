<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/639905/%D8%A7%D8%B4%D8%A7%D8%B1%D9%87-%DA%A9%D9%86%D8%A7%DB%8C%D9%87%E2%80%8C%D8%A2%D9%85%DB%8C%D8%B2-%D8%A7%D8%A8%D8%B1%D8%A7%D9%87%DB%8C%D9%85%D9%88%D9%88%DB%8C%DA%86-%D8%A8%D9%87-%D9%BE%D8%A7%DB%8C%D8%A7%D9%86-%D8%AF%D9%88%D8%B1%D8%A7%D9%86-%D8%A8%D8%A7%D8%B2%DB%8C%DA%AF%D8%B1%DB%8C%E2%80%8C%D8%A7%D8%B4-%D8%AF%D8%B1-mls"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-14T10:56:00+00:00"/>
    <meta property="og:title" content="اشاره کنایه‌آمیز ابراهیموویچ به پایان دوران بازیگری‌اش در MLS"/>
    <meta property="og:description" content="ستاره سوئدی تیم فوتبال لس‌آنجلس گلکسی با پیامی معنادار به صورت غیرمستقیم از خروجش از لیگ حرفه‌ای فوتبال آمریکا خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/639905/%D8%A7%D8%B4%D8%A7%D8%B1%D9%87-%DA%A9%D9%86%D8%A7%DB%8C%D9%87%E2%80%8C%D8%A2%D9%85%DB%8C%D8%B2-%D8%A7%D8%A8%D8%B1%D8%A7%D9%87%DB%8C%D9%85%D9%88%D9%88%DB%8C%DA%86-%D8%A8%D9%87-%D9%BE%D8%A7%DB%8C%D8%A7%D9%86-%D8%AF%D9%88%D8%B1%D8%A7%D9%86-%D8%A8%D8%A7%D8%B2%DB%8C%DA%AF%D8%B1%DB%8C%E2%80%8C%D8%A7%D8%B4-%D8%AF%D8%B1-mls">اشاره کنایه‌آمیز ابراهیموویچ به پایان دوران بازیگری‌اش در MLS</a>
      </h1>
      <h2>ستاره سوئدی تیم فوتبال لس‌آنجلس گلکسی با پیامی معنادار به صورت غیرمستقیم از خروجش از لیگ حرفه‌ای فوتبال آمریکا خبر داد.</h2>
      <address><time datetime="2019-11-14T10:56:00+00:00">14 Nov 2019, 10:56</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، زلاتان ابراهیموویچ که این روزها گمانه‌زنی‌های فراوانی درباره آینده‌اش صورت می‌گیرد، با انتشار پیامی در صفحه شخصی خود در توئیتر، احتمال خروجش از MLS را قوت بخشید.</p>
      <p>ابراهیموویچ که تا پایان ماه دسامبر (یک و ماه و نیم دیگر) با گلکسی قرارداد دارد، مورد توجه چند تیم ایتالیایی قرار گرفته که البته در میان آنها تنها بولونیا به صورت جدی برای عقد قرارداد با او دست به کار شده است. از میلان، ناپولی و منچستریونایتد هم به عنوان دیگر مشتریان این مهاجم 38 ساله سوئدی یاد شده است.</p>
      <p>ابراهیموویچ که در 58 بازی‌اش برای گلکسی 53 گل زد، در یکی از مصاحبه‌‌های اخیرش گفته بود اگر قرار باشد این تیم را ترک کند، به تیمی خواهد پیوست که شانس بردن جام داشته باشد، کاری که در فوتبال آمریکا موفق به انجامش نشد.</p>
      <p>او در صفحه شخصی خود نوشت: «من آمدم، دیدم و فتح کردم. لس‌آنجلس گلکسی از تو بابت اینکه باعث شدی بار دیگر احساس سرزندگی کنم، متشکرم. هواداران گلکسی! شما زلاتان را می‌‌خواستید من هم زلاتان را به شما دادم. قابلی نداشت. قصه ادامه داد... حالا بروید و بیس‌بال تماشا کنید.»</p>
      <p>ابراهیموویچ سال 2018 از منچستریونایتد به گلکسی پیوست و با وجود تأثیر به سزایی که در ارتقای سطح بازی این تیم داشت، با آن موفق به کسب هیچ جامی نشد و امسال هم تیم با قبول شکست مقابل رقیب همشهری از صعود به مرحله نیمه نهایی مرحله پلی‌آف MLS بازماند.</p>
    </article>
  </body>
</html>