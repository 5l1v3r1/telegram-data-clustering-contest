<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119285-ssp-u-toku-obracun-stefanovica-i-vucica-racun-placaju-gradjani?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-14T10:10:04+00:00"/>
    <meta property="og:title" content="SSP: U toku obračun Stefanovića i Vučića, račun plaćaju gradjani"/>
    <meta property="og:description" content="Stranka slobode i pravde (SSP) ocenila je danas da je u toku obračun izmedju ministra unutrašnjih poslova Nebojša Stefanovića i predsednika Srbije Aleksandra Vučića a da tu &quot;borbu na naprednjačkom dvoru&quot; plaćaju gradjani.&quot;Stefanović je sinoć u emisiji Fokus na TV O2 saopštio da njegov otac nema nikakve veze sa firmom GIM. Drugim rečima, Nebojša Stefanović je rekao da je Aleksandar Vučić lagao kada je izjavio da je otac Nebojše Stefanovića zaposlen u firmi GIM. Stefanović je posle tih tvrdnji Vučića, ali i optužbi koje je na njegov račun iznenada, ničim izazvan, izneo Vojislav Šešelj, shvatio da ga predsednik države i stranke pomalo 'pušta niz vodu' i rešio je da se brani&quot;, naveo je SSP.  Ta stranka je ukazala da je odavno poznato da su Stefanović i Andrej Vučić, brat predsednika Aleksandra Vučića u lošim odnosima zbog borbe za prevlast u Gradskom odboru SNS Beograda čiji je Stefanović predsednik.&quot;U MUP-u je Stefanović dugo vremena trpeo da Dijana Hrkalović de facto vodi ministarstvo i uspeo je da je skloni posle…"/>
  </head>
  <body>
    <article>
      <h1>SSP: U toku obračun Stefanovića i Vučića, račun plaćaju gradjani</h1>
      <address>
        <time datetime="2019-11-14T10:10:04+00:00">14 Nov 2019, 10:10</time>
      </address>
      <p><b>Stranka slobode i pravde (SSP) ocenila je danas da je u toku obračun izmedju ministra unutrašnjih poslova Nebojša Stefanovića i predsednika Srbije Aleksandra Vučića a da tu "borbu na naprednjačkom dvoru" plaćaju gradjani.</b><br/><br/>"Stefanović je sinoć u emisiji Fokus na TV O2 saopštio da njegov otac nema nikakve veze sa firmom GIM. Drugim rečima, Nebojša Stefanović je rekao da je Aleksandar Vučić lagao kada je izjavio da je otac Nebojše Stefanovića zaposlen u firmi GIM. Stefanović je posle tih tvrdnji Vučića, ali i optužbi koje je na njegov račun iznenada, ničim izazvan, izneo Vojislav Šešelj, shvatio da ga predsednik države i stranke pomalo 'pušta niz vodu' i rešio je da se brani", naveo je SSP.  <br/><br/>Ta stranka je ukazala da je odavno poznato da su Stefanović i Andrej Vučić, brat predsednika Aleksandra Vučića u lošim odnosima zbog borbe za prevlast u Gradskom odboru SNS Beograda čiji je Stefanović predsednik.<br/><br/>"U MUP-u je Stefanović dugo vremena trpeo da Dijana Hrkalović de facto vodi ministarstvo i uspeo je da je skloni posle posete Vašingtonu i dokaza o njenoj povezanosti sa crnogorskim mafijaškim klanom. Ali obračun se nastavio. Vučić je iskoristio umešanost Stefanovića i njegovog oca u aferu kupovine oružja od Krušika po cenama nižim od tržišnih i pojačao pritisak na svog bliskog saradnika. Na isti način kako je preuzeo Slobodana Tešića i njegove biznise od Tomislava Nikolića, sada to radi sa firmom GIM", dodala je ta stranka u saopštenju.</p>
    </article>
  </body>
</html>