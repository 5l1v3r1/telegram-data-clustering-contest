<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-rosiji-student-vlashtuvav-smertelnu-strilyaninu-u-koledzhi-639823.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T05:07:10+00:00"/>
    <meta property="og:title" content="У Росії студент влаштував смертельну стрілянину у коледжі"/>
    <meta property="og:description" content="Студент четвертого курсу коледжу проніс до навчального закладу рушницю Іж-81, сховавши її під курткою. Після стрілянини він наклав на себе руки"/>
  </head>
  <body>
    <article>
      <h1>У Росії студент влаштував смертельну стрілянину у коледжі</h1>
      <address>
        <time datetime="2019-11-14T05:07:10+00:00">14 Nov 2019, 05:07</time>
      </address>
      <h4>Студент четвертого курсу коледжу проніс до навчального закладу рушницю Іж-81, сховавши її під курткою. Після стрілянини він наклав на себе руки</h4>
      <p>У російському Благовіщенську вранці 14 листопада студент влаштував стрілянину в будівлі коледжу. Попередньою причиною події міг стати конфлікт між однолітками.</p>
      <p>Як пише <a href="https://lenta.ru/news/2019/11/14/kartina/?fbclid=IwAR1WJ1VM29QsvPl84XRHhAexV0clhw6AbE_B2qedkxnDAUdXMKzCeXmc7ag">Lenta.ru</a>, нападником був студент четвертого курсу коледжу Данило Зацепін. Він зміг пронести до навчального закладу рушницю Іж-81, сховавши її під курткою. Після стрілянини він наклав на себе руки.</p>
      <p>У російському МВС зазначили, що студент вступив в перестрілку з співробітниками поліції.  Як розповіли у відомстві, до наряду ДПС підбіг молодий чоловік і повідомив про стрілянину в будівлі коледжу.</p>
      <figure>
        <iframe src="https://www.youtube.com/embed/zlk6TLb5_U4" width="580" height="390" data-service="Youtube" scrolling="no"/>
      </figure>
      <p>Прибувши на місце, поліцейські побачили на другому поверсі людину зі зброєю. Він почав стріляти в правоохоронців, після чого вони відкрили вогонь у відповідь.</p>
      <p>Поліцейським вдалося заблокувати нападника в одній з аудиторій і вивести студентів і викладачів з будівлі.</p>
      <figure>
        <iframe src="https://www.youtube.com/embed/kTA8t9vsTD4" width="580" height="390" data-service="Youtube" scrolling="no"/>
      </figure>
      <p>На місці події були виявлені тіла двох молодих людей, в тому числі стрілка. За попередніми даними постраждали три людини.</p>
      <p>Нагадаємо, 17 жовтня 2018 року в окупованому Росією місті Керч <a href="https://glavcom.ua/news/yak-u-beslani-uvirvalisya-z-avtomatami-ta-vbivali-usih-direktor-koledzhu-rozpovila-pro-terakt-v-okupovaniy-kerchi--536971.html">стався вибух та стрілянина у політехнічному коледжі.</a> Стрілянину відкрив один із студентів – <a href="https://glavcom.ua/news/terakt-v-kerchi-opublikovane-foto-pidozryuvanogo-yogo-znayshli-mertvim-536982.html">18-річний Влад Росляков, який згодом застрелився.</a></p>
      <p>Внаслідок трагедії в коледжі <a href="https://glavcom.ua/news/terakt-v-okupovaniy-kerchi-pomer-shche-odin-poraneniy-537252.html">загинули 20 людей.</a></p>
      <p>Прокуратура Автономної Республіки Крим <a href="https://glavcom.ua/news/ukrajinska-prokuratura-rozsliduje-tragediyu-v-kerchi-yak-terakt--537022.html">порушила кримінальне провадження за статтею теракт через події, що сталися у коледжі в окупованій Керчі.</a></p>
      <p>Водночас <a href="https://glavcom.ua/news/slidkom-rf-povidomiv-shcho-vstanovleno-osobu-terorista-v-kerchi-536998.html">у Слідкомі РФ заявили, що перекваліфікували кримінальну справу щодо трагедії в коледжі Керчі</a>, порушену за ст.205 КК РФ (теракт), на ч.2 ст.105 КК РФ (вбивство двох і більше осіб загальнонебезпечним способом).</p>
      <related>
        <a href="https://glavcom.ua/kyiv/news/u-kijevi-cholovik-vidkriv-strilyaninu-po-pracivnikah-banku-639706.html"/>
        <a href="https://glavcom.ua/kyiv/news/nevidomi-obstrilyali-magazin-na-prospekti-peremogi-v-kijevi-foto-video-639606.html"/>
        <a href="https://glavcom.ua/news/u-harkovi-policeyskiy-vidkriv-strilbu-v-metro-639323.html"/>
      </related>
    </article>
  </body>
</html>