<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191114-vykryta-v-koruptsiyi-chynovnytsya-op-ne-mogla-vplyvaty-na-pryznachennya-v-naftogaz/"/>
    <meta property="og:site_name" content="ФАКТИ"/>
    <meta property="article:published_time" content="2019-11-14T05:07:58+00:00"/>
    <meta property="og:title" content="Викрита в корупції чиновниця ОП не могла впливати на призначення в Нафтогаз"/>
    <meta property="og:description" content="Керівник одного з головних департаментів Офісу президента не могла безпосередньо вплинути на призначення на керівні посади у Нафтогазі, а тому і виконати свою обіцянку за отримання хабара."/>
  </head>
  <body>
    <article>
      <h1>Викрита в корупції чиновниця ОП не могла впливати на призначення в Нафтогаз</h1>
      <address>
        <time datetime="2019-11-14T05:07:58+00:00">14 Nov 2019, 05:07</time>
      </address>
      <p>Керівник одного з головних департаментів Офісу президента не могла безпосередньо вплинути на призначення на керівні посади у Нафтогазі, а тому і виконати свою обіцянку за отримання хабара.</p>
      <p>НАБУ понад три місяці збирало докази про вимагання хабара злочинним угрупованням, до якого входила співробітниця Офісу президента. Бюро навіть заслало свого агента, який мав дізнатися усе про схеми зловмисників.</p>
      <p>З’ясувалося, що вони не могли безпосередньо виконати обіцяне за хабар.</p>
      <blockquote>– Фактично вони не мали особистого впливу на прийняття рішення щодо призначення керівників Нафтогазу. Тому можна сказати, що це були шахраї… Вона мала контакти, мали вихід на людей і тому для них це була звичайна справа, – розповів екс-агент НАБУ Євген Шевченко.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191113-vidstoronyty-vykrytu-v-koruptsiyi-spivrobitnytsyu-op-mozhe-tilky-sud/">Відсторонити викриту в корупції співробітницю ОП може тільки суд</a>
      </p>
      <p>Експерт розповів, що підозрювана з Офісу президента діяла за відпрацьованою схемою, тобто вона могла отримувати хабарі роками.</p>
      <p>Також кажуть, що чиновниця часто хизувалася впливовою посадою і вигідними знайомствами.</p>
      <figure>
        <iframe src="https://www.youtube.com/embed/KeQKEH4WuoY" width="600" height="400" data-service="Youtube" scrolling="no"/>
      </figure>
      <p>До слова, 13 листопада співробітниці Офісу президента, яку спіймали на хабарі, <a href="https://fakty.com.ua/ua/ukraine/20191113-chynovnytsi-ofisu-prezydenta-povidomyly-pro-pidozru/">повідомили про підозру.</a></p>
    </article>
  </body>
</html>