<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2035466/keros-pou-tha-chtipisi-tis-epomenes-ores.html"/>
    <meta property="og:site_name" content="News.gr"/>
    <meta property="article:published_time" content="2019-11-14T05:17:50+00:00"/>
    <meta property="og:title" content="Καιρός: Πού θα χτυπήσει τις επόμενες ώρες η κακοκαιρία «Βικτώρια»"/>
    <meta property="og:description" content="Ποιες περιοχές θα επηρεαστούν σήμερα"/>
  </head>
  <body>
    <article>
      <h1>Καιρός: Πού θα χτυπήσει τις επόμενες ώρες η κακοκαιρία «Βικτώρια»</h1>
      <address>
        <time datetime="2019-11-14T05:17:50+00:00">14 Nov 2019, 05:17</time>
      </address>
      <h3>Ποιες περιοχές θα επηρεαστούν σήμερα</h3>
      <p>Βροχές και σποραδικές καταιγίδες, κατά τόπους ισχυρές στην ανατολική Μακεδονία, στη Χαλκιδική, στη Θράκη, στα νησιά του ανατολικού Αιγαίου και τα Δωδεκάνησα, με βαθμιαία εξασθένηση από το μεσημέρι περιλαμβάνει το σημερινό σκηνικό του <a href="https://www.news.gr/tag/kairos">καιρού</a> με την <a href="https://www.news.gr/tag/kakokeria-viktoria">κακοκαιρία «Βικτώρια»</a> να κάνει αισθητή την παρουσία της για μια ακόμη ημέρα.</p>
      <p>Στην υπόλοιπη χώρα άστατος καιρός, κατά περιόδους νεφελώδης, με τοπικές βροχές κυρίως στα δυτικά όπου θα εκδηλωθούν και μεμονωμένες καταιγίδες. Τοπικά περιορισμένη ορατότητα ή ομίχλες τις πρωινές και βραδινές ώρεςστα ηπειρωτικά. Οι άνεμοι θα πνέουν νοτιοδυτικοί 3 με 5 και το πρωί στο ανατολικό Αιγαίο τοπικά 6 μποφόρ.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p><b>Καιρός:</b> Στα ανατολικά βροχές και σποραδικές καταιγίδες, κατά τόπους ισχυρές, στην ανατολική Μακεδονία, στη Χαλκιδική και στη Θράκη με βαθμιαία εξασθένηση. Στις υπόλοιπες περιοχές τοπικές βροχές που το βράδυ στη δυτική Μακεδονία θα σταματήσουν. Τοπικά περιορισμένη ορατότητα τις πρωινές και βραδινές ώρες.</p>
      <p><b>Ανεμοι:</b> Από ανατολικές διευθύνσεις 3 με 5 μποφόρ.</p>
      <p><b>Θερμοκρασία:</b> Από 13 έως 20 βαθμούς Κελσίου. Στη δυτική Μακεδονία 4 με 5 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Νεφώσεις με τοπικές βροχές και μεμονωμένες καταιγίδες.</p>
      <p><b>Ανεμοι:</b> Νοτιοδυτικοί 3 με 4 μποφόρ.</p>
      <p><b>Θερμοκρασία:</b> Από 14 έως 21 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Άστατος κατά περιόδους νεφελώδης με πιθανότητα παροδικών βροχών, αλλά και διαστήματα ηλιοφάνειας. Τοπικά περιορισμένη ορατότητα ή ομίχλες τις πρωινές και βραδινές ώρες.</p>
      <p><b>Ανεμοι:</b> Μεταβλητοί 3 με 4 μποφόρ και στα νότια από δυτικές διευθύνσεις με την ίδια ένταση.</p>
      <p><b>Θερμοκρασία:</b> Από 13 έως 20 βαθμούς Κελσίου. Στα βόρεια 3 με 5 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p><b>Καιρός:</b> Άστατος κατά περιόδους νεφελώδης με παροδικές βροχές και νωρίς το πρωί στα ανατολικά μεμονωμένες καταιγίδες.</p>
      <p><b>Ανεμοι:</b> Δυτικοί νοτιοδυτικοί 3 με 5 μποφόρ.</p>
      <p><b>Θερμοκρασία:</b> Από 15 έως 23 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p><b>Καιρός</b>: Νεφώσεις με τοπικές βροχές και σποραδικές καταιγίδες. Τα φαινόμενα που θα είναι κατά τόπους έντονα, από το μεσημέρι θα εξασθενήσουν.</p>
      <p><b>Ανεμοι:</b> Από νότιες διευθύνσεις 3 με 5 και το πρωί έως 6 μποφόρ.</p>
      <p><b>Θερμοκρασία:</b> Από 16 έως 24 βαθμούς Κελσίου. Στα βόρεια η μέγιστη 2 με 4 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p><b>Καιρός:</b> Λίγες νεφώσεις, παροδικά αυξημένες τις πρωινές ώρες.</p>
      <p><b>Ανεμοι:</b> Από δυτικές διευθύνσεις 3 με 4 μποφόρ.</p>
      <p><b>Θερμοκρασία:</b> Από 13 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p><b>Καιρός:</b> Νεφώσεις παροδικά αυξημένες με τοπικές βροχές κατά διαστήματα. Τοπικά περιορισμένη ορατότητα τις πρωινές και βραδινές ώρες.</p>
      <p><b>Ανεμοι:</b> Μεταβλητοί 3 με 4 μποφόρ.</p>
      <p><b>Θερμοκρασία:</b> Από 14 έως 19 βαθμούς Κελσίου.</p>
      <p>
        <b>ΠΡΟΓΝΩΣΗ ΓΙΑ ΑΥΡΙΟ ΠΑΡΑΣΚΕΥΗ 15-11-2019</b>
      </p>
      <p>Στα δυτικά νεφώσεις παροδικά αυξημένες με τοπικές βροχές και στο Ιόνιο πιθανώς μεμονωμένες καταιγίδες. Στην υπόλοιπη χώρα γενικά αίθριος καιρός και μόνο στην ανατολική Μακεδονία, τη Θράκη και την ανατολική νησιωτική χώρα θα σημειωθούν τοπικές βροχές τις πρωινές ώρες, βαθμιαία όμως ο καιρός θα βελτιωθεί. Τοπικά περιορισμένη ορατότητα ή ομίχλες τις πρωινές και βραδινές ώρες στα ανατολικά και βόρεια ηπειρωτικά. Οι άνεμοι στα κεντρικά και βόρεια θα πνέουν νότιοι νοτιοανατολικοί 3 με 4 και στο Ιόνιο βαθμιαία 5 με 6 μποφόρ. Στα υπόλοιπα θα πνέουν απόδυτικές διευθύνσεις 3 με 5 μποφόρ. Η θερμοκρασία θα σημειώσει μικρή άνοδο, κυρίως στα ανατολικά ως προς τις μέγιστες τιμές.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2035043/pou-tha-chtipisi-i-kakokeria-viktoria-tin-pempti.html"/>
        <a href="https://www.news.gr/ellada/article/2034548/keros-astatos-ke-tin-pempti-me-vroches-ke-kategides.html"/>
        <a href="https://www.news.gr/ellada/article/2034386/kakokeria-viktoria-itan-diskoli-vradia-gia-tin-kerkira-tin-kefalonia-ke-tin-attiki.html"/>
      </related>
    </article>
  </body>
</html>