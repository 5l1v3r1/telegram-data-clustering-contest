<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/USA/NBA/tromeros-o-kwstas-antetokounmpo.5639281.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-14T05:03:00+00:00"/>
    <meta property="og:title" content="Τρομερός ο Κώστας Αντετοκούνμπο!"/>
    <meta property="og:description" content="Εντυπωσιακός ο Κώστας Αντετοκούνμπο, κυριάρχησε κάτω από τα καλάθι στον αγώνα των Σάουθ Μπέι Λέικερς με τους Άγκουα Καλιέντε Κλίπερς, οδηγώντας την ομάδα του στη νίκη με 110-93."/>
  </head>
  <body>
    <article>
      <h1>Τρομερός ο Κώστας Αντετοκούνμπο!</h1>
      <h2>Εντυπωσιακός ο Κώστας Αντετοκούνμπο, κυριάρχησε κάτω από τα καλάθι στον αγώνα των Σάουθ Μπέι Λέικερς με τους Άγκουα Καλιέντε Κλίπερς, οδηγώντας την ομάδα του στη νίκη με 110-93.</h2>
      <address><time datetime="2019-11-14T05:03:00+00:00">14 Nov 2019, 05:03</time> by <a rel="author">Στέφανος Μακρής</a></address>
      <p>Ο χρόνος που περνάει στη G-League φαίνεται ότι κάνει καλό στον Κώστα Αντετοκούνμπο, ο οποίος στον δεύτερο αγώνα του με τους Σάουθ Μπέι Λέικερς (θυγατρική των Λ.Α Λέικερς) ήταν τρομερός, οδηγώντας την ομάδα του στη νίκη με 110-93 κόντρα στους Άγκουα Καλιέντε Κλίπερς</p>
      <p>Ο Κώστας Αντετοκούνμπο χρειάστηκε να τα βάλει με τους Μφιόντου Καμπενγκέλε (Νο27 στο φετινό ΝΒΑ Draft) και Τζόναθαν Μότλεϊ, αλλά δεν επηρεάστηκε, ολοκληρώνοντας τον αγώνα με 23 πόντους, 7 ριμπάουντ, 1 ασίστ, 1 κλέψιμο και 1 κόψιμο σε 25 λεπτά συμμετοχής!</p>
      <p>Ο Κώστας ήταν ο πρώτος σκόρερ και δεύτερος ριμπάουντερ της ομάδας του, που επιβλήθηκε εύκολα της θυγατρικής ομάδας των Κλίπερς.</p>
      <p>Ο Ντέιβιντ Στόκτον με 18 πόντους ακολούθησε σε απόδοση τον Κώστα, με τον ΝτεΒόντε Κάκοκ να προσθέτει 16 πόντους και 11 ριμπάουντ.</p>
      <p>Για τους Κλίπερς, ο Μότλεϊ είχε 17 πόντους, ο Τζέιμς Πάλμερ 14 πόντους και ο Καμπενγκέλε 13 πόντους και 8 ριμπάουντ.</p>
      <p>
        <b>Δείτε το VIDEO με τις καλύτερες στιγμές του Κώστα Αντετοκούνμπο:</b>
      </p>
      <figure>
        <iframe data-src="https://twitter.com/nbagleague/status/1194844887767748608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>