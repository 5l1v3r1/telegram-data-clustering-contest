<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/64f2a7e3c177e825/maia-sandu-dupa-numirea-lui-chicu-la-functia-de-premier-igor-dodon-a-numit-un-candidat-care-ii-va-indeplini-dorintele.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-14T05:03:07+00:00"/>
    <meta property="og:title" content="Maia Sandu, după numirea lui Chicu la funcția de premier: „Igor Dodon a numit un candidat care îi va îndeplini dorințele”"/>
    <meta property="og:description" content="Maia Sandu a venit cu o reacție în cadrul unei emisuni tv după ce aseară, președintele Igor Dodon a înaintat la funcția de premier al Republicii Moldova candidatura lui Ion Chicu. Aceasta este de părere că Igor Dodon și-a ales un candidat docil care îl va asculta și îi va îndeplini toate dorințele."/>
  </head>
  <body>
    <article>
      <h1>Maia Sandu, după numirea lui Chicu la funcția de premier: „Igor Dodon a numit un candidat care îi va îndeplini dorințele”</h1>
      <address><time datetime="2019-11-14T05:03:07+00:00">14 Nov 2019, 05:03</time> by <a rel="author">Jurnal.md</a></address>
      <p>
        <b>Maia Sandu a venit cu o reacție în cadrul unei emisuni tv după ce aseară, președintele Igor Dodon a înaintat la funcția de premier al Republicii Moldova candidatura lui Ion Chicu. Aceasta este de părere că Igor Dodon și-a ales un candidat docil care îl va asculta și îi va îndeplini toate dorințele.</b>
      </p>
      <p>Totodată, Maia Sandu a declarat că a primit semnale cu o lună în urmă despre scenariul prin care a fost demis Guvernul.</p>
      <p><i>„Noi nu ne-am făcut iluzii, am știut că ne putem aștepta în orice clipa cu asemenea trădare, sau cu o astfel de acțiune din parrtea PSRM, mai ales din partea lui Igor Dodon. Am primit semnale cu o lună în urmă despre faptul că Igor Dodon vrea să schimbe Guvernul și că îl pregătește pe Ion Chicu la funcția de prim-ministru. Nu am crezut atunci că se va întâmpla atât de repede, ne-am așteptat că o să se întâmple până în iarnă ca să punem la cale bugetul pe care noi l-am pregătit și care trebuie aprobat în Parlament. Este siguranța că a doua tranșă macrofinanciară vine în buget. Și respectiv putea să aștepte până în iarnă ca să găsească motive mai simple ca să dea jos Guvernul”, </i>a declarat Maia Sandu în cadrul unei emisiuni de la postul de televiziune TV8.</p>
      <p>Despre candidatura lui Ion Chicu, Maia Sandu spune că aceste ar fi lăsat o gaură de patru miliarde de dolari în buget.</p>
      <p>„Era clar că o să ajungem în asemenea punct doar că nu era clar când avea să se întâmple acest lucru. Domnul Chicu care a lăsat o gaură de patru miliarde de lei în buget, în aceste cinci luni s-a preocupat de cocolirea orgoliului lui Igor Dodon. Igor Dodon se grăbește pentru că nu mai poate sta departe de ministere și departe de tot felul de surse de bani pe care el ar vrea să le aibă prin tot felul de scheme.”, a declarat Sandu.</p>
      <p>„Alegerea lui este clară în sensul în sensul în care vrea un guvern pe care să-l conducă și să-l folosească în scopuri personale și în scopuri electorale. Dar nu este clar cum are de gând să promoveze reforme, să asigure credibilitatea acestui guvern și respectiv să poată să obțină asistență externă”, a mai declarat Maia Sandu.</p>
      <p>Ion Chicu a fost propus la funcția de premier de către președintele țării, Igor Dodon, după mai multe discuții cu fracșiunile parlamentare</p>
    </article>
  </body>
</html>