<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-situaciya-v-zoni-oos-informaciya-shtabu-50053420.html"/>
    <meta property="og:site_name" content="НВ"/>
    <meta property="article:published_time" content="2019-11-14T05:07:00+00:00"/>
    <meta property="og:title" content="Бойовики на Донбасі 17 разів обстріляли українських військових"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 17 разів порушили режим припинення вогню."/>
  </head>
  <body>
    <article>
      <h1>Бойовики на Донбасі 17 разів обстріляли українських військових</h1>
      <h2>Протягом минулої доби в районі проведення операції Об'єднаних сил на Донбасі терористи 17 разів порушили режим припинення вогню.</h2>
      <address>
        <time datetime="2019-11-14T05:07:00+00:00">14 Nov 2019, 05:07</time>
      </address>
      <p>Як <a href="https://www.facebook.com/pressjfo.news/photos/a.364697644022858/711650352660917/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід поблизу Невельського бойовики вели вогонь з автоматичних гранатометів, неподалік Славного — зі станкових протитанкових гранатометів та великокаліберних кулеметів, в районі Лебединського і Новоселівки — з автоматичних гранатометів та стрілецької зброї, біля Новотроїцького — зі станкових протитанкових гранатометів, неподалік Пищевика — із великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання Північ поблизу Хутора Вільного терористи обстріляли українських військових з мінометів калібру 82 мм, автоматичних гранатометів і великокаліберних кулеметів, біля Луганського та двічі неподалік Новолуганського — з гранатометів різних систем, великокаліберних кулеметів та іншої стрілецької зброї, тричі у районі Зайцевого — з мінометів калібру 120 мм, СПГ, автоматичних гранатометів і великокаліберних кулеметів, поблизу Оріхового — зі стрілецької зброї та підствольних гранатометів, неподалік Новотошківського — з ручних протитанкових і автоматичних гранатометів та стрілецької зброї, в районі Світлодарська — з ручних протитанкових гранатометів та великокаліберних кулеметів, поблизу Шумів — з гранатометів різних систем та стрілецької зброї.</p>
      <p>Втрат серед особового складу Об'єднаних сил не зафіксовано.</p>
      <p>З початку поточної доби бойовики з гранатометів різних систем та великокаліберних кулеметів обстріляли українських військових неподалік Новотошківського. Втрат немає.</p>
    </article>
  </body>
</html>