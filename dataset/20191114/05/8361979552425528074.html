<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/u-trampa-vinikli-rozbizhnosti-z-erdoganom-na-zustrichi-detali-50053421.html"/>
    <meta property="og:site_name" content="НВ"/>
    <meta property="article:published_time" content="2019-11-14T05:23:00+00:00"/>
    <meta property="og:title" content="Трамп назвав зустріч з Ердоганом продуктивною, незважаючи на складності"/>
    <meta property="og:description" content="Президент США Дональд Трамп назвав переговори з президентом Туреччини Реджепом Ердоганом продуктивними."/>
  </head>
  <body>
    <article>
      <h1>Трамп назвав зустріч з Ердоганом продуктивною, незважаючи на складності</h1>
      <h2>Президент США Дональд Трамп назвав переговори з президентом Туреччини Реджепом Ердоганом продуктивними.</h2>
      <address>
        <time datetime="2019-11-14T05:23:00+00:00">14 Nov 2019, 05:23</time>
      </address>
      <p>Як повідомляє <a href="https://www.dw.com/ru/%D1%82%D1%80%D0%B0%D0%BC%D0%BF-%D1%81%D1%87%D0%B5%D0%BB-%D0%B2%D1%81%D1%82%D1%80%D0%B5%D1%87%D1%83-%D1%81-%D1%8D%D1%80%D0%B4%D0%BE%D0%B3%D0%B0%D0%BD%D0%BE%D0%BC-%D0%BF%D1%80%D0%BE%D0%B4%D1%83%D0%BA%D1%82%D0%B8%D0%B2%D0%BD%D0%BE%D0%B9-%D0%BD%D0%B5%D1%81%D0%BC%D0%BE%D1%82%D1%80%D1%8F-%D0%BD%D0%B0-%D1%81%D0%BB%D0%BE%D0%B6%D0%BD%D0%BE%D1%81%D1%82%D0%B8/a-51234202">DW</a>, незважаючи на різницю підходів по Сирії і критику Вашингтона в зв'язку з придбанням Анкарою російських зенітно-ракетних комплексів С-400, на спільній пресконференції в Овальному кабінеті політики трималися підкреслено доброзичливо.</p>
      <p>"Я великий шанувальник президента. У нас - чудові відносини", - заявив Трамп.</p>
      <p>Він практично одразу торкнувся питання покупки Туреччиною російських С-400.</p>
      <p>Читайте також:<br/><a href="https://nv.ua/ukr/world/geopolitics/list-trampa-erdoganu-erdogan-povernuv-yogo-novini-svitu-50053414.html">&amp;nbspБув засмучений. Ердоган повернув Трампу листа із закликом «не бути дурнем»</a></p>
      <p>"Придбання Туреччиною сучасної російської військової техніки, такої як С-400, створює для нас дуже серйозні проблеми, і ми постійно про це говоримо ... Ми порушували цю тему сьогодні, будемо обговорювати її і надалі. Сподіваюся, ми зможемо врегулювати цю ситуацію", - зазначив він.</p>
      <p>У свою чергу Ердоган висловив упевненість, що сторони зможуть подолати наявні розбіжності, якщо продовжать спілкування.</p>
      <p>За його словами, Туреччина сповнена рішучості перегорнути сторінку в стосунках з США.</p>
      <p>При цьому він додав, що Анкара піде на придбання у Вашингтона протиракетних комплексів Patriot, тільки якщо угода буде укладена на "бажаних" для турецької сторони умовах.</p>
      <p>Читайте також:<br/><a href="https://nv.ua/ukr/world/geopolitics/tramp-prokomentuvav-slova-makrona-pro-smert-mozku-nato-50053391.html">&amp;nbspТрамп на зустрічі з Ердоганом прокоментував слова Макрона про «смерть мозку» НАТО</a></p>
    </article>
  </body>
</html>