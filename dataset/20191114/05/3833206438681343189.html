<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Arh-Ahryanov-zakonno-transferiran-ot-Karlovo-v-Plovdiv-913586"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T05:38:00+00:00"/>
    <meta property="og:title" content="Арх. Ахрянов законно трансфериран от Карлово в Пловдив"/>
    <meta property="og:description" content="Димитър Ахрянов е назначен законно на поста главен архитект на Пловдив, твърди юридическият отдел на..."/>
  </head>
  <body>
    <article>
      <h1>Арх. Ахрянов законно трансфериран от Карлово в Пловдив</h1>
      <address>
        <time datetime="2019-11-14T05:38:00+00:00">14 Nov 2019, 05:38</time>
      </address>
      <p>Димитър Ахрянов е назначен законно на поста главен архитект на Пловдив, твърди юридическият отдел на Общината, предаде репортер на <b>Plovdiv24.bg</b>.</p>
      <p>По закон длъжността "главен архитект" е длъжност на държавен служител и се заема след обявяване на конкурс. Арх. Ахрянов се е явил на конкурс в община Карлово, спечелил го е и от 2014 г. е главен архитект там.</p>
      <p>Преместването в община Пловдив е на база споразумение между кметовете на двата града. Арх. Ахрянов няма да е "изпълняващ длъжността", а титуляр на поста. Ще остане на него през следващите 4 години.</p>
      <p>Гилдията и професионалните организации КАБ и САБ нямат официална позиция за трансфера, но <i><b><a href="https://www.plovdiv24.bg/novini/plovdiv/novini/plovdiv/Gildiyata-iznenadana-ot-naznachenieto-na-glaven-arhitekt-na-Plovdiv-913375">както по-рано съобщихме, никой не се е консултирал с тях</a></b></i>.</p>
      <p>Припомняме, че след смъртта на арх. Румен Русев в началото на 2017 г. два пъти бе обявяван конкурс за главен архитект на града, но комисиите не излъчиха победител. След кончината на арх. Русев за изпълняващ длъжността бе назначена арх. Юлияна Петрова.</p>
    </article>
  </body>
</html>