<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/riteish-deshmukh-and-sidharth-malhotra-makes-fun-of-each-other/272444/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-14T05:29:17+00:00"/>
    <meta property="og:title" content="रितेश देशमुख ने अपने को-स्टार सिद्धार्थ मल्होत्रा का उड़ाया मजाक, अभिनेता ने यू दिया शानदार जवाब"/>
    <meta property="og:description" content="रितेश देशमुख ने फिल्म 'मरजावां' में अपने को-स्टार सिद्धार्थ मल्होत्रा का मजाक उड़ाया है। रितेश के इस मजाक पर सिद्धार्थ मल्होत्रा ने भी शानदार जवाब दिया है।"/>
  </head>
  <body>
    <article>
      <h1>रितेश देशमुख ने अपने को-स्टार सिद्धार्थ मल्होत्रा का उड़ाया मजाक, अभिनेता ने यू दिया शानदार जवाब</h1>
      <address><time datetime="2019-11-14T05:29:17+00:00">14 Nov 2019, 05:29</time> by <a rel="author">JKR Staff</a></address>
      <p>बॉलीवुड के मशहूर अभिनेता <a href="http://www.jantakareporter.com/hindi/riteish-deshmukh-says-i-leave-politics-to-my-brothers/272238/">रितेश देशमुख</a> ने फिल्म ‘मरजावां’ के अपने को-स्टार सिद्धार्थ मल्होत्रा का मजाक उड़ाया है। रितेश के इस मजाक पर सिद्धार्थ मल्होत्रा ने भी उन्हें शानदार जवाब दिया है। दोनों अभिनेताओं का ट्वीट अब सोशल मीडिया पर तेजी से वायरल हो रहा है। वहीं, उनके इस ट्वीट पर उनके फैंस भी जमकर अपनी प्रतिक्रियाएं दे रहें है।</p>
      <figure>
        <img src="http://www.jantakareporter.com/wp-content/uploads/2019/11/Riteish-Deshmukh.jpg"/>
      </figure>
      <p>दरअसल, रितेश देशमुख ने हाल ही में एक तस्वीर शेयर की है जो सिद्धार्थ के मॉडलिंग के दिनों की है। आज की बॉडी की उलट सिद्धार्थ इस फोटो में काफी स्लिम नजर आ रहे हैं। साथ ही में उनकी कम उम्र भी चेहरे से साफ झलक रही है जो उन्हें किडिश लुक दे रही है। इस फोटो में सिद्धार्थ सिल्वर कलर की पैंट्स पहने दिखाई दे रहे हैं। इसके साथ वह ट्रांसपैरंट टी-शर्ट पहने हुए हैं जिस पर ब्लिंग एलिमेंट ऐड किया गया है। इसमें अभिनेता की बॉडी पूरी दिखाई दे रही है। वहीं, उनके साथ खड़ी फीमेल मॉडल भी सिल्वर और ट्रांसपैरंट मटीरियल की ड्रेस पहनी नजर आ रही हैं।</p>
      <p>रितेश देशमुख ने इस फोटो को शेयर करते हुए फनी कैप्शन लिखा और सिद्धार्थ मल्होत्रा का मजाक उड़ाया। उन्होंने लिखा “हाय मैं मरजावां सिद्धार्थ मल्होत्रा। उफ्फ ये तो पोजिंग की हाइट हो गई”।</p>
      <p>रितेश के इस ट्वीट का जवाब देते हुए सिद्धार्थ ने अभिनेता का एक पुराना फोटो शेयर किया है जिसमें उनके हाथों में हथकड़ी नजर आ रही और मुंह में बॉल बंधी हुई है। इस फोटो को शेयर करते हुए सिद्धार्थ ने लिखा, “हाय मैं डर जावां रितेश देशमुख। ये हाइट तो मैं मैच नहीं कर पाऊंगा”।</p>
      <figure>
        <iframe data-src="https://twitter.com/SidMalhotra/status/1194547219153608704?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>रितेश देशमुख की बात करें तो उनकी फिल्म ‘हाउसफुल 4’ हाल ही में रिलीज है। इस फिल्म में रितेश देशमुख के साथ अक्षय कुमार, बॉबी देओल, कृति खरबंदा, कृति सेनन, पूजा हेगड़े और नवाज़ुद्दीन सिद्दीकी भी मुख्य भूमिका में है।</p>
      <p>रितेश देशमुख फिलहाल अपनी अपकमिंग फिल्म मरजावां के प्रमोशन में बिजी हैं। फिल्म 15 नवंबर को रिलीज होगी। फिल्म में रितेश एक बार फिर विलेन के किरदार में नजर आएंगे। वहीं उनके साथ फिल्म में सिद्धार्थ मल्होत्रा और तारा सुतारिया मुख्य किरदारों में हैं।</p>
    </article>
  </body>
</html>