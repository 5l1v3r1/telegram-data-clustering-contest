<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/vanta-med-hjalmteknikbolaget-6978490"/>
    <meta property="og:site_name" content="Affärsvärlden"/>
    <meta property="article:published_time" content="2019-11-14T05:59:00+00:00"/>
    <meta property="og:title" content="Vänta med hjälmteknikbolaget"/>
    <meta property="og:description" content="ANALYS Hårdare konkurrens, följt av utraderad tillväxt i kombination med stora insiderförsäljningar är sällan en lovande dramaturgi i börsbolag. Affärsvärlden skruvar ned det tidigare köprådet."/>
  </head>
  <body>
    <article>
      <h1>Vänta med hjälmteknikbolaget</h1>
      <address>
        <time datetime="2019-11-14T05:59:00+00:00">14 Nov 2019, 05:59</time>
      </address>
      <p>
        <b>ANALYS Hårdare konkurrens, följt av utraderad tillväxt i kombination med stora insiderförsäljningar är sällan en lovande dramaturgi i börsbolag. Affärsvärlden skruvar ned det tidigare köprådet.</b>
      </p>
      <p>VÄNTA I förra veckan presenterade hjälmteknikbolaget Mips sin rapport för det tredje kvartalet. Rapporten skilde sig på flera punkter från motsvarande rapport i fjol, bland annat då vd, finanschef och styrelseordförande har bytts ut. Det mest anmärkningsvärda i rapporten var dock en oväntat svag försäljning – Mips organiska tillväxt landade på minus 6 procent <a href="https://www.affarsvarlden.se/premium-nyheter/vips-sa-forsvann-tillvaxten-6978242">under kvartalet</a>.</p>
      <p>Mips har sedan introduktionen varit högt värderad. Även om multiplarna har kommit ner sig något sedan början av året handlas aktien till ett p/e-tal respektive ev/ebit på 48 respektive 36 på Affärsvärldens prognoser för 2020. Då räknar vi ändå optimistiskt med att tillväxtsvackan är tillfällig, och att bolaget fortsätter växa med 40 procent.</p>
      <p>Den höga värderingen i kombination med stora insynsförsäljningar, bland annat från den före detta vd:n Johan Thiel och tidigare huvudägaren Bell, är tillräckligt för att Affärsvärlden ska skruva ned den tidigare köprekommendationen. Aktien blir intressant först när tillväxten är tillbaka.</p>
      <p>
        <i>Detta är en nedkortad version av aktierådet <a href="https://www.affarsvarlden.se/premium-nyheter/vips-sa-forsvann-tillvaxten-6978242">Vips så försvann tillväxten.</a></i>
      </p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fvanta-med-hjalmteknikbolaget-6978490&amp;title=V%C3%A4nta%20med%20hj%C3%A4lmteknikbolaget&amp;description=ANALYS%20H%C3%A5rdare%20konkurrens%2C%20f%C3%B6ljt%20av%20utraderad%20tillv%C3%A4xt%20i%20kombination%20med%20stora%20insiderf%C3%B6rs%C3%A4ljningar%20%C3%A4r%20s%C3%A4llan%20en%20lovande%20dramaturgi%20i%20b%C3%B6rsbolag.%20Aff%C3%A4rsv%C3%A4rlden%20skruvar%20ned%20det%20tidigare%20k%C3%B6pr%C3%A5det.">Facebook</a>
        </li>
        <li>
          <a href="http://twitter.com/share?text=V%C3%A4nta%20med%20hj%C3%A4lmteknikbolaget&amp;url=https%3A%2F%2Fwww.affarsvarlden.se%2Fbors-ekonominyheter%2Fvanta-med-hjalmteknikbolaget-6978490">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fvanta-med-hjalmteknikbolaget-6978490&amp;title=V%C3%A4nta%20med%20hj%C3%A4lmteknikbolaget">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fvanta-med-hjalmteknikbolaget-6978490&amp;title=V%C3%A4nta%20med%20hj%C3%A4lmteknikbolaget">Reddit</a>
        </li>
        <li>Mail</li>
      </ul>
    </article>
  </body>
</html>