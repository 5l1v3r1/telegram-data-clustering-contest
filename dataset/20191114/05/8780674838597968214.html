<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kollam/local-news/2019/11/14/kollam-women-murder-in-kundara.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-14T05:43:00+00:00"/>
    <meta property="og:title" content="യുവതിയുടെ കൊലപാതകം: ഭർത്താവ് റിമാൻഡിൽ"/>
    <meta property="og:description" content="കുണ്ടറ ∙ മുളവന ചരുവിള പുത്തൻവീട്ടിൽ കൃതി (25) കൊല്ലപ്പെട്ട സംഭവത്തിൽ പൊലീസിൽ കീഴടങ്ങിയ ഭർത്താവ് കൊല്ലം കോളജ് ജംക്‌ഷൻ ദേവിപ്രിയയിൽ വൈശാഖ് ബൈജു (28).Kollam News. കൊല്ലം ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>യുവതിയുടെ കൊലപാതകം: ഭർത്താവ് റിമാൻഡിൽ</h1>
      <address><time datetime="2019-11-14T05:43:00+00:00">14 Nov 2019, 05:43</time> by <a rel="author">മനോരമ ലേഖകൻ</a></address>
      <p>കുണ്ടറ ∙ മുളവന ചരുവിള പുത്തൻവീട്ടിൽ കൃതി (25) കൊല്ലപ്പെട്ട സംഭവത്തിൽ പൊലീസിൽ കീഴടങ്ങിയ ഭർത്താവ് കൊല്ലം കോളജ് ജംക്‌ഷൻ ദേവിപ്രിയയിൽ വൈശാഖ് ബൈജു (28) റിമാൻഡിൽ. രണ്ടു ദിവസം കഴിഞ്ഞ് പൊലീസ് കസ്റ്റഡിയിൽ വാങ്ങി കൂടുതൽ തെളിവെടുപ്പ് നടത്തും. കുടുംബപ്രശ്നങ്ങളുടെ പേരിലുണ്ടായ വഴക്കിനെത്തുടർന്നു താൻ ഭാര്യയെ കൊലപ്പെടുത്തുകയായിരുന്നെന്നു വൈശാഖ് മൊഴി നൽകിയതായി പൊലീസ് പറഞ്ഞു.</p>
      <p>4 വർഷം മുൻപു തലച്ചിറ സ്വദേശിയെ വിവാഹം കഴിച്ച കൃതി, മകൾക്കു നാലു മാസം പ്രായമുള്ളപ്പോൾ ബന്ധം വേർപെടുത്തി. ഫെയ്സ്ബുക്കിലൂടെ പരിചയപ്പെട്ട വൈശാഖുമായി 2018ൽ ആയിരുന്നു റജിസ്റ്റർ വിവാഹം. വൈശാഖിന്റെ വീട്ടുകാർ എതിർത്തപ്പോൾ 9 മാസം മുൻപ് കൊല്ലത്തെ പ്രധാന ഓഡിറ്റോറിയത്തിൽ ബന്ധുക്കളെയും സ‍ുഹ‍ൃത്തുക്കളെയുമെല്ലാം ക്ഷണിച്ച് വീണ്ടും വിവാഹം നടത്തിയിരുന്നു.</p>
      <p>തുടർന്നു ഗൾഫിൽ പോയ വൈശാഖ് ഒരു മാസത്തിനുള്ളിൽ തിരിച്ചെത്തി എജ്യുക്കേഷനൽ കൺസൽറ്റന്റായി പ്രവർത്തിക്കുകയായിരുന്നു. ബിസിനസ് ആവശ്യത്തിനെന്നു പറഞ്ഞ് വസ്തു പണയപ്പെടുത്തിയും മറ്റും പല തവണയായി 25 ലക്ഷത്തിലധികം രൂപ വൈശാഖ് വാങ്ങിയിരുന്നതായി കൃതിയുടെ വീട്ടുകാർ പറയുന്നു.</p>
    </article>
  </body>
</html>