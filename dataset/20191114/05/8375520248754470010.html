<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/uves-svit-zhartuje-nad-politikami-ale-glava-sbu-bakanov-vpershe-prokomentuvav-skandalne-video-deputatki-fedini--639790.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-14T05:00:00+00:00"/>
    <meta property="og:title" content="«Увесь світ жартує над політиками, але…». Глава СБУ Баканов вперше прокоментував скандальне відео депутатки Федини"/>
    <meta property="og:description" content="Українці повинні поважати інститут президентства – глава СБУ"/>
  </head>
  <body>
    <article>
      <h1>«Увесь світ жартує над політиками, але…». Глава СБУ Баканов вперше прокоментував скандальне відео депутатки Федини</h1>
      <address>
        <time datetime="2019-11-14T05:00:00+00:00">14 Nov 2019, 05:00</time>
      </address>
      <h4>Українці повинні поважати інститут президентства – глава СБУ</h4>
      <p>Голова Служби безпеки України Іван Баканов вважає, що українці повинні поважати інститут президента і будь-який державний інститут.</p>
      <p>Про це він сказав <a href="https://glavcom.ua/country/society/bakanov-radit-parlamentaryam-zahoditi-do-sesiynoji-zali-vzagali-bez-telefoniv-639694.html">в інтерв’ю «Главкому».</a></p>
      <p>Посадовець заявив, що справа про <a href="https://glavcom.ua/news/dbr-bude-rozsliduvati-spravu-fedini-yaka-obrazila-zelenskogo--637101.html">погрози</a> чи то «тривожні прогнози», висловлені на адресу президента з боку нардепа Софії Федини та волонтерки Марусі Звіробій матиме продовження найближчим часом. Баканов зазначив, що мова тут не йде про гумор.</p>
      <p>«Увесь світ жартує над політиками, у цьому нічого такого немає. Але, наприклад, у законодавстві Німеччини є чітка відповідальність за такі речі. В українському – немає. Якщо ми зараз ініціюватимемо відповідні зміни до законодавства, нас розкритикують», - говорить голова СБУ.</p>
      <p>Нагадаємо, жінки висловили припущення, що під час однієї з поїздок на Донбас президент може потрапити під обстріл або стати жертвою замаху).</p>
      <figure>
        <iframe src="https://www.youtube.com/embed/PvCvBe_syUA" width="580" height="390" data-service="Youtube" scrolling="no"/>
      </figure>
      <p>«Я вважаю, ця справа Кримінальний кодекс усе чітко визначає: якщо лінгвістична експертиза підтвердить, що це була реальна погроза, то йтиметься про ув’язнення. Наскільки мені відомо, кримінальне провадження відкрите, я думаю, відповідна експертиза призначена», - зазначив керівник спецслужби.</p>
      <p>Взагалі, за словами Баканова, це питання до культури наших політиків. Не тільки Федина у цьому питанні «засвітилась».</p>
      <blockquote><b>Читайте детальніше тут:<br/></b>   •  <b><a href="https://glavcom.ua/interviews/glava-sbu-ivan-bakanov-sbu-ne-vatikan-ne-derzhava-v-derzhavi-tut-ne-bude-okremih-zakoniv-i-obranih-639635.html">Перше велике інтерв’ю голови Служби безпеки України Івана Баканова</a></b></blockquote>
      <related>
        <a href="https://glavcom.ua/news/chi-platili-uchasnikam-akciji-ni-kapitulyaciji-glava-sbu-vpershe-prokomentuvav-skandalni-zvinuvachennya-639761.html"/>
        <a href="https://glavcom.ua/country/society/pidesh-pidu-bakanov-rozkazav-yak-prezident-doviriv-yomu-sbu-639740.html"/>
        <a href="https://glavcom.ua/country/society/bakanov-radit-parlamentaryam-zahoditi-do-sesiynoji-zali-vzagali-bez-telefoniv-639694.html"/>
      </related>
    </article>
  </body>
</html>