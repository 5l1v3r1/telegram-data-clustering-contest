<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sokaristiko-trochaio-gia-paikti-toy-ellinikoy-the-voice-oi-agoniodeis-meres-stin-entatiki-to-koma-kai-i-apoleia-mnimis/"/>
    <meta property="og:site_name" content="europost.gr"/>
    <meta property="article:published_time" content="2019-11-14T11:00:20+00:00"/>
    <meta property="og:title" content="Σοκαριστικό τροχαίο για παίκτη του ελληνικού «The Voice»: Οι αγωνιώδεις μέρες στην εντατική, το κώμα και η απώλεια μνήμης"/>
    <meta property="og:description" content="Ο τραγουδιστής Γιάννης Πανουκλιάς τον οποίο γνωρίσαμε μέσα από το περσινό «The Voice» στις 30 Απριλίου του 2019 παρασύρθηκε από αυτοκίνητο που ανέβηκε στο πεζοδρόμιο όπου βρισκόταν με τη σύζυγο και την παρέα του. Το περιστατικό"/>
  </head>
  <body>
    <article>
      <h1>Σοκαριστικό τροχαίο για παίκτη του ελληνικού «The Voice»: Οι αγωνιώδεις μέρες στην εντατική, το κώμα και η απώλεια μνήμης</h1>
      <address>
        <time datetime="2019-11-14T11:00:20+00:00">14 Nov 2019, 11:00</time>
      </address>
      <p>Ο τραγουδιστής Γιάννης Πανουκλιάς τον οποίο γνωρίσαμε μέσα από το περσινό «The Voice» στις 30 Απριλίου του 2019 παρασύρθηκε από αυτοκίνητο που ανέβηκε στο πεζοδρόμιο όπου βρισκόταν με τη σύζυγο και την παρέα του.</p>
      <p>Το περιστατικό συνέβη στη Βουδαπέστη, όπου είχαν πάει για διακοπές και στο τροχαίο ενεπλάκησαν δυο αυτοκίνητα όπου το ένα έχασε τον έλεγχο και έπεσε πάνω σε πεζούς. Ο Γιάννης Πανουκλιάς μεταφέρθηκε στο νοσοκομείο με βαριά τραύματα στους πνεύμονες και στο κεφάλι και έμεινε αρκετές ημέρες στην εντατική σε κώμα.</p>
      <p>Απόψε, στις 24:00, στην εκπομπή «Μεσάνυχτα» τον υποδέχεται η Ελεονώρα Μελέτη. Ο Γιάννης περιγράφει τα παραληρήματα που είχε ενώ βρισκόταν σε κώμα, αλλά και το πώς κατάφερε να ανατρέψει όλα τα ιατρικά προγνωστικά, και να επιστρέψει μετά από έξι μήνες στο τραγούδι, ενώ οι γιατροί του είχαν δώσει μια διετία για την αποκατάσταση του. Όπως χαρακτηριστικά λέει η μνήμη του επανήλθε 17 ημέρες μετά το κώμα και περιγράφει τις δυσκολίες της αποκατάστασής του.</p>
      <p>Επίσης, στην εκπομπή «Μεσάνυχτα» η Ελεονώρα Μελέτη υποδέχεται την Κατρίνα Τσάνταλη, γόνο της γνωστής οικογένειας οινοποιών, η οποία, όπως αποκαλύπτει στην εκπομπή, έχει και αλλά ενδιαφέροντα πέρα από τα καλά κρασιά. Μιλάει για τις αληθινές φιλίες που έχει από το χώρο της σόου μπιζ αλλά και για το πώς ένιωσε όταν στα 19 της διαγνώστηκε ότι πάσχει από μια απειλητική ασθένεια που καταλήγει σε τύφλωση.</p>
      <p>Στην εκπομπή και ο Κωνσταντίνος Γκελαούζος, ο μαραθωνοδρόμος που στους πρόσφατους αγώνες κατέκτησε την 3η θέση στη γενική κατάταξη και το χρυσό μετάλλιο ανάμεσα στους Έλληνες αθλητές, αναφέρεται στις δυσκολίες του αθλήματος. Επισημαίνει τους τρόπους που έχει εφεύρει όταν αγωνίζεται προκειμένου να μην τον εγκαταλείπει η ψυχή τη στιγμή που κουράζεται το σώμα, ενώ εξηγεί γιατί χρειάστηκε να παραδώσει τα όπλα σε δυο από τους οκτώ αγώνες μαραθωνίου που έχει συμμετάσχει τα τελευταία χρόνια.</p>
      <p>Δείτε το βίντεο:</p>
      <figure>
        <iframe src="https://www.youtube.com/embed/xl9_pCbk1Ps" width="696" height="392" data-service="Youtube" scrolling="no"/>
      </figure>
    </article>
  </body>
</html>