<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1991406/g%C3%BCnlerdir-ara-b%C3%B6lgede-kalan-dea%C5%9Fl%C4%B1-ter%C3%B6rist-abdye-g%C3%B6nderilecek"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-14T11:00:00+00:00"/>
    <meta property="og:title" content="Günlerdir ara bölgede kalan DEAŞ'lı terörist ABD'ye gönderilecek"/>
    <meta property="og:description" content="Edirne’de, Yunanistan'ın kabul etmediği DEAŞ'lının Pazarkule Sınır Kapısı’nda, tampon bölgede bekleyişi son buldu. Türk Silahlı Kuvvetleri’nin Suriye’nin kuzeyinde gerçekleştirdiği Barış Pınarı Harekatı'nda yakalanarak, Pazartesi günü Edirne Pazarkul"/>
  </head>
  <body>
    <article>
      <h1>Günlerdir ara bölgede kalan DEAŞ'lı terörist ABD'ye gönderilecek</h1>
      <address>
        <time datetime="2019-11-14T11:00:00+00:00">14 Nov 2019, 11:00</time>
      </address>
      <p>Edirne’de, Yunanistan'ın kabul etmediği DEAŞ'lının Pazarkule Sınır Kapısı’nda, tampon bölgede bekleyişi son buldu.<br/><br/>Türk Silahlı Kuvvetleri’nin Suriye’nin kuzeyinde gerçekleştirdiği Barış Pınarı Harekatı'nda yakalanarak, Pazartesi günü Edirne Pazarkule Sınır Kapısı'ndan sınır dışı ettiği ancak Yunanistan'ın kabul etmediği DEAŞ'lı Muhammad Darwis B. (39) tampon bölgede dördüncü gününde bekleyişi sona erdi.<br/><br/>İçişleri Bakanlığı tarafından konuya ilişkin yapılan açıklamada;<br/><br/>"Yabancı Terörist Savaşçı olan ve hakkında sınırdışı kararı alınan, 11.11.2019 tarihinde isteği üzerine 3’üncü ülke olarak Yunanistan'a sınır dışı edilen ancak Yunanistan'ın kabul etmemesi üzerine ara bölgede kalan Amerika Birleşik Devleti uyruklu Yabancı Terörist Savaşçı (YTS) ile ilgili olarak; ABD tarafından ülkeye kabul edileceği ve seyahat belgesi düzenleneceğinin taahhüt edilmesi üzerine ABD’ye gönderilmek üzere gerekli işlemler başlatılmıştır. "<br/><br/> </p>
    </article>
  </body>
</html>