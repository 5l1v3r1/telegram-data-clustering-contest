<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/14/tokes-ervenytelen-szavazasra-buzdit"/>
    <meta property="og:site_name" content="euronews"/>
    <meta property="article:published_time" content="2019-11-14T11:26:46+00:00"/>
    <meta property="og:title" content="Tőkés érvénytelen szavazásra buzdít"/>
    <meta property="og:description" content="Azt mondta: sem Klaus Iohannis, sem Viorica Dăncilă nem érdemli ki a magyarok támogatását."/>
  </head>
  <body>
    <article>
      <h1>Tőkés érvénytelen szavazásra buzdít</h1>
      <address><time datetime="2019-11-14T11:26:46+00:00">14 Nov 2019, 11:26</time> by <a rel="author">MTI </a></address>
      <figure>
        <img src="https://static.euronews.com/articles/stories/04/29/97/50/773x435_cmsv2_72b166d4-3de9-5a63-b1c3-e38e78827162-4299750.jpg"/>
      </figure>
      <p>A romániai elnökválasztás második fordulóján való részvételre, ugyanakkor a szavazólap érvénytelenítésére buzdította híveit az Erdélyi Magyar Nemzeti Tanács elnöke. Tőkés László szerint élni kell a választás jogával, de jelezni kell, hogy sem Klaus Iohannis, sem Viorica Dăncilă nem érdemli ki a magyarok támogatását. Azt mondta: az első forduló előtt még az RMDSZ jelöltjének sem volt igazi üzenete a magyar választók felé.</p>
      <p>Kelemen Hunor beérte a „respekt” jelszóval. Nem hangoztatta a magyarság sérelmeit, például a magyar nyelvű orvosképzés elsorvasztását, az úzvölgyi katonatemetővel kapcsolatos provokációkat és a terrorizmus vádjával elítélt Beke István és Szőcs Zoltán ügyét.</p>
      <p>A romániai elnökválasztás második fordulóját november 24-én tartják. Ketten jutottak tovább: Klaus Iohannis regnáló elnök, aki az első fordulóban a szavazatok több mint egyharmadát szerezte meg.</p>
      <p>Bejött a papírforma: mögötte Viorica Dăncilă végzett dacára annak, hogy szociáldemokrata kormánya nemrég megbukott egy bizalmatlansági szavazáson.</p>
    </article>
  </body>
</html>