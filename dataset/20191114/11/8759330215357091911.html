<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903718/-kaa-gent-is-nu-opnieuw-een-aantrekkelijk-en-toonaangevend-elftal-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T11:45:00+00:00"/>
    <meta property="og:title" content="'KAA Gent is nu opnieuw een aantrekkelijk en toonaangevend elftal'"/>
    <meta property="og:description" content="KAA Gent is inmiddels de nummer twee in de Jupiler Pro League na de 0-2 zege op KRC Genk. Peter Vandenbempt denkt dat Gent het nog ver kan schoppen met deze vorm. Jess Thorup bewijst hier zijn klasse."/>
  </head>
  <body>
    <article>
      <h1>'KAA Gent is nu opnieuw een aantrekkelijk en toonaangevend elftal'</h1>
      <address>
        <time datetime="2019-11-14T11:45:00+00:00">14 Nov 2019, 11:45</time>
      </address>
      <p>
        <b>KAA Gent is inmiddels de nummer twee in de Jupiler Pro League na de 0-2 zege op KRC Genk. Peter Vandenbempt denkt dat Gent het nog ver kan schoppen met deze vorm. Jess Thorup bewijst hier zijn klasse.</b>
      </p>
      <p>"In één straffe week heeft KAA Gent alweer twee hangende vraagtekens weggeveegd: een knappe overwinning thuis tegen een Standard in goeie doen en twee sprekende resultaten buitenhuis, in Wolfsburg en in Genk. De matige uitreputatie is niet meer", aldus Vandenbempt bij <i>Sport/Voetbalmagazine.</i></p>
      <p>"Gent was in Duitsland na de rust indrukwekkend met een ineens dominante Vadis Odjidja en de immer trefzekere spitsen Jaremtsjoek en Depoitre die niet goed in de match hoeven te zitten om toch te scoren. Een grote troef. En in Limburg deelde een scherp en dodelijk efficiënt Gent z'n waggelende tegenstander telkens bij het begin van elke helft een rake klap uit."</p>
      <p>De hand van de trainer is duidelijk zichtbaar bij KAA Gent. "Jess Thorup heeft het prima voor elkaar, zet zijn ploeg goed en heeft al meer dan eens gepast gewisseld en als een goeie peoplemanager kiest hij slim zijn momenten om zich boos te maken. Hij verdient krediet: KAA Gent is opnieuw een aantrekkelijk en toonaangevend elftal."</p>
      <aside>Lees meer<br/><a href="https://www.voetbalprimeur.be/nieuws/903524/kaa-gent-geeft-toe-er-stond-druk-op-de-schouders-van-thorup-.html?itm_source=www.voetbalprimeur.be&amp;itm_medium=highlighted-content">KAA Gent geeft toe: “Er stond druk op de schouders van Thorup”</a></aside>
    </article>
  </body>
</html>