<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204447-putin-poskarzhivsya-na-nedobrosovisnu-konkurenciyu-v-svitovi-ekonomici-i-vtrati-cherez-sankciyi"/>
    <meta property="og:site_name" content="Mind UA"/>
    <meta property="article:published_time" content="2019-11-14T11:26:00+00:00"/>
    <meta property="og:title" content="Путін поскаржився на недобросовісну конкуренцію в світові економіці і втрати через санкції"/>
    <meta property="og:description" content="За його словами, це позначилось і на світовій економіці"/>
  </head>
  <body>
    <article>
      <h1>Путін поскаржився на недобросовісну конкуренцію в світові економіці і втрати через санкції</h1>
      <h2>За його словами, це позначилось і на світовій економіці</h2>
      <address>
        <time datetime="2019-11-14T11:26:00+00:00">14 Nov 2019, 11:26</time>
      </address>
      <p>Політично мотивовані санкції і протекціонізм, поряд із застосуванням методів недобросовісної конкуренції, позначилися на ситуації в світовій економіці, заявив президент РФ Володимир Путін. Про це повідомляє «<a href="https://www.interfax.ru/business/684100">Інтерфакс</a>».</p>
      <p>«Звичайно, всі ми знаємо, що ситуація в глобальній економіці залишається складною, з початку 2018 року темпи її зростання безперервно знижуються. І, за прогнозами Міжнародного валютного фонду, в цьому році впадуть до найнижчого показника за минулі десять років», – сказав російський лідер , виступаючи на церемонії закриття Ділового форуму БРІКС.</p>
      <p>При цьому, за його словами, країни БРІКС вносять вагомий вклад в підтримку зростання економіки.</p>
      <p>«Безсумнівно, позначилося на світовій економіці те, що в світовій торгівлі все ширше застосовуються методи недобросовісної конкуренції, односторонні санкції, в тому числі політично мотивовані, процвітає протекціонізм», – сказав Путін.</p>
      <p>Президент РФ підкреслив, що в таких умовах країнам БРІКС доводиться вживати серйозних зусиль, щоб забезпечити розвиток своїх економік, не допустити погіршення соціальної обстановки і зниження рівня життя і добробуту громадян.</p>
      <p>На думку Путіна, Росії вдалося утримати економіку від рецесії завдяки збалансованій макроекономічній політиці, але поточні темпи приросту ВВП є недостатніми. Він також зазначив, що в країні склалося відповідальне ставлення до державних фінансів, підтримується стабільність банківського і кредитного ринків.</p>
      <p>Нагадаємо: в жовтневому огляді МВФ «Перспективи світової економіки» (World Economic Outlook) МВФ <a href="https://mind.ua/news/20203308-mvf-poniziv-prognoz-rostu-svitovoyi-ekonomiki-na-2019-rik">понизив прогноз росту</a> світової економіки на 2019 рік.</p>
      <p>Як повідомлялось, згідно з даними Федеральної митної служби РФ <a href="https://mind.ua/news/20204366-pritok-naftodolariv-v-rf-pochav-padati-vpershe-za-tri-roki">приток нафтодоларів </a>в Росію почав падати вперше за три роки. Ще гіршою є ситуація з газом.</p>
      <related>
        <h4>Також читайте</h4>
        <a href="https://mind.ua/news/20204344-nazarbaev-zaproponuvav-organizuvati-zustrich-zelenskogo-iz-putinim"/>
        <a href="https://mind.ua/news/20204342-merkel-ta-putin-obgovorili-normandskij-samit"/>
        <a href="https://mind.ua/news/20204129-nbu-vvazhae-investiciyi-golovnim-faktorom-priskorennya-zrostannya-ekonomiki"/>
      </related>
    </article>
  </body>
</html>