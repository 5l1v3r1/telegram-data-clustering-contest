<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980823036.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-14T11:06:00+00:00"/>
    <meta property="og:title" content="پوشش بیمه‌ای ۹ میلیون جمعیت فاقد بیمه در کشور"/>
    <meta property="og:description" content="‌دکتر سعید نمکی در مراسم افتتاح فاز دوم بیمارستان فاطمه الزهرا(س) با تاکید براینکه دستاوردهای بزرگی در نظام سلامت رخ داده است، از پوشش بیمه ۹ میلیون جمعیت فاقد بیمه خبر داد و تصریح کرد: امسال پرونده سلامت ۸۰ میلیون جمعیت به سرانجام خواهد رسید."/>
  </head>
  <body>
    <article>
      <h1>پوشش بیمه‌ای ۹ میلیون جمعیت فاقد بیمه در کشور</h1>
      <address>
        <time datetime="2019-11-14T11:06:00+00:00">14 Nov 2019, 11:06</time>
      </address>
      <p>آذربایجان غربی وزیر بهداشت گفت: امسال پرونده سلامت ۸۰ میلیون جمعیت به سرانجام خواهد رسید.</p>
      <p>‌دکتر سعید نمکی در مراسم افتتاح فاز دوم بیمارستان فاطمه الزهرا(س) با تاکید براینکه دستاوردهای بزرگی در نظام سلامت رخ داده است، از پوشش بیمه ۹ میلیون جمعیت فاقد بیمه خبر داد و تصریح کرد: امسال پرونده سلامت ۸۰ میلیون جمعیت به سرانجام خواهد رسید.</p>
      <p>وی با بیان اینکه پیش از انقلاب پوشش واکسیناسیون در کشور ۲۵درصد ‌و آمار  مرگ و میر زنان باردار و نوزادان بالا بود، افزود: امروز پس از انقلاب، پوشش واکسیناسیون به ۱۰۰ درصد ‌و تعداد خانه های بهداشت نیز به ۱۹ هزار واحد رسیده ‌و گام‌های تاثیر گذاری در حوزه سلامت برداشته شده است.</p>
      <p>به گزارش ایسنا، وی با اشاره به ریشه کنی فلج اطفال در کشور ‌ادامه داد: طی ماههای گذشته گواهی حذف سرخک در کشور نیز صادر شد.</p>
      <p>نمکی با اشاره به توجه دولت تدبیرو امید بر نظام سلامت خاطر نشان کرد: تلاش برای کاهش هزینه پرداخت تدسط بیمار، بهبود زیرساخت‌ها در مناطق کم برخوردار، اعزام‌پزشک به این مناطق و رسیدگی مشکلات درمانی به بیماران صب العلاج از اقدامات دولت تدبیر و امید در حوزه بهداشت و سلامت است.</p>
      <p>وزیر بهداشت با بیان اینکه با وجود مشکلات اقتصادی و کمبود اعتبار تکمیل پروژه های مناطق محروم و مرزی در اولویت قرار دارد، افزود: امنیت پایدار با ایجاد زیرساخت مناسب برای مرزنشینان فراهم می شود.</p>
      <p>وی با تاکید بر توجه و حمایت از بخش خصوصی برای سرمایه گذاری در حوزه های مختلف گفت: امید است مراکز جامع سلامت میاندوآب امسال به اتمام برسد.</p>
    </article>
  </body>
</html>