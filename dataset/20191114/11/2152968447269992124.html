<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/14/zashto-v-agrosektora-riadko-se-govori-za-startypi.429607"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T11:45:00+00:00"/>
    <meta property="og:title" content="Защо в агросектора рядко се говори за стартъпи?"/>
    <meta property="og:description" content="Иновациите и дигитализацията в земеделието във фокуса на Клуб Investor &quot;Агробизнес 2020&quot; | Dnes.bg"/>
  </head>
  <body>
    <article>
      <h1>Защо в агросектора рядко се говори за стартъпи?</h1>
      <h2>Иновациите и дигитализацията в земеделието във фокуса на Клуб Investor "Агробизнес 2020"</h2>
      <address><time datetime="2019-11-14T11:45:00+00:00">14 Nov 2019, 11:45</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Дигитализацията в земеделието и ролята на държавата и бизнеса при внедряването на иновациите в селското стопанство ще бъде ключова тема по време на предстоящата <a href="https://club.investor.bg/"><b>дискусия Клуб Investor "Агробизнес 2020"</b></a>. По време на събитието на 18 ноември в хотел Империал Пловдив основен акцент ще бъде поставен върху новите технологии в сектора и младите хора, които навлизат в него.</p>
      <p>Защо в земеделието рядко се говори за стартъпи, кои са проводниците на иновативно мислене и защо липсват алтернативни форми за тяхното подпомагане? Тези и още въпроси ще дискутират участниците в  Клуб Investor "Агробизнес 2020". </p>
      <p>Димитър Герджиков, началник отдел "Бизнес развитие" в управление "Банкиране малък бизнес" в Пощенска банка, ще разкрие кои са предизвикателствата пред развитието на земеделието.</p>
      <p>Значението на европейското финансиране за внедряването на високи технологии в сектора и начините, по които държавата би могла да подпомогне широкото навлизане на цифровизацията, ще обсъдят Светлана Боянова, председател на УС на Института за агростратегии и иновации, Жулиета Димитрова, изпълнителен директор на "Про Дрон Сис”, Владимир Николов, търговски мениджър в "YARA България" ЕООД, и Николай Чистов. Експертите ще коментират още какво е значението на иновациите за е тяхното значение за устойчивото земеделие.</p>
      <p>Повече за ролята на стартиращите млади компании в сектора, както и успешни примери от опита си ще споделят Александър Брестнички и Борис Брестнички, създатели на проекта "SOURCED”, който събира информация за хранителни продукти и проследява техния произход. Преди няколко месеца "SOURCED” е отличен на първо място по време на първия агро хакатон AgriTechHack.</p>
      <p>Модератор на дискусията ще бъде журналистът от <a href="https://www.bloombergtv.bg/"><b>Bloomberg TV Bulgaria</b></a> Вероника Денизова.</p>
      <p>Освен иновациите и дигитализацията в земеделието, Клуб Investor "Агробизнес 2020" ще акцентира и върху бъдещето на Общата селскостопанска политика и влиянието й върху сектора в България. </p>
      <p>Повече за събитието, подробна програма и билети може да намерите на <a href="https://club.investor.bg/"><b>https://club.investor.bg/</b></a>.</p>
      <p>Клуб Investor "Агробизнес 2020" се осъществява с подкрепата на Пощенска банка и ИНТЕРНАЦИОНАЛ Хотел Казино &amp; Тауър Суитс. Институционални партньори: Agro Hub, Национална асоциация на зърнопроизводителите, Национална асоциация на младите фермери в България, Аграрен университет - Пловдив. Медийни партньори: Bloomberg TV Bulgaria, Dnes.bg, Trafficnews.bg, Agri.bg, Sinor.bg, AGRO TV, Agro.bg, Nivabg.com, Plovdiv-online.com, AgroPlovdiv.bg, GustoNews.bg, PlovdivskiNovini.bg.</p>
    </article>
  </body>
</html>