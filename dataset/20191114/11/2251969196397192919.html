<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/14/ipotesi-di-sviluppo-nel-cratere-un-convegno-di-ricerca/1324943/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-14T11:56:43+00:00"/>
    <meta property="og:title" content="Ipotesi di sviluppo nel cratere: un convegno di ricerca"/>
    <meta property="og:description" content="CAMERINO - L'appuntamento è previsto per domani alle 17, nella sala convegni a Le Mosse. Il progetto è stato promosso anche dal premier Giuseppe Conte, in visita ieri a Unicam"/>
  </head>
  <body>
    <article>
      <h1>Ipotesi di sviluppo nel cratere: un convegno di ricerca</h1>
      <h2>CAMERINO - L'appuntamento è previsto per domani alle 17, nella sala convegni a Le Mosse. Il progetto è stato promosso anche dal premier Giuseppe Conte, in visita ieri a Unicam</h2>
      <address><time datetime="2019-11-14T11:56:43+00:00">14 Nov 2019, 11:56</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F14%2Fipotesi-di-sviluppo-nel-cratere-un-convegno-di-ricerca%2F1324943%2F">Condividi27</a><a href="https://twitter.com/intent/tweet?text=Ipotesi+di+sviluppo+nel+cratere%3A++un+convegno+di+ricerca&amp;url=https%3A%2F%2Fwww.cronachemaceratesi.it%2F2019%2F11%2F14%2Fipotesi-di-sviluppo-nel-cratere-un-convegno-di-ricerca%2F1324943%2F">Tweet</a>Email27 Condivisioni</p>
      <p> </p>
      <p><b>La ricerca “Nuovi sentieri di sviluppo per l’Appennino marchigiano dopo il sisma del 2016” sarà illustrata domani, venerdì 15 novembre alle 17, dal Cna di Macerata, nella sala convegni in località Le Mosse a Camerino.</b> Proprio il premier Giuseppe Conte, in visita ieri all’ateneo Unicam per l’inaugurazione dell’anno accademico, ha individuato nella ricerca realizzata dal Consiglio regionale e dalle università marchigiane la strategia giusta per aprire a nuove ipotesi di sviluppo nell’area del cratere. <b>Ad illustrare il progetto saranno Massimo Sargolini e Daniele Salvi, entrambi coordinatori della studio.</b> I “nuovi sentieri” sono stati raggruppati in cinque grandi gruppi tematici: le attività produttive e l’economia del cratere, la pianificazione e la programmazione per la valorizzazione delle risorse naturali e culturali, i beni culturali, il turismo e l’ascolto delle comunità. <b>Attesi anche gli interventi degli onorevoli Patrizia Terzoni e Mario Morgoni, ai quali Cna chiederà lo stato di avanzamento degli emendamenti e delle integrazioni proposte dall’associazione di categoria al decreto sisma, che proprio in questi giorni sta confluendo nella Finanziaria.</b></p>
    </article>
  </body>
</html>