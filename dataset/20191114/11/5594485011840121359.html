<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/mvr-ofitsialno-predupredi-vsichki-shofori-za-strogi-sanktsii-ot-15-noemvri_news709247.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T11:47:00+00:00"/>
    <meta property="og:title" content="МВР официално предупреди всички шофьори за строги санкции от 15 ноември"/>
    <meta property="og:description" content="Закона за движение по пътищата, движещите се по пътя пътни превозни средства трябва да бъдат с гуми, предназначени за зимни условия"/>
  </head>
  <body>
    <article>
      <h1>МВР официално предупреди всички шофьори за строги санкции от 15 ноември</h1>
      <h2>Закона за движение по пътищата, движещите се по пътя пътни превозни средства трябва да бъдат с гуми, предназначени за зимни условия</h2>
      <address>
        <time datetime="2019-11-14T11:47:00+00:00">14 Nov 2019, 11:47</time>
      </address>
      <p>https://blitz.bg/obshtestvo/mvr-ofitsialno-predupredi-vsichki-shofori-za-strogi-sanktsii-ot-15-noemvri_news709247.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573724678-proverka-kat.jpg"/>
      </figure>
      <p><b>Пътна полиция напомня на водачите да обърнат специално внимание на състоянието на гумите на техните превозни средства, съобщиха от пресцентъра на МВР.</b><br/><br/>Според Закона за движение по пътищата, движещите се по пътя пътни превозни средства трябва да бъдат с гуми, предназначени за зимни условия, или с гуми с дълбочина на протектора не по-малка или равна на 4 mm през периода от 15 ноември до 1 март.<br/><br/>Нарушилите това изискване се санкционират с глоба от 50 лева.<br/><br/>Припомняме на всички участници в движението по пътищата – водачи и пешеходци, че е в ход Акция „Зима“. Тя е разделена на три етапа. <br/><br/>В момента акцията е насочен към поведението на пешеходците. Третият етап стартира на 20 ноември и ще е със специално внимание към водачите на моторни превозни средства.<br/><br/>Те трябва да подготвят автомобилите си за управление в зимни условия. Това означава, че освен на гумите, водачите трябва да обърнат внимание и на осветителната и стъклопочистващата системи на автомобилите си.</p>
    </article>
  </body>
</html>