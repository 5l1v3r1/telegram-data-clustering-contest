<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ukrayina-mozhe-viyti-z-minskih-domovlenostey-pristayko-329617_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T11:17:00+00:00"/>
    <meta property="og:title" content="Україна може вийти з Мінських домовленостей — Пристайко"/>
    <meta property="og:description" content="Київ прийме рішення щодо виходу з Мінських угод після нормандської зустрічі."/>
  </head>
  <body>
    <article>
      <h1>Україна може вийти з Мінських домовленостей — Пристайко</h1>
      <h2>Київ прийме рішення щодо виходу з Мінських угод після нормандської зустрічі.</h2>
      <address>
        <time datetime="2019-11-14T11:17:00+00:00">14 Nov 2019, 11:17</time>
      </address>
      <p>Якщо зустріч <a href="https://zn.ua/POLITICS/merkel-i-putin-obsudili-normandskiy-sammit-i-peregovory-po-tranzitu-gaza-335676_.html"><b>"нормандської четвірки"</b></a> не дасть результату, Київ буде думати, що робити далі. Варіанти - різні, аж до виходу з мінських угод, стверджує міністр закордонних справ України Вадим Пристайко в інтерв'ю для <a href="https://www.bbc.com/ukrainian/features-50393138?xtor=AL-73-%5Bpartner%5D-%5Bukr%5D-%5Bheadline%5D-%5Bukrainian%5D-%5Bbizdev%5D-%5Bisapi%5D">ВВС Україна</a>. </p>
      <p>Всі умови Україна виконала - провела розведення та погодила формулу Штайнмаєра. Інших вимог немає, тож тепер Росія має погодитися на зустріч. "Ми розраховуємо на чітку розмову, щоб прийти і сказати: що ви реально хочете від нас. На таку розмову розраховує Володимир Зеленський", - говорить міністр.</p>
      <p>Зазначається, якщо ця зустріч не дасть результату, Київ буде думати, що робити далі. Варіанти - різні, аж до виходу з мінських угод.</p>
      <p><b>"</b>Зараз ми шукаємо дату, коли чотири лідери можуть зійтися в одному місці і провести ці переговори. … Німецькі та французькі колеги пропонують конкретну дату, яка їх влаштовує, ми заявили, що вона нас теж влаштовує, чекаємо відповіді від четвертої сторони", - зазначає Пристайко.</p>
      <p>Російські офіційні особи поки не поспішають проводити зустріч.</p>
      <p><b><a href="https://dt.ua/">DT.UA</a></b> з посиланням на джерело повідомило, що <b><a href="https://dt.ua/POLITICS/zustrich-normandskoyi-chetvirki-mozhe-vidbutisya-24-abo-26-listopada-329128_.html">зустріч "Нормандської четвірки" може відбутися 24 або 26 листопада</a></b>. За словами поінформованого співрозмовника, якщо зустріч не відбудеться в ці дні, то до кінця року вона не відбудеться взагалі. Не виключено, що "нормандський формат" взагалі буде згорнуто.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5iYmMuY28udWsvdWtyYWluaWFu">BBC Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>