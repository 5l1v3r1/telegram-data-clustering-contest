<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/kanal-newsone-pozaplanovo-pereviryat-cherez-oznaky-rozpalyuvannya-vorozhnechi/"/>
    <meta property="og:site_name" content="Рубрика"/>
    <meta property="article:published_time" content="2019-11-14T11:59:15+00:00"/>
    <meta property="og:title" content="Канал NewsOne позапланово перевірять через ознаки розпалювання ворожнечі"/>
    <meta property="og:description" content="Національна рада з питань телебачення і радіомовлення призначила позапланову перевірку ТОВ “Новини 24 години” – супутниковий телеканал NewsOne. Про йдеться на сайті Нацради. Рішення ухвалено на підставі моніторингу, проведеного 5 листопада. Цього дня в ефірі ліцензіата зафіксовано трансляцію передачі “Я так думаю” із ведучим Русланом Коцабою, в якій звучали висловлювання, що мають ознаки порушення мовником […]"/>
  </head>
  <body>
    <article>
      <h1>Канал NewsOne позапланово перевірять через ознаки розпалювання ворожнечі</h1>
      <address><time datetime="2019-11-14T11:59:15+00:00">14 Nov 2019, 11:59</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/10/149734-860x580-c-1.jpg"/>
      </figure>
      <p>
        <b>
          <b>Національна рада з питань телебачення і радіомовлення призначила позапланову перевірку ТОВ “Новини 24 години” – супутниковий телеканал NewsOne.</b>
        </b>
      </p>
      <p>Про йдеться на<a href="https://www.nrada.gov.ua/regulyator-pozaplanovo-pereviryt-telekanal-newsone-cherez-oznaky-rozpalyuvannya-vorozhnechi/"> сайті Нацради.</a></p>
      <p>Рішення ухвалено на підставі моніторингу, проведеного 5 листопада.</p>
      <p>Цього дня в ефірі ліцензіата зафіксовано трансляцію передачі “Я так думаю” із ведучим Русланом Коцабою, в якій звучали висловлювання, що мають ознаки порушення мовником законів “Про інформацію” і “Про телебачення і радіомовлення”.</p>
      <p>Серед висловлювань було таке: “…Незаконне збагачення і було метою оцих “євромайданівських бариг”. А не якесь там примарне європейське майбутнє, НАТО, Євросоюз і т. п. Відповідно повсталий Донбас спробували упокорити з допомогою танків та авіаційних бомб. Це правда, її нема куди діти. Вона мусить бути озвучена, саме тут, на рівні київському київська влада має визнати, що використання збройних сил проти мирного населення є злочином, на який не поширюються терміни давності”.</p>
      <p>Зазначається, що за результатами перевірки Національна рада, вивчивши всі обставини, ухвалить відповідне рішення щодо ліцензіата.</p>
      <p>Окружний адміністративний суд міста Києва розглядає справу за <a href="https://rubryka.com/2019/09/05/natsrada-pozyvayetsya-do-sudu-shhodo-prypynennya-litsenziyi-newsone/">позовом Нацради про анулювання ліцензії</a> телеканалу NewsOne. Нацрада звернулася з таким позовом 5 вересня через систематичне розпалювання ворожнечі в ефірі каналу.</p>
    </article>
  </body>
</html>