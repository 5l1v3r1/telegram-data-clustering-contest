<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/raptovo-pomer-22-richnyj-boyets-z-yavorivshhyny-ruslan-trubylko/"/>
    <meta property="og:site_name" content="VARTA1"/>
    <meta property="article:published_time" content="2019-11-14T11:20:02+00:00"/>
    <meta property="og:title" content="Раптово помер 22-річний боєць з Яворівщини Руслан Трубилко"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Раптово помер 22-річний боєць з Яворівщини Руслан Трубилко</h1>
      <address>
        <time datetime="2019-11-14T11:20:02+00:00">14 Nov 2019, 11:20</time>
      </address>
      <p>Post Views: 2 405</p>
      <p>Сьогодні, 14 листопада, у селі Старичі, Яворівського району, поховають 22-річного бійця 24-ї механізованої бригади Збройних Сил України Руслана Трубилка. Військовослужбовець раптово помер у вівторок, 12 листопада, від серцевого нападу.</p>
      <p>Про це повідомляє <a href="https://www.lmn.in.ua/raptovo-pomer-22-richnyj-boyets-z-yavorivshhyny-ruslan-trubylko/?fbclid=IwAR0tZKqRj9O7FpunRKdsg3wqepnaywdMVXJPNUu9aMypGrfUh7sulBv7IFU">“Львівська мануфактура новин”</a>.</p>
      <p>«Усе село тужить за Русланом. Це була дуже позитивна та совісна людина. Виховувався у багатодітній сім’ї. Крім нього, у батьків ще є два сини та дві доньки. Тато Руслана теж військовий, в армії служив прапорщиком. Вони — не корінні мешканці. У Старичі переїхали, тут квартиру отримали. Батьки мають статус «чорнобильців». Уже на пенсії, але завжди дуже активні — постійно у роботі, часто у ліс по ягоди та гриби ходять. Лише одна донька має власну сім’ю, живе окремо. Інші ж діти — поки біля них», — розповідає Галина Буфан зі Старичів.</p>
      <p>Руслан після навчання в ПТУ був миротворцем у Конго. Відбув дві ротації на Сході України. Тепер продовжував службу на Яворівщині. Казав, що його призначення — захищати кордони рідної країни, розповідають односельчани.</p>
      <p>«У день смерті Руслан був вихідний, залишався сам удома. Відчув, що йому стало зле. Зателефонував мамі — просив, аби викликала «швидку». До лікарні його вже не довезли. Серце зупинилося раптово», — додає Галина Буфан.</p>
      <p>Знайомі Трубилка кажуть, що Руслан мав великі плани на майбутнє. Мріяв створити сім’ю, заощаджував кошти на власну квартиру. Нещодавно придбав гараж.</p>
      <figure>
        <img src="https://varta1.com.ua/wp-content/uploads/2019/11/49605041f3a32402b869cb317b284c9f-e1573728852556-1043x380.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>