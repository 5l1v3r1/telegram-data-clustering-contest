<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903716/vreven-kreeg-meteen-nieuw-aanbieding-maar-dat-kon-ik-niet-maken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T11:30:00+00:00"/>
    <meta property="og:title" content="Vreven kreeg meteen nieuw aanbieding: &quot;Maar dat kon ik niet maken&quot;"/>
    <meta property="og:description" content="Stijn Vreven kreeg dit seizoen zijn ontslag bij Beerschot. Op"/>
  </head>
  <body>
    <article>
      <h1>Vreven kreeg meteen nieuw aanbieding: "Maar dat kon ik niet maken"</h1>
      <address>
        <time datetime="2019-11-14T11:30:00+00:00">14 Nov 2019, 11:30</time>
      </address>
      <p>
        <b>Stijn Vreven kreeg dit seizoen zijn ontslag bij Beerschot. Op <i><a href="https://www.tvl.be/programmas/sportcafe-tvl-sportcafe-12-november-2019-88019">TV Limburg</a> </i>kwam hij terug op dat vertrek én onthulde hij dat zijn ex-ploeg Lommel interesse had om hem terug te nemen.</b>
      </p>
      <p>Vreven is naar eigen zeggen niet rouwig om dat ontslag. "Ik ben gebleven omdat ik - naïef als ik ben - dacht dat Beerschot in 1A zou spelen dit seizoen. Ik had eigenlijk moeten vertrekken toen ik wist dat het opnieuw 1B zou worden", klinkt het eerlijk.</p>
      <p>Lommel wilde hem meteen terug oppikken. "Meteen na mijn ontslag kwam Lommel aankloppen. Maar dat kon ik niet maken. Je kan niet eerst paars denken en 24 uur later groen denken. Daarom heb ik dat niet gedaan."</p>
      <p>Vreven had duidelijk graag in 1A gespeeld met Beerschot. "Wij hebben in twee finales Mechelen laten wankelen. Als je ziet wat Mechelen nu doet in 1A, is onze prestatie nog beter dan iedereen ze had ingeschat. Ik denk dat wij ons makkelijk zouden gehandhaafd hebben in 1A."</p>
      <aside>Lees meer<br/><a href="https://www.voetbalprimeur.be/nieuws/903551/onder-invloed-van-propere-handen-beerschot-lijdt-miljoenen-verlies-in-boekjaar-.html?itm_source=www.voetbalprimeur.be&amp;itm_medium=highlighted-content">Onder invloed van Propere Handen? 'Beerschot lijdt miljoenen verlies in boekjaar'</a></aside>
    </article>
  </body>
</html>