<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188511/Redding-FN-Steel-op-losse-schroeven-door-mogelijk-bezwaar"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-14T11:14:48+00:00"/>
    <meta property="og:title" content="Redding FN Steel op losse schroeven door mogelijk bezwaar"/>
    <meta property="og:description" content="De redding van FN Steel wordt mogelijk verstoord door de Europese staalassociatie Eurofer. De associatie wil een bezwaar indienen bij de Europese Commissie."/>
  </head>
  <body>
    <article>
      <h1>Redding FN Steel op losse schroeven door mogelijk bezwaar</h1>
      <address>
        <time datetime="2019-11-14T11:14:48+00:00">14 Nov 2019, 11:14</time>
      </address>
      <h4>De redding van FN Steel wordt mogelijk verstoord door de Europese staalassociatie Eurofer. De associatie wil een bezwaar indienen bij de Europese Commissie.</h4>
      <p>FN Steel, onderdeel van het in de problemen geraakte British Steel, zou overgenomen worden door het Chinese Jingye. Volgens Eurofer zou de redding van British Steel de concurrentie op de staalmarkt verstoren.</p>
      <p>Jingye bereikte eerder een voorlopige overeenkomst voor de koop van British Steel. De mededingingsautoriteiten moeten de deal nog goedkeuren. British Steel is goed voor duizenden banen. Bij het dochterbedrijf in Alblasserdam werken zo'n driehonderd mensen.</p>
      <related>
        <a href="http://www.rijnmond.nl/nieuws/188399/FN-Steel-uit-Alblasserdam-waarschijnlijk-in-Chinese-handen"/>
      </related>
      <p>De betrokkenheid van China ligt gevoelig. Staalprijzen staan al een tijd over druk door overaanbod. Volgens Eurofer is minstens twee derde daarvan afkomstig uit China. Europese staalproducenten als ArcelorMittal klagen doorgaans over de concurrentie van goedkoop buitenlands staal, dat wordt gedumpt in Europa. China ontkent daarbij betrokken te zijn.</p>
    </article>
  </body>
</html>