<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/14/obiaviavat-pak-letishte-plovdiv-na-koncesiia-do-kraia-na-2019-a.429604"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T11:27:00+00:00"/>
    <meta property="og:title" content="Обявяват пак летище Пловдив на концесия до края на 2019-а"/>
    <meta property="og:description" content="Ангелкова: Картината в туризма не е драматична | Dnes.bg"/>
  </head>
  <body>
    <article>
      <h1>Обявяват пак летище Пловдив на концесия до края на 2019-а</h1>
      <h2>Ангелкова: Картината в туризма не е драматична</h2>
      <address><time datetime="2019-11-14T11:27:00+00:00">14 Nov 2019, 11:27</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>До края на годината ще бъде обявена отново концесия за Летище "Пловдив". Това съобщи министърът на туризма Николина Ангелкова в града, където е по повод откриването на 11-та международна среща на туроператорите.</p>
      <p>Ангелкова добави, че така летището ще успее да се развие.</p>
      <related>
        <a href="https://www.dnes.bg/stranata/2019/11/14/angelkova-izpratihme-dobyr-leten-sezon.429575"/>
      </related>
      <p>За първите 9 месеца от годината в страната имаме 7 800 000 туристи, което е много нисък спад на фона на драматичната картина, която мнозина очертаха и на рекордния ръст от миналата година, каза още министърът.</p>
      <p>По думите на Ангелкова приходите от нощувки са с 4,7 на сто ръст.</p>
      <p>На срещата участват 76 туроператори от 14 държави, представители на медии и общини, които споделят своите идеи и нови проекти и презентират иновативни тенденции в сферата на туристическия сектор, предаде БТА.</p>
      <p>Форумът ще продължи до 16 ноември с фокус върху Епископската базилика и мозаечното наследство на Филипопол, в чест на включването им в индикативния списък на ЮНЕСКО за значими културни и природни обекти.</p>
      <p>Община Пловдив е подготвила богата съпътстваща програма, която представя новостите от туристическия потенциал на града.</p>
    </article>
  </body>
</html>