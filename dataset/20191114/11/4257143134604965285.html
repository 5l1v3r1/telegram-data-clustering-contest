<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/14/magyar-fejlesztoket-keres-a-huawei"/>
    <meta property="og:site_name" content="infostart"/>
    <meta property="article:published_time" content="2019-11-14T11:17:00+00:00"/>
    <meta property="og:title" content="Magyar fejlesztőket keres a Huawei"/>
    <meta property="og:description" content="Donald Trump amerikai elnök második 90 napos halasztása november 19-én jár le, ezután az amerikai cégek nem adhatnak el technológiát kínaiaknak. Így a Huawei bukhatja a Google alkalmazásainak és szolgáltatásainak használatát, és így az Android operációs rendszer is funkciótlanná válik. Emiatt új, saját rendszert fejleszt."/>
  </head>
  <body>
    <article>
      <h1>Magyar fejlesztőket keres a Huawei</h1>
      <address><time datetime="2019-11-14T11:17:00+00:00">14 Nov 2019, 11:17</time> by <a rel="author">Infostart</a></address>
      <h3>Donald Trump amerikai elnök második 90 napos halasztása november 19-én jár le, ezután az amerikai cégek nem adhatnak el technológiát kínaiaknak. Így a Huawei bukhatja a Google alkalmazásainak és szolgáltatásainak használatát, és így az Android operációs rendszer is funkciótlanná válik. Emiatt új, saját rendszert fejleszt.</h3>
      <p>Új mobilszolgáltatási-rendszerét, a HMS-t (Huawei Mobile Services) gőzerővel fejleszti a kínai óriásvállalat. A HMS a videózástól a böngészésen át az adattárolásig teljes körű alkalmazás-ökoszisztémát nyújt a Huawei készülékek tulajdonosainak. A vállalat világszerte, így Magyarországon is keresi az együttműködést az alkalmazásfejlesztőkkel, hogy minél több népszerű helyi, köztük hazai app kerüljön be a rendszerbe - írta a <a href="https://www.baon.hu/digitalia/magyar-fejlesztoket-is-egyuttmukodesre-hiv-a-huawei-2292423/">baon.hu</a>.</p>
      <p>A HMS-be eddig egymillió fejlesztő regisztrált, a fejlesztői együttműködéseknek köszönhetően pedig</p>
      <blockquote>a gyártó már negyvenötezer alkalmazást integrált rendszerébe.</blockquote>
      <p>Hogy minél több fejlesztőt bátorítson minőségi alkalmazások beépítésére, a Huawei jelentősen fejlesztette „Shining Star” programját, és egymilliárd kínai yüanról egymilliárd amerikai dollárra növelte befektetéseit. Ezek 80 százaléka a globális fejlesztési innováció ösztönzésére és gyorsítására irányulnak.</p>
      <p>Most a magyar fejlesztőket szólítják meg, hogy a rendszerben mielőbb elérhetőek legyenek a hazánkba kedvelt alkalmazások is. A fejlesztők bővebben is megismerhetik a Huawei új mobilszolgáltatási-rendszerét, és azt, hogyan tudják alkalmazásiakat a feltölteni a HMS-be, a november 27-i budapesti Huawei Developer Day-en, amit a <a href="https://rendezveny.hwsw.hu/mobile/11">HWSW Mobile rendezvény</a> keretein belül rendeznek meg.</p>
      <p>
        <i>Nyitókép: Pixabay</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/gazdasag/2019/11/05/nagy-bejelentest-tett-a-huaweirol-szijjarto-peter"/>
        <a href="https://infostart.hu/tudositoink/2019/10/15/napi-egymillio-kibertamadasrol-panaszkodik-a-huawei"/>
        <a href="https://infostart.hu/gazdasag/2019/09/21/vesszuk-az-okostelefont-mint-a-cukrot"/>
        <a href="https://infostart.hu/kulfold/2019/08/20/huawei-halasztas-es-feketelistas-cegek"/>
        <a href="https://infostart.hu/eletmod/2019/08/09/vilagelso-a-huawei-sajat-uj-operacios-rendszere"/>
        <a href="https://infostart.hu/kulfold/2019/06/05/moszkvaban-talalt-uj-partnerre-a-huawei"/>
        <a href="https://infostart.hu/tudositoink/2019/06/05/donald-trump-azt-igeri-o-lesz-a-britek-megmentoje-a-brexit-utan"/>
      </related>
    </article>
  </body>
</html>