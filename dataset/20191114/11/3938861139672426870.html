<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_so-treba-znati-pro-novachka-zbirnoyi-ukrayini/938092"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:37:00+00:00"/>
    <meta property="og:title" content="Що треба знати про новачка збірної України"/>
    <meta property="og:description" content="25- річний Дмитро Іванісеня із &quot;Зорі&quot; отримав дебютний виклик від Андрія Шевченка в збірну України Національній команді залишилося провести ще один офіційний матч у цьому календарному році. Суперником українців 17 листопада буде збірна Сербії. Cьогодні граємо проти Естонії ..."/>
  </head>
  <body>
    <article>
      <h1>Що треба знати про новачка збірної України</h1>
      <address><time datetime="2019-11-14T11:37:00+00:00">14 Nov 2019, 11:37</time> by <a rel="author">Сергій Тищенко</a></address>
      <figure>
        <img src="https://static2.gazeta.ua/img2/cache/preview/938/938092_w_300.jpg?v=0"/>
        <figcaption>Дмитро Іванісеня вперше отримав виклик в збірну України. Фото: ФК "Зоря"</figcaption>
      </figure>
      <p>25- річний <b>Дмитро Іванісеня</b> із "Зорі" <a href="https://gazeta.ua/articles/sport/_sevchenko-viklikav-u-zbirnu-debyutanta/936825">отримав дебютний виклик</a> від <b>Андрія Шевченка</b> в збірну України</p>
      <p>Національній команді залишилося провести ще один офіційний матч у цьому календарному році. Суперником українців 17 листопада буде збірна Сербії.</p>
      <p>Cьогодні граємо проти Естонії товариський матч.</p>
      <p>Команда Андрія Шевченка має великі кадрові втрати в середині поля. <b>Тарас Степаненко</b> пропустить гру проти сербів через дискваліфікацію. <b>Олександр Зінченко</b> – травмований та проходить курс реабілітації після операції на коліні. <b>Руслан Малиновський</b><a href="https://gazeta.ua/articles/sport/_lider-zbirnoyi-ukrayini-stav-vpershe-batkom/938061"> став батьком</a> , тому перебуває поза командою. Всі три основні центральні півзахисники опинилися поза грою.</p>
      <p>Дмитро Іванісеня – уродженець Кривого Рогу. Починав в системі рідного "Кривбасу", потім перебрався до запорізького "Металурга". Вже там його запримітили скаути "Шахтаря", та пробитися в першу команду не зміг. Грав в оренді за "Маріуполь", але там теж не зміг довести своє право бути в команді після чого опинився в складі "Динамо", Тбілісі, де провів два минулі сезони.</p>
      <blockquote>Іванісеня грав два попередні сезони у Грузії</blockquote>
      <p>Головна чеснота Іванісені – фізичні кондиції. Зріст Дмитра – 189, що робить його сильний у повітряній боротьбі. Футболіст здатен виконувати багато чорнової роботи. Але його сильні сторони зараз буде непросто інтегрувати в збірну України. Рівень національної команди зараз дуже високий. Одного бажання замало. Якщо у "Зорі" Іванісеня просто тримає центральну зону, то у збірній опорний півзахисник виконує ширші функції, він повинен страхувати партнерів, вміти читати гру. В матчах проти "Динамо" та "Шахтаря" в поточному сезоні Іванісеня був непереконливим. Кияни без супротиву вибігали у швидкі контратаки, а "гірники" розігрували комбінації на чужій половині поля, доходячи до штрафного майданчика суперника.</p>
      <p>В першу чергу Шевченко бачить в Іванісені футболіста, який би зміг бути дублером для Степаненка. Альтернативи опорнику Шахтаря", спрямованому на руйнування, зараз в збірній просто не має. Тому варто пробувати всі можливі варіанти. Іванісеня показав себе, як футболіст, який може вчитися. Можливо, ці якості дозволять йому "зачепитися" за місце в збірній України.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_luninu-treba-yihati-v-portugaliyu/935603"/>
      </related>
      <blockquote>Можливий дебютний поєдинок Іванісені за національну команду України почнеться сьогодні о 19:00. Суперник – Естонія. Матч відбудеться в Запоріжжі. Наш сайт вестиме онлайн-трансляція поєдинку.</blockquote>
    </article>
  </body>
</html>