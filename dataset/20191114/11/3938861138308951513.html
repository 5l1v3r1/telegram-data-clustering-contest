<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_gosgeneracii-nedootrimuyut-dohodi-cherez-neobgruntovani-tarifi-dlya-naselennya-nicovich/938098"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:41:00+00:00"/>
    <meta property="og:title" content="Госгенераціі недоотримують доходи через необґрунтовані тарифи для населення - Ніцович"/>
    <meta property="og:description" content="Економічно необґрунтовані ціни на електроенергію для населення формуються через недоотримання доходів державними компаніями &quot;Енрегоатом&quot; та &quot;Укргідроенерго&quot;. Про це заявив програмний менеджер українського центру стратегій DiXi Group Роман Ніцович. Експерт нагадав, що на сьогодні на ..."/>
  </head>
  <body>
    <article>
      <h1>Госгенераціі недоотримують доходи через необґрунтовані тарифи для населення - Ніцович</h1>
      <address><time datetime="2019-11-14T11:41:00+00:00">14 Nov 2019, 11:41</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938098_w_300.jpg?v=0"/>
        <figcaption>Програмний менеджер українського центру стратегій DiXi Group Роман Ніцович: "Зараз державна генерація дискримінується". Фото: АиФ-Украина</figcaption>
      </figure>
      <p>Економічно необґрунтовані ціни на електроенергію для населення формуються через недоотримання доходів державними компаніями "Енрегоатом" та "Укргідроенерго".</p>
      <p>Про це заявив програмний менеджер українського центру стратегій DiXi Group Роман Ніцович.</p>
      <p>Експерт нагадав, що на сьогодні на держкомпанії "Енергоатом" та "Укргідроенерго" державою покладені спеціальні обов'язки продавати дешеву електроенергію населенню (90% і 35% виробленої електроенергії відповідно). Таким чином, низькі тарифи на струм для населення утримуються за рахунок недоотримання доходів цими компаніями.</p>
      <p>"Станом на зараз низька ціна для населення формується за рахунок недоотримання доходу саме тією генерацією, яка належить державі. Тобто, державна генерація дискримінується. Очевидно, що такий стан речей необхідно змінювати", – сказав Ніцович.</p>
      <blockquote>Нагадаємо, раніше інвестаналітик Сергій Фурса заявив, що вирівнювання цін на електроенергію для промисловості і населення дозволить оздоровити ситуацію на ринку. Він також зазначив, що це дозволить зняти спеціальні зобов'язання (ПСО) з "Енергоатому" і компанія зможе повноцінно вийти на ринок, внаслідок чого пропозиція зросте, що може знизити ціни на електроенергію для промислових споживачів.</blockquote>
    </article>
  </body>
</html>