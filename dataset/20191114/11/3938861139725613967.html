<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pristajko-ukrayina-mozhe-vijti-z-minskogo-procesu/938084"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:28:00+00:00"/>
    <meta property="og:title" content="Пристайко: Україна може вийти з мінського процесу"/>
    <meta property="og:description" content="Україна виконала всі умови, але Росія затягує з погодженням дати Нормандської зустрічі. Якщо вона виявиться неефективною, Київ готовий відмовитися від Мінських угод. Про це міністр закордонних справ України Вадим Пристайко розповів у інтерв'ю ВВС Україна. &quot;Для нас &quot;Мінськ&quot; - не ..."/>
  </head>
  <body>
    <article>
      <h1>Пристайко: Україна може вийти з мінського процесу</h1>
      <address><time datetime="2019-11-14T11:28:00+00:00">14 Nov 2019, 11:28</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938084_w_300.jpg?v=0"/>
        <figcaption>Вадим Пристайко не виключає вихід України із мінських угод. Фото: Reuters</figcaption>
      </figure>
      <p>Україна виконала всі умови, але Росія затягує з погодженням дати Нормандської зустрічі. Якщо вона виявиться неефективною, Київ готовий відмовитися від Мінських угод.</p>
      <p>Про це міністр закордонних справ України <b>Вадим Пристайко</b> розповів у інтерв'ю <a href="https://www.bbc.com/ukrainian/features-50393138?xtor=AL-73-%5Bpartner%5D-%5Bukr%5D-%5Bheadline%5D-%5Bukrainian%5D-%5Bbizdev%5D-%5Bisapi%5D">ВВС Україна</a>.</p>
      <p>"Для нас "Мінськ" - не самоцінність. Самоцінність - наше виживання як нації. І якщо ми побачимо, що вони не спрацьовують, і це веде нас в постійне затягування безкінечного процесу, то рано чи пізно буде прийняте рішення про вихід з мінського процесу", - сказав Вадим Пристайко.</p>
      <p>Він вважає, що мінський процес був запланований на рік, але його занадто затягнули. Варто було ще тоді визнати, що це не працює і треба шукати інший формат. Але "Мінськ" - ціна санкцій Заходу поти Росії. Відмовитися від Мінська - дуже складне політичне рішення.</p>
      <p>Якщо Нормандська зустріч покаже відсутність прогресу, це поставить під сумнів можливість досягнення миру в мінському процесі, наголосив політик.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_rosiyi-vsogo-malo-kreml-ne-hoche-zustrichatisya-u-normandskomu-formati/936723"/>
      </related>
      <p>У Києва є бачення кількох можливих варіантів. Наприклад, якщо не "Мінсь"к, то Україні треба звертатися до третьої сили за "peacekeeping" - місією з підтримання миру. До цього часу Росія як член Ради безпеки ООН не дозволяла таку місію.</p>
      <p>"Вони вносили свій варіант - розташувати миротворців вздовж лінії дотику. Нас це не влаштовує. А от компромісний варіант - наприклад, миротворці на лінії між Україною і Росією, - нас влаштував би" - пояснив Пристайко.</p>
      <blockquote>Міністр закордонних справ України Вадим Пристайко <a href="https://gazeta.ua/articles/donbas/_u-pristajka-pidgotuvali-dokument-do-samitu-v-normandskomu-formati/937745">розповів про пункти документу</a>, який очікується схвалити на зустрічі лідерів країн "нормандського формату" (України, Росії, Франції і Німеччини).</blockquote>
    </article>
  </body>
</html>