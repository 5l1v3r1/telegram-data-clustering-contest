<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158358_1093.html"/>
    <meta property="og:site_name" content="Novsport"/>
    <meta property="article:published_time" content="2019-11-14T11:52:00+00:00"/>
    <meta property="og:title" content="Звездата на Дортмунд поиска трансфер"/>
    <meta property="og:description" content="Джейдън Санчо желае да напусне след края на сезона"/>
  </head>
  <body>
    <article>
      <h1>Звездата на Дортмунд поиска трансфер</h1>
      <address><time datetime="2019-11-14T11:52:00+00:00">14 Nov 2019, 11:52</time> by <a rel="author">Христо Иванов</a></address>
      <p>Звездата на Борусия Дортмунд Джейдън Санчо е пожелал да напусне германския гранд в края на сезона. Младият англичанин стартира прелестно кариерата си в Бундеслигата, след като вкара 18 гола в 71-те си мача досега във всички надпревари за вестфалци.</p>
      <p>В следствие на силните му игри, 19-годишният бързоног офанзивен полузащитник стана обект на интерес от редица големи клубове в Англия, включително Ливърпул и Манчестър Юнайтед. Daily Mail потвърждава, че бившият играч на Манчестър Сити е поискал трансфер от Дортмунд в края на този сезон. Английският национал има още две години и половина по своя контракт с тима от „Сигнал Идуна Парк”, а Дортмунд потрива ръце, за да вземе голяма сума пари, ако се стигне до раздяла с футболиста.<br/> <br/>Медиите в Германия са разбрали, че „жълто-черните” ще искат поне 120 милиона евро за своя „диамант”.</p>
    </article>
  </body>
</html>