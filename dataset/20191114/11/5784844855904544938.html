<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/frost-canyon-intelov-najzmogljivejsi-nuc.html?RSSbb34da67fb2f19c094bfe8db4c62c56e"/>
    <meta property="og:site_name" content="Računalniške novice"/>
    <meta property="article:published_time" content="2019-11-14T11:15:00+00:00"/>
    <meta property="og:title" content="Frost Canyon, Intelov najzmogljivejši NUC!"/>
    <meta property="og:description" content="Podjetje Intel je nedavno spregovorilo o prenovljenih kompaktnih osebnih računalnikih družine NUC, ki jim tudi pri najtežjih nalogah vsaj zlahka ne bo zmanjkalo sape."/>
  </head>
  <body>
    <article>
      <h1>Frost Canyon, Intelov najzmogljivejši NUC!</h1>
      <address>
        <time datetime="2019-11-14T11:15:00+00:00">14 Nov 2019, 11:15</time>
      </address>
      <p>Podjetje Intel je nedavno spregovorilo o prenovljenih kompaktnih osebnih računalnikih družine NUC, ki jim tudi pri najtežjih nalogah vsaj zlahka ne bo zmanjkalo sape. Kompaktneži družine Next Unit of Computing z oznako Frost Canyon bodo namreč opremljeni z najnovejšimi Intelovimi procesorji Core i3, Core i5 in Core i7. Novinci bodo opremljeni z oznakami NUC10i3FN, NUC10i5FN in NUC10i7FN.</p>
      <p>Najšibkejši model z oznako NUC10i3FN bo opremljen z dvojedrnim procesorjem Core i3-10110U, model NUC10i5FN pa s štirijedrnim procesorjem Core i5-10210U. Najzmogljivejši računalnik z oznako NUC10i7FN pa bo razpolagal s kar šestjedrnim procesorjem Intel Core i7-10710U.Vsi procesorji bodo pričakovano podpirali tehnologijo Hyper-Threading, poleg tega pa bo na voljo še bogata paleta vmesnikov, kot so USB (Type-A) in (Type-C) ter seveda nepogrešljivi priključek Thunderbolt 3.</p>
      <p>Poleg tega bodo kompaktneži družine Next Unit of Computing z oznako Frost Canyon podjetja Intel opremljeni še z video izhodom HDMI (2.0), mrežno kartico in avdio priključkom. Tu bo seveda na voljo tudi priročni bralnik pomnilniških kartic. Osebni računalniki Intel NUC Frost Canyon naj bi na trg prispeli 12. decembra letos. O njihovih maloprodajnih cenah pa je žal še prezgodaj govoriti.</p>
      <figure>
        <iframe src="https://www.youtube.com/embed/3WReJAsg0tw" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.intel.com/content/www/us/en/homepage.html">Intel</a></footer>
    </article>
  </body>
</html>