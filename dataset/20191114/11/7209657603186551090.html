<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/pesaro/cronaca/giacomo-donati-1.4885502"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-14T11:21:45+00:00"/>
    <meta property="og:title" content="Giacomo Donati Clark morto, Mercatello sul Metauro piange il giovane di 22 anni"/>
    <meta property="og:description" content="Il corpo è stato stato trovato dopo due giorni di ricerche in provincia di Siena, nella sua auto. La famiglia molto legata al paese d'origine nel pesarese"/>
  </head>
  <body>
    <article>
      <h1>Giacomo Donati Clark morto, Mercatello sul Metauro piange il giovane di 22 anni</h1>
      <h2>Il corpo è stato stato trovato dopo due giorni di ricerche in provincia di Siena, nella sua auto. La famiglia molto legata al paese d'origine nel pesarese</h2>
      <address><time datetime="2019-11-14T11:21:45+00:00">14 Nov 2019, 11:21</time> by <a rel="author">il Resto del Carlino</a></address>
      <p>Mercatello sul Metauro (Pesaro Urbino), 14 novembre 2019 - <b>Mercatello</b> sul Metauro piange il giovane <b><a href="https://www.lanazione.it/firenze/cronaca/giacomo-clarke-1.4883518">Giacomo Donati Clarke</a>.</b> E' stato trovato <b>morto</b> dopo due giorni di ricerche in provincia di <b>Siena</b>, nella sua auto, il ragazzo italo-inglese di 22 anni che da <b>Firenze</b> doveva appunto raggiungere Siena. Si sarebbe trattato di un incidente. L'auto è stata trovata semi distrutta nella vegetazione.</p>
      <p>Una tragedia che tocca profondamente Firenze: familiari e amici avevano affidato ai social network molteplici appelli. Secondo una prima ricostruzione degli agenti, effettuata in base ai rilievi sull'asfalto, il giovane potrebbe <b>aver perso il controllo dell'auto</b> che è finita nel fosso dopo aver urtato un albero. La macchina è stata sequestrata per effettuare ulteriori accertamenti. Al momento non è stato ancora possibile stabilire quando sia avvenuto l'incidente, ma si ritiene non siano coinvolti altri veicoli.</p>
      <figure>
        <a href="https://www.lanazione.it/siena/cronaca/foto/giacomo-clarke-1.4884407">
          <img src="https://cdn.quotidiano.net/polopoly_fs/1.4884390!/httpImage/image.JPG_gen/derivatives/wide_325/image.JPG"/>
        </a>
        <figcaption>
          <a href="https://www.lanazione.it/siena/cronaca/foto/giacomo-clarke-1.4884407">Trovato senza vita il ragazzo scomparso da Firenze: morto in un incidente / FOTO</a>
        </figcaption>
      </figure>
      <p>Pur residenti in Toscana,<b> i Donati hanno le radici a Mercatello sul Metauro</b> dove, ritornano spesso, sia per trovare la gente del paese che per curare le proprietà. La notizia del tragico incidente ha colpito molto tutti. A Mercatello la famiglia Donati ha un agriturismo al centro del paese, gestito da Luisa, la madre del ragazzo.</p>
      <p>Il giovane avrebbe dovuto raggiungere l'agriturismo di famiglia, che si trova proprio nel territorio comunale di Sovicille. Era stato uno zio, non vedendo arrivare il nipote, a dare l'allarme della scomparsa.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.lanazione.it/siena/cronaca/video/giacomo-clarke-1.4884324"/>
        <a href="https://www.lanazione.it/siena/cronaca/foto/giacomo-clarke-1.4884407"/>
        <a href="https://www.lanazione.it/siena/cronaca/giacomo-clarke-1.4884260"/>
      </related>
    </article>
  </body>
</html>