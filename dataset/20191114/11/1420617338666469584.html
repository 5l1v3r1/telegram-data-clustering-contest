<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/rapina-choc-in-villa-alle-porte-di-roma-banditi-armati-si-fanno-consegnare-rolex-e-gioielli-bottino-da-100mila-euro.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-14T11:53:54+00:00"/>
    <meta property="og:title" content="Rapina choc in villa alle porte di Roma: banditi armati si fanno consegnare Rolex e gioielli, bottino da 100mila euro"/>
    <meta property="og:description" content="Rapina choc ieri sera a Tivoli dove tre malviventi hanno ripulito la cassaforte di una villa. Il colpo è avvenuto nel Comune di Sant’Angelo Romano intorno alle 21.00 con un’operazione fulminea da parte dei banditi; entrati nell’abitazione, probabilmente da una finestra della casa, i criminali hanno colto di sorpresa i proprietari costringendoli, sotto la minaccia […]"/>
  </head>
  <body>
    <article>
      <h1>Rapina choc in villa alle porte di Roma: banditi armati si fanno consegnare Rolex e gioielli, bottino da 100mila euro</h1>
      <address><time datetime="2019-11-14T11:53:54+00:00">14 Nov 2019, 11:53</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/10/auto-polizia-notte-generica-126843.660x368.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Rapina choc ieri sera a Tivoli</b> dove tre malviventi hanno ripulito la cassaforte di una villa. Il colpo è avvenuto nel <b>Comune di Sant’Angelo Romano</b> intorno alle 21.00 con un’operazione fulminea da parte dei banditi; entrati nell’abitazione, probabilmente da una finestra della casa, <b>i criminali hanno colto di sorpresa</b> i proprietari costringendoli, sotto la minaccia di <b>una pistola</b>, a farsi aprire la cassaforte. </p>
      <p><b>Orologi di lusso tra cui dei Rolex, gioielli e altri preziosi</b>. Totale: <b>oltre 100mila euro,</b> finiti nelle mani dei tre malviventi. Quindi la fuga dalla villa mentre i proprietari, ancora sotto choc, allertavano le forze dell’ordine.</p>
      <p>Al momento della rapina nell’abitazione c’erano <b>tre persone</b> tra cui il figlio di uno dei padroni di casa i quali, fortunatamente, non hanno riportato conseguenze. <b>Sul caso indaga ora la Polizia di Tivoli:</b> da capire anche se, oltre ai banditi entrati in villa, vi sia stato un <b>quarto complice all’esterno</b>, pronto in auto per favorire la fuga verso un luogo sicuro.</p>
      <p> </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/rapina-choc-in-villa-alle-porte-di-roma-banditi-armati-si-fanno-consegnare-rolex-e-gioielli-bottino-da-100mila-euro.html"/>
        <a href="https://www.ilcorrieredellacitta.com/news/si-spara-ancora-a-roma-gambizzato-un-18enne-sulla-casilina.html"/>
        <a href="https://www.ilcorrieredellacitta.com/news/roberto-spada-arriva-la-condanna-definitiva-confermata-laggravante-del-metodo-mafioso.html"/>
        <a href="https://www.ilcorrieredellacitta.com/news/roma-sgominata-la-banda-criminale-del-car-sharing.html"/>
        <a href="https://www.ilcorrieredellacitta.com/news/schiave-del-sesso-sottoposte-a-riti-voodoo-violentate-cosi-finivano-sui-marciapiedi-della-palmiro-togliatti.html"/>
        <a href="https://www.ilcorrieredellacitta.com/ultime-notizie/roma-selva-nera-lautobus-non-passa-piu.html"/>
      </related>
    </article>
  </body>
</html>