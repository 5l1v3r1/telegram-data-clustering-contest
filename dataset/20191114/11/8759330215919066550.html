<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903713/protesten-in-chili-nationale-ploeg-weigert-te-spelen-tegen-peru.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T11:00:00+00:00"/>
    <meta property="og:title" content="Protesten in Chili: nationale ploeg weigert te spelen tegen Peru"/>
    <meta property="og:description" content="Chili en Peru zouden op dinsdag 19 november een vriendschappelijke interland spelen, maar de wedstrijd wordt geschrapt. Eén en ander heeft te maken met de onrust in Chili, waardoor de selectie niet wil spelen."/>
  </head>
  <body>
    <article>
      <h1>Protesten in Chili: nationale ploeg weigert te spelen tegen Peru</h1>
      <address>
        <time datetime="2019-11-14T11:00:00+00:00">14 Nov 2019, 11:00</time>
      </address>
      <p>
        <b>Chili en Peru zouden op dinsdag 19 november een vriendschappelijke interland spelen, maar de wedstrijd wordt geschrapt. Eén en ander heeft te maken met de onrust in Chili, waardoor de selectie niet wil spelen.</b>
      </p>
      <p>De selectie van Chili had eerder al aangegeven dat ze op 15 november ook niet tegen Bolivia wilden spelen en nu heeft de Chileense bond in een <a href="http://www.anfp.cl/noticia/34640/comunicado-seleccion-chilena">officieel statement</a> aangegeven dat ook de tweede oefenwedstrijd geen doorgang zal vinden. 'De spelers die zijn opgeroepen hebben besloten om niet te spelen tegen Peru', zo valt er te lezen. 'De beslissing is genomen door de selectie zelf.'</p>
      <p>In die verklaring valt niet te lezen waarom de Chileense selectie niet wil spelen, maar de beslissing kan niet los gezien worden van de onrust in het Zuid-Amerikaanse land. De Chileense competitie ligt ook al stil door alle protesten tegen de regering en president Pinera. Er zijn al 23 doden en duizenden gewonden gevallen bij de betogingen.</p>
    </article>
  </body>
</html>