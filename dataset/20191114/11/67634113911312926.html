<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150518/"/>
    <meta property="og:site_name" content="AgroNews"/>
    <meta property="article:published_time" content="2019-11-14T11:52:00+00:00"/>
    <meta property="og:title" content="Милованов повідомив як скоротилась площа державних і комунальних земель"/>
    <meta property="og:description" content="Площа державних і комунальних сільськогосподарських земель за 4 роки скоротилася на 10%, до 9,4 млн га у 2019 році. Про це написав міністр розвитку економіки, торгівлі та сільського господарства України Тимофій Милованов у Facebook. “Площа державних і комунальних с/г земель за неповні 4 роки..."/>
  </head>
  <body>
    <article>
      <h1>Милованов повідомив як скоротилась площа державних і комунальних земель</h1>
      <address><time datetime="2019-11-14T11:52:00+00:00">14 Nov 2019, 11:52</time> by <a rel="author">agronews.uaode/author</a></address>
      <p>
        <b>Площа державних і комунальних сільськогосподарських земель за 4 роки скоротилася на 10%, до 9,4 млн га у 2019 році. Про це написав міністр розвитку економіки, торгівлі та сільського господарства України Тимофій Милованов у Facebook.</b>
      </p>
      <p>“Площа державних і комунальних с/г земель за неповні 4 роки скоротилася на 10%: 2016 – 10,5 млн га (за даними Держгеокадастру станом на 01.01.2016), 2019 – 9,4 млн га (за даними Держгеокадастру станом на 1.10.2019”, – написав Милованов.</p>
      <p>Він нагадав, що 37 млн га земель сільськогосподарського призначення наразі перебувають під мораторієм; 7 млн осіб отримали земельні паї, з яких 1,5 млн вже померли, так і не дочекавшись права розпорядитися своїм майном.</p>
      <p>“460 тис га земель в оренді на 49 років за договорами емфітевзису. Це фактично продаж землі, але за “сірою” схемою й нижчою ціною, ніж при відкритому ринку землі”, – наголосив міністр.</p>
      <p>Він нагадав, що лише 6 країн світу не мають вільного ринку землі: Північна Корея, Таджикистан, Конго, Венесуела, Куба та Україна.</p>
      <p>“Саме там живуть найбідніші селяни й, на жаль, наші серед них”, – нарік Милованов.</p>
      <p>Також, за словами посадовця, сільгоспземлі в Україні зараз здаються в оренду у 6 разів дешевше, ніж у Німеччині, і у 19 разів дешевше, ніж у Данії.</p>
    </article>
  </body>
</html>