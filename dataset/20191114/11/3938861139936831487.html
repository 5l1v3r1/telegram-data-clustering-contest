<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_kasovi-aparati-dlya-fopiv-ukrayinci-vislovili-svoyu-dumku/938085"/>
    <meta property="og:site_name" content="Gazeta.ua"/>
    <meta property="article:published_time" content="2019-11-14T11:20:00+00:00"/>
    <meta property="og:title" content="Касові апарати для ФОПів. Українці висловили свою думку"/>
    <meta property="og:description" content="74% українців підтримують закони про касові апарати, які зобов'язують малі підприємства та ФОП видавати фіскальні чеки покупцям. Про це свідчать результати опитування, проведеного соціологічною групою &quot;Рейтинг&quot; з 22 по 30 жовтня. Дві третини опитаних підтримують введення механізму ..."/>
  </head>
  <body>
    <article>
      <h1>Касові апарати для ФОПів. Українці висловили свою думку</h1>
      <address><time datetime="2019-11-14T11:20:00+00:00">14 Nov 2019, 11:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938085_w_300.jpg?v=0"/>
        <figcaption>Застосування касових апаратів - скоріше наведення порядку, вважають половина опитаних.</figcaption>
      </figure>
      <p>74% українців підтримують закони про касові апарати, які зобов'язують малі підприємства та ФОП видавати фіскальні чеки покупцям.</p>
      <p>Про це свідчать результати <a href="http://ratinggroup.ua/research/ukraine/nalogi_i_predprinimatelstvo_ocenki_i_ozhidaniya.html?fbclid=IwAR1yyUYumHstESR5fYmRk_SPhxootHWDc8X0AZt32Ts9hJ9MaDMq5gfda3g">опитування</a>, проведеного соціологічною групою "Рейтинг" з 22 по 30 жовтня.</p>
      <p>Дві третини опитаних підтримують введення механізму "кешбек" і створення додатка, який дозволить оплачувати всі податки у смартфоні.</p>
      <p>Половина опитаних вважають, що розширення застосування касових апаратів (PPO) - це скоріше наведення порядку в сфері сплати податків. У той же час 38% вважають, що такий крок влади скоріше є утисками малого підприємництва. Останнє твердження користується значною підтримкою серед тих, хто вже має власну справу.</p>
      <p>Близько 40% виступають за ліквідацію податкової міліції і створення Бюро фінансових розслідувань, введення одноразового декларування (за ставкою 9-10%) та введення окремого податку для IT-підприємців.</p>
      <p>Понад 70% переконані, що потрібно збільшувати розмір податків для олігархів та великого бізнесу. Такий же відсоток респондентів виступає за те щоб зменшити або залишити на колишньому рівні податки для малого та середнього бізнесу.</p>
      <p>При цьому половина респондентів знають суму податків, яку сплачують щомісяця державі, 30% - не знають.</p>
      <p>Соціологи опитали 2 тис. респондентів. Помилка дослідження: не більше 2,2%.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_slugi-narodu-poobicyali-fopam-kraschi-umovi-podrobici/935892"/>
      </related>
      <blockquote>18 жовтня президент Володимир Зеленський підписав <a href="https://gazeta.ua/articles/economics/_opublikovani-zakoni-pro-keshbek-i-kasovi-aparati/933815">закони</a>, які зобов'язують фізичних осіб-підприємців використовувати касові апарати та дозволяють покупцям вимагати повернення грошей, якщо покупка не відповідає чеку.</blockquote>
    </article>
  </body>
</html>