<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/boris-bonev-izvadi-shpagite-za-parkomestata-i-prezastroyavaneto-v-sofiya_news709240.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T11:41:00+00:00"/>
    <meta property="og:title" content="Борис Бонев извади „шпагите“ за паркоместата и презастрояването в София"/>
    <meta property="og:description" content="&amp;bdquo;Аз ще съм гласът на софиянци&amp;ldquo; -  произнесе се Борис Бонев, встъпвайки в длъжността си на общински съветник.  Той побърза да групира о"/>
  </head>
  <body>
    <article>
      <h1>Борис Бонев извади „шпагите“ за паркоместата и презастрояването в София</h1>
      <address>
        <time datetime="2019-11-14T11:41:00+00:00">14 Nov 2019, 11:41</time>
      </address>
      <p>https://blitz.bg/obshtestvo/stolitsa/boris-bonev-izvadi-shpagite-za-parkomestata-i-prezastroyavaneto-v-sofiya_news709240.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573723861-bfff.jpg"/>
      </figure>
      <p><b>„Аз ще съм гласът на софиянци“ -  произнесе се Борис Бонев, встъпвайки в длъжността си на общински съветник.  </b><br/><br/>Той побърза да групира основните проблеми на София в пет основни направления - презастрояването, градският транспорт, който трябва да стане предпочитан от софиянци, замърсеният въздух, паркирането и хаосът в града, както и качеството на градската среда в кварталите. Но дали това е так и дали той е гласът на софиянци?<br/><br/>Наскоро бяха публикувани данни от проучване, направено от агенция „Ноема“ през октомври и поръчано от чуждестранен инвеститор, който иска да отвори инвестиционната врата на българския пазар.<br/><br/>Какво показват резултатите от проучването и мнението на потенциалните инвеститори?<br/><br/>В най-общи линии резултатите показват, че гражданите от тези райони не виждат презастрояването като проблем номер едно – само 57% от запитаните го смятат за важен проблем. Но цели 76% казват, че най-големият проблем е липсата на места за паркиране – а това е сигнал именно по отношение на преазастрояването и планирането му във връзка с така необходимите вторични ефекти от него.<br/><br/>„Чух от доста хора, че считат София за град, който е презастроен и няма смисъл да се инвестира повече. Затова и направих проучване, за да разбера нагласите на хората и стана ясно, че най-големият проблем за хората е липсата на паркоместа.“, казва хърватският предприемач, поръчал проучването Йосип Мюлер. И добавя:<br/><br/>„Като инвеститор бих казал, че най-големият проблем на София е, че няма ясни критерии какво се случва, когато ще строиш нещо. Ако проблемът е паркирането, то всички нови проекти трябва да бъдат осигурени в това направление и да не създават по-голям проблем.<br/><br/>Презастрояването е проблем, но не в рамките на твърде голяма гъстота на застрояване, а в липсата на строги изисквания като това да има достатъчно места за паркиране. Само при ясни критерии няма да има неодобрение – иначе се появява такова и то с етикет "презастрояване".<br/><br/>Оказва се, че основният проблем на София e липсата на паркоместа и паркинги, както и организация на строителството. Тук Борис Бонев е напипал изключително точно общественото мнение и е в синхрон с него. „Как Скопие и Белград могат да строят 7-8-10-етажни паркинги, а в София не може", попита още той и продължи с въпрос къде отиват парите от синя и зелена зона, след като с тях трябва да се изграждат паркинги, а това не се случва.<br/><br/>Фрапиращ е примерът с изграждането на небостъргач в самият център на София – площад Македония. Там в диаметър от 200 метра ще се намират 3 огромни сгради – КНСБ, Телус и новият 113-метров небостъргач Ай тауър.<br/><br/>Проучването обхваща живущите именно в този район, защото Йосип Мюлер планира инвестиция там. 66% от живущите наоколо не одобряват издигането на този нов небостъргач.<br/><br/>Освен това, не е ясно как ще се организира паркирането в района след като сградата бъде построена?<br/>Ето, именно тук ще очакваме Бонев да покаже своята решимост да представлява гражданите, още повече, че той изразява недвусмислено намерение да се бори с това нерегламентирано строителство.</p>
    </article>
  </body>
</html>