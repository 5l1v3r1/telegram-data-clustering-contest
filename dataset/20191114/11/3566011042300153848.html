<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1547255.html/%D8%A7%D9%88%D9%84%DB%8C%D9%86-%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87-%D8%A2%D9%85%D9%88%D8%B2%D8%B4%DB%8C-%D9%88-%D9%BE%DA%98%D9%88%D9%87%D8%B4%DB%8C-%D9%86%D8%A7%D9%86%D9%88-%DA%A9%D8%B4%D9%88%D8%B1-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%B3%D9%85%D9%86%D8%A7%D9%86-%D8%A7%D9%81%D8%AA%D8%AA%D8%A7%D8%AD-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-14T11:20:00+00:00"/>
    <meta property="og:title" content="اولین آزمایشگاه آموزشی و پژوهشی نانو کشور در دانشگاه سمنان افتتاح شد"/>
    <meta property="og:description" content="عضوء هیئت علمی دانشگاه سمنان گفت: می‌توانیم با نهادهای مختلف از جمله آموزش و پرورش و بخش های صنعتی همکاری داشته باشیم."/>
  </head>
  <body>
    <article>
      <h1>اولین آزمایشگاه آموزشی و پژوهشی نانو کشور در دانشگاه سمنان افتتاح شد</h1>
      <h2>عضو هیئت علمی دانشگاه سمنان:</h2>
      <address>
        <time datetime="2019-11-14T11:20:00+00:00">14 Nov 2019, 11:20</time>
      </address>
      <p>عضوء هیئت علمی دانشگاه سمنان گفت: می‌توانیم با نهادهای مختلف از جمله آموزش و پرورش و بخش های صنعتی همکاری داشته باشیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://meraatnews.com/">مرآت</a>، مهدی موسوی کمال زادی عضو هیئت علمی دانشگاه سمنان در حاشیه افتتاح آزمایشگاه نانو دانشگاه سمنان گفت: اهداف این آزمایشگاه شامل ساماندهی تجهیزات، جلوگیری از خرید تجهیزات مشابه توسط دیگر نهادها، در دسترس قرار گرفتن تجهیزات برای همه اعضاء دانشگاهی، جلوگیری از انحصاری شدن تجهیزات و ایجاد امکان عضویت در شبکه ملی آزمایشگاهی علمی ایران است.</p>
      <p>مهدی موسوی کمال زادی ادامه داد: کیفیت و صحت سنجی مسأئل نخست این آزمایشگاه است؛ به طور مثال، شهروند محترمی سونوگرافی می گیرد و در صحت این آزمایش تردید وجود دارد، آزمایشگاه های ما صحت این آزمایش را تائید می کنند.</p>
      <p>وی اضافه کرد:این آزمایشگاه اولین آزمایشگاه آموزشی پژوهشی نانو کشور است، ما می توانیم با نهادهای مختلف از جمله آموزش و پرورش و بخش های صنعتی همکاری داشته باشیم.</p>
      <p>وی تاکید کرد: متخصصان پرشماری در دانشگاه فعالیت می کنند و دانشگاه می تواند در تمامی زمینه ها مخصوصا در حوزه صنعت به مردم خدمت رسانی کند.<br/>مهدی موسوی کمال زاده گفت:شبکه آزمایشگاهی ایران با تأکید بر کیفیت و ایمنی شکل گرفته است و باید دانشگاه های ایران تلاش کنند تا در زیرمجموعه این آزمایشگاه قرار بگیرند.</p>
      <p>وی ادامه داد: تجهیزات موجود در آزمایشگاه پیشتر هم موجود بوده اند و ما تنها این تجهیزات را ساماندهی کرده ایم و برای استفاده از این تجهیزات برنامه ریزی های لازم را انجام داده ایم. </p>
      <p>عضو هیئت علمی دانشگاه سمنان گفت: این آزمایشگاه طی سه ماه اخیر راه اندازی شده و سایتی هم برای آن طراحی شده تا خدمت رسانی به همشهریان عزیز تسهیل شود.</p>
      <p>وی اضافه کرد: ما اهداف بزرگی برای ادامه کار داریم؛ از جمله احداث آزمایشگاه مرکزی در دستور کار است که نقص تجهیزات آن را به زودی رفع خواهیم کرد و مجهز کردن آزمایشگاه هایمان با تجهیزات قابل و با کیفیت را نیز در دستور کار داریم.</p>
      <p>انتهای پیام/</p>
    </article>
  </body>
</html>