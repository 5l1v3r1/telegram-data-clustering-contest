<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/coco-vice-aksidenteng-nagkita-mga-kasama-di-sinabi"/>
    <meta property="og:site_name" content="Journal Online"/>
    <meta property="article:published_time" content="2019-11-14T11:30:39+00:00"/>
    <meta property="og:title" content="Coco at Vice aksidenteng nagkita, mga kasama ’di sinabi"/>
    <meta property="og:description" content="AKSIDENTENG nagkita sa isang restaurant ang mag-best friends na Vice Ganda at Coco Martin last Tuesday (November 12) ng gabi. Kasama ni Vice ang dalawa niyang kaibigan habang hindi naman malinaw kung sino ang kasama ng “Ang Probinsyano” star-director."/>
  </head>
  <body>
    <article>
      <h1>Coco at Vice aksidenteng nagkita, mga kasama ’di sinabi</h1>
      <address><time datetime="2019-11-14T11:30:39+00:00">14 Nov 2019, 11:30</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>AKSIDENTENG nagkita sa isang restaurant ang mag-best friends na Vice Ganda at Coco Martin last Tuesday (November 12) ng gabi. Kasama ni Vice ang dalawa niyang kaibigan habang hindi naman malinaw kung sino ang kasama ng “Ang Probinsyano” star-director.</h3>
      <p>Nagbiro si Vice na nasa kabilang table lang umano si Coco kaya pababayaran umano niya ang bill nila  sa aktor pero hindi na pala kailangang sabihin pa ito ni Vice dahil si Coco na rin mismo ang nag-volunteer na bayaran ang kinain ni Vice at ng kanyang mga kasama.</p>
      <p>Unknown to many, matagal nang magkaibigan sina Vice at Coco kahit nung panahong wala pa sila pareho sa showbiz.  Una silang nagkakilala sa isang restaurant kung saang namasukang waiter si Coco at nag-perform naman sa Christmas party si Vice.</p>
      <p>Habang nagpi-perform, nakita ni Vice si Coco at pinilit niya ito to join him sa stage pero hindi siya pinagbigyan nito kaya nabuwisit sa kanya si Vice at nilait-lait umano siya.  Nagkataon naman na kaibigan pala si Vice ng mga pinsan ni Coco at minsan ay niyakag umano siya manood noon sa Laffline Comedy Bar kung saan nagpi-perform si Vice.  Dito umano sila naging magkaibigan at na-discover ni Coco na mabait naman pala si Vice.</p>
      <p>“Pareho pa kaming walang-wala noon ni Vice nang magkakilala at maging magkaibigan kami,” pagbabalik-tanaw ni Coco.</p>
      <p>Sina Vice at Coco ay nagsama sa dalawang blockbuster movies, ang “The Beauty and the Bestie” in 2015 at ang “The Super Parental Guidance” in 2016.</p>
    </article>
  </body>
</html>