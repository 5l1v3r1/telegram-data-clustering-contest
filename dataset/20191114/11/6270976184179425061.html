<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/14/anna-shorohod-sluga-narodu/"/>
    <meta property="og:site_name" content="Рубрика"/>
    <meta property="article:published_time" content="2019-11-14T11:09:54+00:00"/>
    <meta property="og:title" content="Нардеп від &quot;Слуги народу&quot; заявила про затримання її чоловіка через голос проти ринку землі, Арахамія заперечив причетність"/>
    <meta property="og:description" content="Народна депутатка від “Слуги народу” Анна Скороход заявила про незаконне затримання її чоловіка за її політичну позицію. “Сьогодні за мої політичні вподобання і за те, що я не голосувала так, як мені сказала фракція за дорученням одного з замів Адміністрації президента одному з замів Генерального прокурора Касько мого чоловіка було незаконно затримано. Підставою стали мої […]"/>
  </head>
  <body>
    <article>
      <h1>Нардеп від "Слуги народу" заявила про затримання її чоловіка через голос проти ринку землі, Арахамія заперечив причетність</h1>
      <address><time datetime="2019-11-14T11:09:54+00:00">14 Nov 2019, 11:09</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-14-v-1.09.10-PP-860x580.png"/>
      </figure>
      <p>Анна Скороход<br/><b><b>Народна депутатка від “Слуги народу” Анна Скороход заявила про незаконне затримання її чоловіка за її політичну позицію.</b></b></p>
      <p>“Сьогодні за мої політичні вподобання і за те, що я не голосувала так, як мені сказала фракція за дорученням одного з замів Адміністрації президента одному з замів Генерального прокурора Касько мого чоловіка було незаконно затримано. Підставою стали мої голосування в залі. Відстоювання державної власності ГТС, а також червона кнопка проти відкриття ринку землі”, – заявила Анна Скороход з трибуни Верховної Ради, передає “<a href="https://rubryka.com/">Рубрика</a>“.</p>
      <p>“Давайте називати речі своїми іменами. Якщо ви зараз зайдете в Гугл і знайдете в громадському шлюбі чоловіка Анни Скороход, ви все зрозумієте. Ми як політична партія не маємо до цього жодного відношення, навіть не знаємо в чому справа. Але те, що пані Скороход не раз зверталася до народних депутатів і пропонувала їм грошову матеріальну допомогу, це факт”, – сказав Давід Арахамія, голова фракції “Слуга народу”, який взяв слово після Анни Скороход.</p>
      <p>Раніше журналіст Андрія Лаврик публікував інформацію, що <b>цивільний чоловік Анни Скороход –</b> <b>Олексій Алякін, який є бізнес-партнером підприємця Павла Фукса.</b></p>
      <figure>
        <img src="https://rubryka.com/wp-content/uploads/2019/11/Snymok4256.png"/>
      </figure>
      <p>Олексій Алякін – екс-власник російського банку “Пушкіно”. Його спочатку затримали українські правоохоронці за запитом з РФ, але потім відпустили. В Україні він є власником будівельної компанії “Прогрес Буд” (Бориспіль, Київська область), де заступником директора працювала Анна Скороход.</p>
      <p>Ірина Геращенко від фракції “ЄС” заявила про “повернення епохи Єжова” та “вимагає створення ТСК про тиск на народного депутата та її родину”.</p>
      <p>Юлія Тимошенко від фракцїі “Батьківщина” також закликала стати на захист вагітної жінки та її чоловіка.</p>
      <p>
        <b>Нагадаємо раніше народний депутат від “Слуги народу” <a href="https://rubryka.com/2019/10/31/zaspokojtesya-vam-shhe-narodzhuvaty-nardep-vid-slugy-narodu-rozplakalasya-na-zasidanni-rady/">Анна Скороход почала плакати через те, що на засіданні Верховної Ради їй нібито відмовили розглянути поправки до закону про ГТС</a>.</b>
      </p>
      <p>Нардеп Анна Скороход працює в Комітеті з питань енергетики та житлово-комунальних послуг, була обрана по 93 мажоритарному округу Київської області від партії “Слуга народу”.</p>
    </article>
  </body>
</html>