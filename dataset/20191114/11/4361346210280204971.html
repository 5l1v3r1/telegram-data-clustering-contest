<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/1-milliot-ad-a-legjobb-dalert-a-nagycirkusz/186540"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T11:30:00+00:00"/>
    <meta property="og:title" content="1 milliót ad a legjobb dalért a Nagycirkusz"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>1 milliót ad a legjobb dalért a Nagycirkusz</mark>
      </h1>
      <address><time datetime="2019-11-14T11:30:00+00:00">14 Nov 2019, 11:30</time> by <a rel="author">Hu-Zo</a></address>
      <p>
        <b>Neves dalszerzők, a magyar könnyűzene legendái is jelentkeztek a Fővárosi Nagycirkusz most meghirdetett dalversenyére, amit ugyancsak híres tagokból álló zsűri véleményez majd – az 59 beküldött zene legjobb tizenkét számából látványos show-t, egyben döntőt rendeznek november 26-án. A legjobb dal fődíja nem kicsi, egymillió forint. </b>
        <b>Neves dalszerzők, a magyar könnyűzene legendái is jelentkeztek a Fővárosi Nagycirkusz most meghirdetett dalversenyére, amit ugyancsak híres tagokból álló zsűri véleményez majd – az 59 beküldött zene legjobb tizenkét számából látványos show-t, egyben döntőt rendeznek november 26-án. A legjobb dal fődíja nem kicsi, egymillió forint.</b>
      </p>
      <p>A jelentkezők korelnöke Blum József, aki elmúlt már hetven, még ötven évvel ezelőtt nyerte a Magyar Rádió bemutatóműsorát, a Made in Hungaryt. A Visszatérek én című dalt írta, amit Korda György énekelt, és most – mint a Borsnak el­mondta, az elveivel szemben – versenyzőként tért vissza.</p>
      <p>2016-ban itt volt a jubiláló koncertje a Vízi cirkusszal Vincze Lillának is. Ezt a versenydalát a 2021-ben megjelenő lemezére szánta, de a Borssal megosztotta: örül, hogy ebből itt mutathat be előzetest.</p>
      <figure>
        <img src="http://media.borsonline.hu/cikk/20/192126/gallery-picture/645w/2022790_nyerges-anna-koteltanc-29-kz6.jpg"/>
        <figcaption>November 26-án látványos show-műsorban rendezik meg a dalverseny döntőjét © Knap Zoltán</figcaption>
      </figure>
      <p>Hogy mit jelent a cirkusz a KFT Bornai Tiborjának, arra tréfás választ adott. Számára Somló Tamás képviselte a cirkuszt, ám „Otthon is sokszor tette fel édesanyám a kérdését, amikor a húgommal veszekedtünk, hogy mi ez a cirkusz”. A zenész megírta a gondolatait egy dalban.</p>
      <p>Szomor György a zsűriben foglal majd helyet, de csak azért, mert előbb kérték fel a feladatra, minthogy megírhatta volna a versenyszámát, ugyanis az is felmerült benne.</p>
      <p>Molnár György, az Omegából szintén zsűritag lesz. Mint elmondta, tőle nem idegen a cirkusz világa, hiszen három évig Somló Tamás osztálytársa volt az artistaképző iskolában.</p>
    </article>
  </body>
</html>