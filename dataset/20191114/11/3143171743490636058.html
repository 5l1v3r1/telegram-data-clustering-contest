<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/associazione-italiana-insegnanti-geografiapresentato-nuovo-direttivo.html"/>
    <meta property="og:site_name" content="Tempostretto"/>
    <meta property="article:published_time" content="2019-11-14T11:03:58+00:00"/>
    <meta property="og:title" content="Associazione Italiana Insegnanti Geografia:presentato nuovo direttivo"/>
    <meta property="og:description" content="Oltre al cambio di vertice, durante l’incontro tenutosi lo scorso 10 novembre è stato presentato il ricco programma dì attività previsto per l’anno 2019/2020."/>
  </head>
  <body>
    <article>
      <h1>Associazione Italiana Insegnanti Geografia:presentato nuovo direttivo</h1>
      <address><time datetime="2019-11-14T11:03:58+00:00">14 Nov 2019, 11:03</time> by <a rel="author" href="https://www.tempostretto.it/author/francesca-cali" target="_blank">Francesca Cali</a></address>
      <p>
        <i>Oltre al cambio di vertice, durante l’incontro tenutosi lo scorso 10 novembre è stato presentato il ricco programma dì attività previsto per l’anno 2019/2020.</i>
      </p>
      <p>Nuovo direttivo e un ricco programma di attività per il 2019/2020. Questo quanto è stato presentato nel corso di un incontro svoltosi lo scorso 10novembre dall’<b>Associazione Italiana Insegnanti Geografia</b>.</p>
      <p>Il nuovo vertice dell’AIIG vede come presidente la professoressa <b>Stefania La Malfa</b>, come vicepresidente la professoressa <b>Daniela Arcoraci </b>e come segretario, responsabile regionale evento e accoglienza il professore <b>Gabriele Anzà</b>, che svolge anche il ruolo dì tesoriere e responsabile attività rivolte alla conoscenza del territorio.</p>
      <p>“La Geografia- spiega il neopresidente <b>La Malfa</b>– è considerata dal MIUR come la cerniera tra le discipline umanistiche e scientifiche. È uno studio che stimola la curiosità e la capacità di osservare ed esplorare anche a chi non può farlo. Come AIIG sezione Messina ci proponiamo di valorizzare le competenze dei nostri soci creando gruppi di lavoro provinciali e interprovinciali per riscoprire e riappropriarsi dei nostri spazi”.</p>
      <p>Oltre al nuovo direttivo, domenica è stato presentato il ricco programma di attività promosso dall’associazione che prenderà avvio domenica 17 novembre con un’escursione a Morgantina,Aidone e Piazza Armerina. Previste anche attività nel periodo natalizio come il concerto in collaborazione con l’ADSET e una visita guidata al museo “Messina 900”.</p>
      <p>Durante l’anno prevista altre escursioni a San Marco D’Alunzio, Santo Stefano di Camastra- Padula,Grotte di Pertosa, Paestum-Castiglione e le Cantine Patria di Solicchiata. Per aprile prevista la Notte Europea della Geografia.</p>
      <p>Non solo escursioni nel programma ma anche la presenza di molti laboratori sia per i ragazzi delle scuole di ogni grado sia per i docenti. Fra i laboratori organizzati il “Geography for future.La geografia per un mondo che cambia” rivolto ai docenti e “Sapori geografici:la Sicilia”,organizzato dalle professoresse Costa e Tavaggio in collaborazione con l’ITS Albatros per riscoprire i sapori della tradizione siciliana. Rivolti a docenti e allievi il progetto “Geo-gaming” e una mostra su Messina.Verranno,inoltre, proposte passeggiate in città alla scoperta delle sue bellezze e dei suoi numerosi scorci</p>
    </article>
  </body>
</html>