<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903714/boeckx-spreekt-over-zijn-mentale-crisis-naar-het-toilet-om-te-braken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T11:15:00+00:00"/>
    <meta property="og:title" content="Boeckx spreekt over zijn mentale crisis: &quot;Naar het toilet om te braken&quot;"/>
    <meta property="og:description" content="In"/>
  </head>
  <body>
    <article>
      <h1>Boeckx spreekt over zijn mentale crisis: "Naar het toilet om te braken"</h1>
      <address>
        <time datetime="2019-11-14T11:15:00+00:00">14 Nov 2019, 11:15</time>
      </address>
      <p>
        <b>In <i>Humo </i>spreken verschillende bekende sportfiguren over hun strijd tegen depressies. Ook Frank Boeckx komt daarbij aan bod. Hij leed jarenlang ook aan boulimie.</b>
      </p>
      <p>Boeckx legde zichzelf veel druk op en kreeg zo mentale problemen. "Ik wou mijn plaats in de ploeg niet verliezen dus wou ik gewicht verliezen. Bij een opmerking van iemand haastte ik me naar de WC om te braken", klinkt het bij de doelman.</p>
      <p>Boeckx heeft dan ook lange tijd gesukkeld met boulimie. "Het heeft vier jaar geduurd en het speelde zich af bij Gent. Ik kon er met niemand over praten. Bij Anderlecht kan dat tegenwoordig wel. Ik dacht eraan om te stoppen en uit het voetbal te stappen, op wereldreis. Nu denk ik: liever 3 kg meer wegen en gezond zijn dan omgekeerd."</p>
      <p>Boeckx is momenteel maar de derde keeper bij Anderlecht en heeft een aflopend contract. Mogelijk moet hij komende zomer een nieuwe club zoeken.</p>
    </article>
  </body>
</html>