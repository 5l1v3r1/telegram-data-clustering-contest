<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/ot-utre-globyavat-shoforite-bez-zimni-gumi-406692.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T11:58:44+00:00"/>
    <meta property="og:title" content="От утре глобяват шофьорите без зимни гуми"/>
    <meta property="og:description" content="Нарушилите се санкционират с глоба от 50 лева"/>
  </head>
  <body>
    <article>
      <h1>От утре глобяват шофьорите без зимни гуми</h1>
      <address>
        <time datetime="2019-11-14T11:58:44+00:00">14 Nov 2019, 11:58</time>
      </address>
      <p>Пътна полиция напомня на водачите да обърнат специално внимание на състоянието на гумите на техните превозни средства, съобщиха от пресцентъра на МВР.</p>
      <p>Според Закона за движение по пътищата, движещите се по пътя пътни превозни средства трябва да бъдат с гуми, предназначени за зимни условия, или с гуми с дълбочина на протектора не по-малка или равна на 4 mm през периода от 15 ноември до 1 март.</p>
      <p>Нарушилите това изискване се санкционират с глоба от 50 лева.</p>
      <p>Припомняме на всички участници в движението по пътищата – водачи и пешеходци, че е в ход Акция "Зима". Тя е разделена на три етапа. </p>
      <p>В момента акцията е насочен към поведението на пешеходците. Третият етап стартира на 20 ноември и ще е със специално внимание към водачите на моторни превозни средства. Те трябва да подготвят автомобилите си за управление в зимни условия. Това означава, че освен на гумите, водачите трябва да обърнат внимание и на осветителната и стъклопочистващата системи на автомобилите си.</p>
    </article>
  </body>
</html>