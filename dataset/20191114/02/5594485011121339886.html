<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/plovdivchanin-pusna-rka-na-politsayka-napsuva-kolegite-y_news709176.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-14T02:18:00+00:00"/>
    <meta property="og:title" content="Пловдивчанин &quot;пусна ръка&quot; на полицайка, напсува колегите й"/>
    <meta property="og:description" content="Магистратите го наказаха с акт за дребно хулиганство"/>
  </head>
  <body>
    <article>
      <h1>Пловдивчанин "пусна ръка" на полицайка, напсува колегите й</h1>
      <h2>Магистратите го наказаха с акт за дребно хулиганство</h2>
      <address>
        <time datetime="2019-11-14T02:18:00+00:00">14 Nov 2019, 02:18</time>
      </address>
      <p>https://blitz.bg/obshtestvo/plovdivchanin-pusna-rka-na-politsayka-napsuva-kolegite-y_news709176.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573687599-2111473992.jpg"/>
      </figure>
      <p>Пловдивчанин бе глобен със 100 лева по указа за дребно хулиганство след скандал в Трето районно управление. Той вдигнал скандал на униформените, дори ги напсувал, като преди това "пуснал ръка" на следователка.<br/><br/>Сцената се разиграла преди дни, посред бял ден, информира <a href="https://trafficnews.bg/krimi/pohotliv-plovdivchanin-opipa-politsaika-i-napsuva-kolegite-160418/"><b>trafficnews.bg</b></a>. Пловдивчанинът бил повикан като свидетел в районното. Той обаче пристигнал под влияние на алкохол в структурното звено на МВР. След беседата с него, следователката го придружила до изхода. По стълбите обаче мъжът два пъти е пуснал ръка на униформената.<br/><br/>Възмутената от дръзките действия на свидетеля дама му направила забележка и дори го предупредила за последствията. Думите й били чути и от нейни колеги във фоайето.<br/><br/>Полицаите също отправили остри критики към мъжа и това било разковничето на скандала. Ядосан пловдивчанинът започнал да крещи: „Кои сте вие? Не ми говорете на мен кво да правя”, последвано от груба псувня.<br/><br/>Последвал арест и отвеждане в килиите. Похотливият мъж бе изправен пред съда. В залата той изразил съжаление и помолил за снизхождение.<br/>Магистратите го наказаха с акт за дребно хулиганство. В графата на финансовата санкция, съдът е вписал сумата от 100 лева.  </p>
    </article>
  </body>
</html>