<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954200"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T02:51:03+00:00"/>
    <meta property="og:title" content="మా కొడుకును బలిపశువును చేస్తున్నారు"/>
    <meta property="og:description" content="ADVT"/>
  </head>
  <body>
    <article>
      <h1>మా కొడుకును బలిపశువును చేస్తున్నారు</h1>
      <address>
        <time datetime="2019-11-14T02:51:03+00:00">14 Nov 2019, 02:51</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>సిగ్నల్‌ లోపం వల్లే ప్రమాదం: చంద్రశేఖర్‌ తండ్రి</b>
        </li>
        <li>
          <b>ఇంకా విషమంగానే లోకో పైలట్‌ ఆరోగ్య పరిస్థితి</b>
        </li>
      </ul>
      <p><b>అఫ్జల్‌గంజ్‌/బర్కత్‌పుర/హైదరాబాద్‌, నవంబరు 13 (ఆంధ్రజ్యోతి)</b>: కాచిగూడ రైలు ప్రమాదంలో తన కుమారుడి తప్పు ఎంతమాత్రమూ లేదని, సిగ్నల్‌ లోపం వల్లే ప్రమాదం జరిగిందని లోకో పైలట్‌ చంద్రశేఖర్‌ తండ్రి జోసఫ్‌ అన్నారు. రైల్వే అధికారులు వారి తప్పును కప్పిపుచ్చుకోవడానికి తన కొడుకును దోషిగా చూపిస్తూ బలిపశువును చేస్తున్నారని ఆరోపించారు. బుధవారం ఆయన ఎంజే మార్కెట్‌లోని కేర్‌ ఆస్పత్రికి వచ్చి చంద్రశేఖర్‌కు అందుతున్న చికిత్స గురించి వైద్యులను అడిగి తెలుసుకున్నారు.</p>
      <p> అనంతరం ‘ఆంధ్రజ్యోతి’తో మాట్లాడుతూ తమ కుటుంబం మొత్తం 35 ఏళ్లుగా రైల్వేలోనే పని చేస్తున్నామని తెలిపారు. విధి నిర్వహణలో చంద్రశేఖర్‌ ఎంతో బాధ్యతాయుతంగా ఉండేవాడని, రైలుకు అత్యంత చాకచక్యంగా బ్రేకు వేసి పెనుప్రమాదం జరగకుండా చూడటం వల్లే ప్రాణనష్టం సంభవించలేదని అన్నారు. మరోవైపు లోకో ఫైలట్‌ చంద్రశేఖర్‌ ఆరోగ్య పరిస్థితి ఇంకా విషమంగానే ఉందని రైల్వే అధికారులు తెలిపారు. ఇదిలా ఉండగా.. కాచిగూడ ఘటనపై కేంద్ర రైల్వేశాఖ మంత్రి పియూష్‌ గోయల్‌ ఆరా తీశారు. ప్రమాదానికి కారణాలతోపాటు లోకో పైలట్‌ ఆరోగ్యం గురించి అడిగి తెలుసుకున్నారు.</p>
    </article>
  </body>
</html>