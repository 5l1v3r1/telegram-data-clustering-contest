<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954198"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T02:46:40+00:00"/>
    <meta property="og:title" content="‘సోషల్‌’ దూషణల్‌... బీజేపీ, టీఆర్‌ఎస్‌ మధ్య యుద్ధం"/>
    <meta property="og:description" content="ADVT"/>
  </head>
  <body>
    <article>
      <h1>‘సోషల్‌’ దూషణల్‌... బీజేపీ, టీఆర్‌ఎస్‌ మధ్య యుద్ధం</h1>
      <address>
        <time datetime="2019-11-14T02:46:40+00:00">14 Nov 2019, 02:46</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అసభ్య పదజాలంతో పరస్పరం తిట్లు.. మీమ్స్‌ హోరు</b>
        </li>
      </ul>
      <p><b>హైదరాబాద్‌, నవంబరు 13(ఆంధ్రజ్యోతి):</b> పార్టీల మీద అభిమానం దురభిమానంగా మారుతోందా? పార్టీ మీద అభిమానులు తమ ఇష్టాన్ని ప్రత్యర్థి పార్టీ మీద దూషణల ద్వారా ప్రదర్శిస్తున్నారా? మీమ్స్‌ సరదా శ్రుతిమించి అభిమానుల మధ్య సెగలు పుట్టిస్తోందా? అది ప్రత్యర్థి పార్టీ నేతలపై వ్యక్తిగత దూషణలు చేసే దాకా వెళుతోందా? ఇటీవల సామాజిక మాధ్యమాల్లో బీజేపీ, టీఆర్‌ఎస్‌ అభిమానుల్లో కొందరు వ్యవహరిస్తున్న తీరు ఇలానే ఉంది. అభ్యంతరకరమైన ఫొటోలు, పోస్టింగులు, మీమ్స్‌తో వెగటుపుట్టిస్తున్నారు.</p>
      <p> </p>
      <p>
        <b>మీ నేత ఛీ అంటే మీ నేత ఛీ..</b>
      </p>
      <p>తెలంగాణలో ఇక ముందు వచ్చే ఏ ఎన్నికల్లోనైనా అధికార టీఆర్‌ఎస్‌, కేంద్రంలో అధికారంలో ఉన్న బీజేపీ మధ్యే పోటీ అని విశ్లేషణలు వస్తుండటంతో ఈ రెండు పార్టీల అభిమానుల్లోనూ ఆ దూకుడు కనిపిస్తోంది. టీఆర్‌ఎస్‌ అభిమానులు మేల్‌ పోర్న్‌స్టార్‌ ఒకరితో బీజేపీ ఎంపీని పోల్చారు. ‘వాడే వీడు, వీడే వాడు’ అంటూ ఇద్దరి ఫొటోలను కలిపి పోస్టు చేశారు. బీజేపీ మద్దతుదారులేమో టీఆర్‌ఎస్‌ ముఖ్యుడొకరికి ప్రముఖ సినీనటితో సంబంధం ఉన్న్డట్లుగా, మరో ఎమ్మెల్యే ఒక ప్రముఖ హోటల్‌కు తరచూ వెళ్లివస్తారంటూ పోస్టులు పెట్టారు. హుజూర్‌నగర్‌ ఉప ఎన్నిక ఫలితం తర్వాత ఓ బీజేపీ నేతను కించపరుస్తూ టీఆర్‌ఎస్‌ అభిమానులు పోస్టులు పెట్టారు. దీనికి కౌంటర్‌గా కమలం అభిమానులు... ఒక సినిమాలో రజనీకాంత్‌ చెప్పిన ‘నాన్నా పందులే గుంపులుగా వస్తాయి’ అన్న డైలాగ్‌తో మీమ్స్‌తో రూపొందించారు.</p>
      <p> </p>
      <p>ఓ బీజేపీ ఎంపీకి వివాహేతర సంబంధం ఉందని టీ ఆర్‌ఎస్‌ మద్దతుదారులు ఆరోపిస్తున్నారు. ఆ ఎంపీ తన భార్యతో ఉన్న ఫొటోను లండన్‌ గాయకురాలి ఫొటోతో కలిపి వీడియో రూపొందించారు. ప్రతిగా బీజేపీ అభిమానులు టీఆర్‌ఎస్‌ ఎమ్మెల్యేపై లైం గిక ఆరోపణలు చేస్తున్నారు.</p>
    </article>
  </body>
</html>