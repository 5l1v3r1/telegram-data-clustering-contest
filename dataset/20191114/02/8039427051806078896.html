<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=954197"/>
    <meta property="og:site_name" content="Andhrajyothy"/>
    <meta property="article:published_time" content="2019-11-14T02:38:42+00:00"/>
    <meta property="og:title" content="అద్దె బస్సులకు చెల్లింపుల్లేవ్‌"/>
    <meta property="og:description" content="ADVT"/>
  </head>
  <body>
    <article>
      <h1>అద్దె బస్సులకు చెల్లింపుల్లేవ్‌</h1>
      <address>
        <time datetime="2019-11-14T02:38:42+00:00">14 Nov 2019, 02:38</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>రెండు నెలల బిల్లులు 28 కోట్లు పెండింగ్‌</b>
        </li>
        <li>
          <b>ఆర్‌ఎంకు వరంగల్‌ యజమానుల వినతిపత్రం</b>
        </li>
      </ul>
      <p><b>హైదరాబాద్‌, నవంబరు 13 (ఆంధ్రజ్యోతి</b>):ఆర్టీసీకి దెబ్బ మీద దెబ్బ పడుతోంది. కార్మికులకు సంబంధించిన సీసీఎస్‌ సొమ్మును తిరిగి చెల్లించాలంటూ కోర్టు ఆర్టీసీ యాజమాన్యాన్ని ఆదేశించింది. పీఎఫ్‌ సొమ్మును చెల్లించనందున... తమ ముందు హాజరు కావాలంటూ పీఎఫ్‌ కమిషనర్‌ నోటీసు పంపించారు. ఇప్పుడేమో అద్దె బస్సుల యజమానులు తమ బిల్లులు చెల్లించాలంటూ యాజమాన్యాన్ని కోరుతున్నారు. రెండు నెలలకు సంబంధించిన రూ.28 కోట్ల వరకు బిల్లులు రాక తాము నానా ఇబ్బందులు ఎదుర్కొంటున్నామని వాపోతున్నారు. ఈమేరకు వరంగల్‌ జిల్లాకు చెందిన యజమానులు బుధవారం ఆర్‌ఎం శ్రీధర్‌కు వినతిపత్రం ఇచ్చారు.</p>
      <p> ప్రస్తుతం ఆర్టీసీలో 2103 అద్దె బస్సులున్నాయి. వీటికి ఆర్టీసీ కిలో మీటరుకు రూ.6-11 చొప్పున అద్దెను చెల్లిస్తోంది. అన్ని బస్సులకు నెలకు రూ.21 కోట్లకు పైచిలుకు చెల్లించాలి. సెప్టెంబరుకు సంబంధించిన బిల్లులను 70 శాతంమే యాజమాన్యం చెల్లించింది. అక్టోబరు అద్దె బిల్లులను ఇంకా చెల్లించలేదు. ఈ రెండు నెలలకు సంబంధించి మొత్తం రూ.28 కోట్ల వరకు చెల్లించాల్సి ఉన్నందున...యజమానులు తీవ్ర ఆందోళనకు గురవుతున్నారు.</p>
    </article>
  </body>
</html>