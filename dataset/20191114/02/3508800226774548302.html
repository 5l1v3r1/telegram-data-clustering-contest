<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thenewslens.com/article/127434"/>
    <meta property="og:site_name" content="The News Lens 關鍵評論"/>
    <meta property="article:published_time" content="2019-11-14T02:37:33+00:00"/>
    <meta property="og:title" content="11.12「暴大」給我的震撼教育"/>
    <meta property="og:description" content="我見證住延綿於山頭的物資鏈，當中有學生亦有西裝友，只要你來，你就會搵到自己的位置，果種和勇傾巢而出的感覺，彷彿全個中大的人一齊搞緊同一個O camp咁，不過不是講玩，是一個用生命賭博之O camp。 標籤: 香港中文大學, 中大, 二號橋, 段崇智, 學生, 校友, 香港警察, 催淚彈, 拘捕學生, 校園, 抗爭, 物資鏈"/>
  </head>
  <body>
    <article>
      <h1>11.12「暴大」給我的震撼教育</h1>
      <address><time datetime="2019-11-14T02:37:33+00:00">14 Nov 2019, 02:37</time> by <a rel="author">精選轉載</a></address>
      <table bordered="">
        <tr>
          <td><b>我們想讓你知道的是<br/></b>我見證住延綿於山頭的物資鏈，當中有學生亦有西裝友，只要你來，你就會搵到自己的位置，果種和勇傾巢而出的感覺，彷彿全個中大的人一齊搞緊同一個O camp咁，不過不是講玩，是一個用生命賭博之O camp。</td>
        </tr>
      </table>
      <hr/>
      <p>文︰莫坤菱（寫專題的人，難為記者，難更要做。）</p>
      <p>一直在中大現場，琴晚（編按︰指11月12日）直到依家有一種非常震撼的感覺。</p>
      <p>第一，中大人目標明確而堅定。以往採訪不只一次跟衝衝子，每次開打感覺上都係無乜目標，港島／油尖旺來回跑是常見。琴日目標非常清晰：我們要一齊守住中大，打返條二號橋返來，幫被捕同學出啖氣，戰意好高昂。乜嘢便衣警／黑社會？唔好再亂傳啦，行入嚟感受一下果種戰意啦。</p>
      <p>第二，一場仗要打，不只單靠橋上的勇武仔女。</p>
      <p>琴日在中大，要火要火，要磚有磚，要水有水，全靠無數嘅小隊在後面製作。走遍中大路面，見住各人無停過手製作，生怕慢一秒，前線就會無命。</p>
      <p>我在山上見過一個頹tee拖鞋友，努力將所屬「XX學院」的路牌用膠片刮甩，用來做盾牌。他的眼神告訴我，無論如何也要參與其中。我見證住延綿於山頭的物資鏈，當中有學生亦有西裝友，只要你來，你就會搵到自己的位置，果種和勇傾巢而出的感覺，彷彿全個中大的人一齊搞緊同一個O camp咁，不過不是講玩，是一個用生命賭博之O camp。</p>
      <p>第三，和段校長對話，亦是全晚的一段震撼教育。</p>
      <p>段校長自以為，爭取到叫警察退去橋尾，是一種「成績」。我們記者群在一旁也說，「唔，今晚係咪收隊了？」學生之所以是學生，之所以堅持了五個月，是因為他們的理想主義，他們的稜角未被磨走。換轉是在社會立足過的人，可能也會答應。</p>
      <p>他們回答校長，那下午被捕的同學呢？那個在地下被拖行的同學呢？那個被子彈打中眼部的同學呢？那些在不義之法下被捕的人，是否可以答應全然釋放？「那些人是手足，是你的學生，是我們的同學。佢當中大係屋企，你畀佢哋喺屋企拉佢？」有同學道。</p>
      <p>警察應退，但太遲了，覆水難收。然後的事，大家都知，警察在段校長前放催淚彈。然後是一整晚的戰役，用身體擋子彈的戰役。</p>
      <p>「唔係樣樣嘢都可以遲到。」有同學向段校長如此呼喊。</p>
      <p>我也在想，五個月了，各位袖手旁觀的香港人，各位自以為能夠生活如常的人，不要將香港推向無法挽回的地步。有啲嘢一失去就沒有了，人命如是，自由如是，付出要及時。</p>
      <p>本文獲授權轉載，原文見<a href="https://www.facebook.com/linglinglinglinglingling/posts/10162612509160445">作者Facebook</a>。</p>
      <p>相關文章︰</p>
      <ul>
        <li>
          <a href="https://www.thenewslens.com/article/127383">記11.12中大攻防戰︰警察闖校園拘捕學生，校長也中了催淚彈</a>
        </li>
        <li>
          <a href="https://www.thenewslens.com/article/127374">11.12段崇智校長與警方談判時序</a>
        </li>
        <li>
          <a href="https://www.thenewslens.com/article/127392">從書院精神到學術自由：為何超齡的紅衛兵要舉槍入侵中文大學？</a>
        </li>
      </ul>
      <p>責任編輯︰鄭家榆<br/>核稿編輯︰歐嘉俊</p>
    </article>
  </body>
</html>