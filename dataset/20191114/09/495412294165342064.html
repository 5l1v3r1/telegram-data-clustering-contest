<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/rimini-contagia-amante-con-virus-hiv-arrestato-untore-rischio-altre-donne-adescate/1949169/"/>
    <meta property="og:site_name" content="IlSussidiario"/>
    <meta property="article:published_time" content="2019-11-14T09:55:08+00:00"/>
    <meta property="og:title" content="Rimini, contagia amante con virus Hiv/ Arrestato untore: rischio altre donne adescate"/>
    <meta property="og:description" content="Arrestato 39enne che avrebbe contagiato l'amante con il virus dell'Hiv: untore di origini brasiliane, a rischio altre donne adescate sul web"/>
  </head>
  <body>
    <article>
      <h1>Rimini, contagia amante con virus Hiv/ Arrestato untore: rischio altre donne adescate</h1>
      <h2>Arrestato 39enne che avrebbe contagiato l’amante con il virus dell’Hiv: untore di origini brasiliane, a rischio altre donne adescate sul web</h2>
      <address><time datetime="2019-11-14T09:55:08+00:00">14 Nov 2019, 09:55</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>È ancora nella memoria il caso di <a href="https://www.ilsussidiario.net/news/cronaca/2019/1/19/valentino-talluto-untore-hiv-condannato-a-22-anni-motivazioni-sentenza-non-si-e-pentito-niente-sconti/1837148/"><b>Valentino Talluto, l’untore Hiv condannato a 16 anni</b></a>in primo grado (e giusto pochi giorni fa <a href="https://www.ilsussidiario.net/news/valentino-talluto-untore-hiv-chiesto-appello-bis-pg-condanna-va-aumentata/1943396/"><b>pronto all’Appello-bis</b></a>) e a Rimini esplode un caso che lo ricorda in molti aspetti: un <b>uomo di 39 anni di origini brasiliane è stato arrestato</b> questa mattina dai carabinieri della Riviera con la gravissima accusa di aver <a href="https://www.ilsussidiario.net/news/untore-hiv-claudio-pinti-deposita-ricorso-ancona-condanna-a-16-anni-in-primo-grado/1910933/"><b>contagiato l’amante con il virus dell’Hiv</b></a> oltre ad aver esposto «<i>volontariamente al virus altre tre donne</i>». L’uomo, al momento agli arresti domiciliari, dovrà rispondere dell’accusa di lesioni gravi non appena il gup confermerà l’ordinanza di arrestato nei prossimi giorni: secondo quanto rivelato dagli organi di stampa locali e nazionali, il caso inizia lo scorso agosto quando una convivente del 39enne denuncia l’uomo di aver <b>intrattenuto diverse relazioni sessuali anche di durata importante e di aver contagiato almeno una di queste con il <a href="https://www.ilsussidiario.net/news/hiv-in-aumento-tra-le-donne-over45-le-cause-tra-ignoranza-e-vita-sessuale-piu/1948134/">virus “anticamera” nell’Aids</a></b>. Le indagini hanno poi rilevato come l’uomo positivo all’Hiv abbia volontariamente sospeso ogni cura farmacologica nel 2017, salvo poi riprenderla ma in maniera non costante nel 2018 arrivando poi a sospendere del tutto ogni cura. Da quel momento in poi, ogni rapporto metteva a rischio il partner con la possibilità di rimanere contagiate con l’Hiv: e così è successo.</p>
      <h4>ARRESTATO UNTORE 39ENNE A RIMINI: A RISCHIO ALTRE DONNE</h4>
      <p>Dopo la denuncia della convivente, gli inquirenti di Rimini hanno accertato che almeno altre tre donne sarebbero state <b>contagiate dall’untore di Hiv tutte “adescate” tramite il web</b> e i social e che sarebbero state tutte ignare della grave malattia del loro amante. Rintracciate e interrogate, tutte hanno confermato di aver avuto <b>rapporti sessuali non protetti</b> con l’uomo arrestato stamattina: fatto il test, una di queste è risultata positiva all’Hiv, cominciando poi subito la <a href="https://www.ilsussidiario.net/news/cronaca/2018/11/5/valentino-talluto-inizia-processo-dappello-per-untore-di-hiv-in-primo-grado-era-stato-condannato-a-24-anni/1800965/"><b>trafila medica per iniziare al più presto le cure.</b></a> In attesa di avere maggiori elementi oltre alla posizione che vorrà tenere l’uomo brasiliano, gli investigatori dell’Arma dei Carabinieri sono al lavoro per risalire ad eventuali <b>altre donne conosciute su internet</b>, a chat e alle effettive frequentazioni sentimentali dell’arrestato, il tutto controllando il pc e i device in uso dall’uomo arrestato.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/lara-comi-arrestata-ex-eurodeputata-forza-italia-accusata-di-corruzione-per-tangenti/1949135/"/>
        <a href="https://www.ilsussidiario.net/news/ultime-notizie-ultimora-oggi-venezia-in-ginocchio-per-lacqua-alta-14-novembre/1949072/"/>
        <a href="https://www.ilsussidiario.net/news/terremoto-oggi-a-laquila-m-3-2-a-capitignano-ingv-trema-labruzzo-e-amatrice/1949201/"/>
        <a href="https://www.ilsussidiario.net/news/venezia-acqua-alta-quando-il-mose-oggi-cdm-tecnico-si-valuta-stato-di-emergenza/1949126/"/>
        <a href="https://www.ilsussidiario.net/news/patrizia-reggiani-polemica-per-il-film-sullomicidio-di-maurizio-gucci-con-lady-gaga/1948704/"/>
        <a href="https://www.ilsussidiario.net/news/vietavano-prescrizione-farmaco-piu-economico-aifa-indagati-dirigenti-danno-200-mln/1949180/"/>
      </related>
    </article>
  </body>
</html>