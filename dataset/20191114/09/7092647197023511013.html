<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39707/%DA%A9%D8%B4%D9%81-%DB%B6%DB%B0%DB%B0-%D8%AF%D8%B3%D8%AA%DA%AF%D8%A7%D9%87-%D9%85%D8%A7%DB%8C%D9%86%D8%B1-%D8%AF%D8%B1-%D9%86%DB%8C%D8%B1%D9%88%DA%AF%D8%A7%D9%87%DB%8C-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-14T09:33:00+00:00"/>
    <meta property="og:title" content="کشف ۶۰۰ دستگاه ماینر در نیروگاهی در کرمانشاه"/>
    <meta property="og:description" content="دادستان کرمانشاه از کشف سه مزرعه متمرکز استخراج ارز دیجیتال در یکی از نیروگاه‌های استان با ظرفیت بیش از ۶۰۰ دستگاه ماینر خبر داد."/>
  </head>
  <body>
    <article>
      <h1>کشف ۶۰۰ دستگاه ماینر در نیروگاهی در کرمانشاه</h1>
      <address><time datetime="2019-11-14T09:33:00+00:00">14 Nov 2019, 09:33</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>دادستان کرمانشاه از کشف سه مزرعه متمرکز استخراج ارز دیجیتال در یکی از نیروگاه‌های استان با ظرفیت بیش از ۶۰۰ دستگاه ماینر خبر داد.</i>
      </p>
      <figure>
        <img src="https://barghnews.com/files/fa/news/1398/8/23/83736_573.jpg"/>
      </figure>
      <p>به گزارش <a href="http://www.barghnews.com/">برق نیوز</a>، محمدحسین صادقی در این باره اظهار کرد: بدنبال رصد و اشرافیت اطلاعاتی صورت گرفته توسط سربازان گمنام امام زمان (عج) در استان کرمانشاه، سه مزرعه متمرکز استخراج ارز دیجیتال در یکی از نیروگاه‌های تولید برق استان با ظرفیت بیش از ۶۰۰ دستگاه ماینر مورد شناسایی قرار گرفت.<br/>وی افزود: طی روز‌های گذشته با دستور قضایی این اماکن تفتیش و اقلام ممنوعه مذکور از محل کشف و ضبط شد.<br/><br/>دادستان کرمانشاه در ادامه بابیان اینکه از ابتدای امسال یازده مزرعه استخراج ارز دیجیتال توسط اداره کل اطلاعات استان کشف شده، تصریح کرد: بنابر آمار موجود، برق مورد نیاز استخراج هر واحد بیت کوین تقریباً ۷۲ هزار کیلو وات، معادل مصرف برق ۲۴ واحد مسکونی در طول یک‌سال است.<br/><br/>وی تاکید کرد: این محاسبات نشان می‌دهد برای استخراج هر واحد ارز دیجیتال در ایران با برق خانگی حدود ۳۶ میلیون تومان و با برق کشاورزی حدود ۴۳ میلیون تومان یارانه دولتی صرف می‌شود که این ارقام موجب هدر رفت منابع ملی کشور خواهد شد.<br/><br/>صادقی افزود: به آن جهت که در کشور ما به برق یارانه قابل توجهی تعلق می‌گیرد، این موضوع سبب شده ایران را بهشت ماینینگ‌ها بنامند.<br/><br/>دادستان کرمانشاه متذکر شد: مزارع تولید ارز دیجیتال دی‌اکسیدکربن بالایی نیز تولید می‌کنند که به محیط زیست نیز آسیب می‌رساند. منبع: <a href="http://www.powernews.ir/">ایسنا</a></p>
    </article>
  </body>
</html>