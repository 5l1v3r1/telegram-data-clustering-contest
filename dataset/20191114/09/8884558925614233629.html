<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/pixxel-muzika-vabi"/>
    <meta property="og:site_name" content="Primorske novice"/>
    <meta property="article:published_time" content="2019-11-14T09:53:52+00:00"/>
    <meta property="og:title" content="Pixxel muzika vabi"/>
    <meta property="og:description" content="Gorica in Nova Gorica ne bosta le prizorišče 20. edicije mednarodnega festivala sodobnih umetniških praks Pixxelpoint, temveč tudi bratskega glasbenega dogajanja Pixxelmusic."/>
  </head>
  <body>
    <article>
      <h1>Pixxel muzika vabi</h1>
      <address><time datetime="2019-11-14T09:53:52+00:00">14 Nov 2019, 09:53</time> by <a rel="author">Uredništvo Pn</a></address>
      <p>
        <b>Gorica in Nova Gorica ne bosta le prizorišče 20. edicije mednarodnega festivala sodobnih umetniških praks Pixxelpoint, temveč tudi bratskega glasbenega dogajanja Pixxelmusic.</b>
      </p>
      <figure>
        <img src="https://static.primorske.si/foto/highres/zanimivosti/719706_05gudrungut-1024x1024.jpg"/>
        <figcaption>Gudrun Gut bo v soboto nastopila na Mostovni.  </figcaption>
      </figure>
      <p>”Nov festival na Primorsko prinaša doslej neslišane zvoke in sodobne glasbene prakse, eksperimentalne in plesne klubske večere. Obenem pa čezmejno povezuje mesti, kakor nekakšna glasbena uvertura v priprave za EPK 2025,” pravi <b>Jaša Bužinel</b>, eden od nastopajočih, ki bodo od jutri do 23. novembra nastopali na več prizoriščih. Program Pixxelmusic vključuje uveljavljena imena sodobne elektronske in eksperimentalne glasbe: že v soboto bo na Mostovni nastopila prva dama berlinskega podzemlja <b>Gudrun Gut</b>, v prihodnjih dneh pa drugod še srbski techno ambasador <b>Lag</b>, prepoznavni domači ustvarjalce, kot so elektronski alkimist <b>Shekuza</b>, eno prvih imen domače impro scene <b>Tomaž Grom</b>, eksperimentalna vokalistka in skladateljica <b>Maja Osojnik</b> in interdisciplinarni umetnik <b>Staš Vrenko</b> in drugi.</p>
    </article>
  </body>
</html>