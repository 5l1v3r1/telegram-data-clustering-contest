<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/903698/-golden-foot-modric-niet-bezig-met-aflopend-contract-mijn-heden-en-toekomst-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-14T09:01:00+00:00"/>
    <meta property="og:title" content="'Golden Foot' Modric niet bezig met aflopend contract: 'Mijn heden en toekomst'"/>
    <meta property="og:description" content="Luka Modric loopt aan het einde van het seizoen uit zijn contract bij Real Madrid, maar is totaal niet bezig met een vertrek uit de Spaanse hoofdstad. De 34-jarige Kroaat kreeg deze week de Golden Foot – een oeuvreprijs voor spelers die zich verdienstelijk hebben gemaakt voor de voetbalsport – uitgereikt en ging in op transfergeruchten rondom zijn persoon."/>
  </head>
  <body>
    <article>
      <h1>'Golden Foot' Modric niet bezig met aflopend contract: 'Mijn heden en toekomst'</h1>
      <address>
        <time datetime="2019-11-14T09:01:00+00:00">14 Nov 2019, 09:01</time>
      </address>
      <p>
        <b>Luka Modric loopt aan het einde van het seizoen uit zijn contract bij Real Madrid, maar is totaal niet bezig met een vertrek uit de Spaanse hoofdstad. De 34-jarige Kroaat kreeg deze week de Golden Foot – een oeuvreprijs voor spelers die zich verdienstelijk hebben gemaakt voor de voetbalsport – uitgereikt en ging in op transfergeruchten rondom zijn persoon.</b>
      </p>
      <p>Vooral in de Italiaanse media werd regelmatig gewag gemaakt van een mogelijk vertrek naar de Serie A. "Ik zie veel wedstrijden en ik volg het voetbal in Italië met interesse, omdat veel vrienden van de nationale ploeg daar spelen. Maar Real Madrid is mijn heden en mijn toekomst", wordt Modric geciteerd door <a href="https://www.marca.com/en/football/real-madrid/2019/11/13/5dcc0b18e2704e46698b45a1.html">Marca</a>.</p>
      <p>De regerend Ballon d'Or-winnaar won met Real Madrid vier keer de Champions League en beleefde vervolgens een seizoen vol sportieve rampspoed, maar blijft onverminderd ambitieus. "Er zijn veel teams die de Champions League kunnen winnen. Maar wij gaan er nog steeds voor en we zullen alles geven."</p>
    </article>
  </body>
</html>