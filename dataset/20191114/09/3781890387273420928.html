<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/741616"/>
    <meta property="og:site_name" content="เดลินิวส์"/>
    <meta property="article:published_time" content="2019-11-14T09:45:00+00:00"/>
    <meta property="og:title" content="ขู่ยื่นถอนประกัน'ชัยวัฒน์' หากพบยุ่งเหยิงพยานในคดี"/>
    <meta property="og:description" content="ดีเอสไอเร่งถอดเทปสัมภาษณ์”ชัยวัฒน์”หลังออกสื่อฯ หากพบเข้าข่ายยุ่งเหยิงพยาน-เป็นอุปสรรคทำคดี เล็งยื่นถอนประกัน"/>
  </head>
  <body>
    <article>
      <h1>ขู่ยื่นถอนประกัน'ชัยวัฒน์' หากพบยุ่งเหยิงพยานในคดี</h1>
      <address>
        <time datetime="2019-11-14T09:45:00+00:00">14 Nov 2019, 09:45</time>
      </address>
      <p>
        <b>ดีเอสไอเร่งถอดเทปสัมภาษณ์”ชัยวัฒน์”หลังออกสื่อฯ หากพบเข้าข่ายยุ่งเหยิงพยาน-เป็นอุปสรรคทำคดี เล็งยื่นถอนประกัน</b>
      </p>
      <p>เมื่อวันที่ 14 พ.ย.62 แหล่งข่าวจากกรมสอบสวนคดีพิเศษ (ดีเอสไอ) เปิดเผยว่า นายชัยวัฒน์  ลิ้มลิขิตอักษร  อดีตหัวหน้าอุทยานแห่งชาติแก่งกระจานจังหวัดเพชรบุรี และผอ.สำนักบริหารพื้นที่อนุรักษ์ที่ 9 (อุบลราชธานี) , นายบุญแทน บุษราคำ, นายธนเสฏฐ์ หรือ ไพฑูรย์ แช่มเทศ และนายกฤษณพงษ์ จิตต์เทศ ผู้ต้องหาที่ 1-4  ในคดีร่วมกันกักขังหน่วงเหนี่ยวฆ่า และอำพรางการเสียชีวิตของนายพอละจี  รักจงเจริญ หรือบิลลี่  แกนนำชาวกะเหรี่ยงบ้านโป่งลึก-บางกลอย อ.แก่งกระจาน จ.เพชรบุรี ได้ประสานมายังพนักงานสอบสวนดีเอสไอ เพื่อขอยื่นคำให้การเป็นลายลักษณ์อักษรเพิ่มเติม โดยจะขอส่งเอกสารในช่วงสิ้นเดือนพ.ย.นี้  ซึ่งทางพนักงานสอบสวนกำลังพิจารณาว่าจะอนุญาตให้ผู้ต้องหายื่นคำให้การหรือไม่ เนื่องจากนายชัยวัฒน์กับพวกปฏิเสธที่จะให้การในชั้นสอบสวน วันที่เดินทางมามอบตัวรับทราบข้อกล่าวหากับดีเอสไอ  <br/><br/>แหล่งข่าวเปิดเผยด้วยว่า หลังจากนายชัยวัฒน์ ได้รับการประกันตัว ได้ไปออกรายการทีวีให้สัมภาษณ์สื่อมวลชน ถึงประเด็นที่เกี่ยวข้องกับทางคดี ซึ่งพ.ต.อ.ไพสิฐ วงศ์เมือง อธิบดีดีเอสไอ สั่งให้พนักงานสอบสวน ถอดเทปคำให้สัมภาษณ์ของนายชัยวัฒน์มาตรวจสอบ เนื่องจากอาจเข้าข่ายการยุ่งเหยิงกับพยานหลักฐานทางคดี และยังมองว่าเป็นอุปสรรคในการสอบสวนตามประมวลกฎหมายวิธีพิจารณาความอาญา มาตรา 108/1 (2) (5) โดยจะนำถ้อยคำดังกล่าวยื่นคำร้องต่อศาลเพื่อพิจารณาให้เพิกถอนการปล่อยตัวชั่วคราวนายชัยวัฒน์<br/><br/>อ่านข่าวที่เกี่ยวข้อง<br/><a href="https://www.dailynews.co.th/crime/741318">ชัยวัฒน์-ลูกน้อง'รอดคุก ศาลให้ประกันตัวคนละ8แสน</a>...</p>
    </article>
  </body>
</html>