<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/john-legend-a-legszexibb-ferfi-iden-a-vilagon/186539"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-14T09:30:00+00:00"/>
    <meta property="og:title" content="John Legend a legszexibb férfi idén a világon!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>John Legend a legszexibb férfi idén a világon!</mark>
      </h1>
      <address><time datetime="2019-11-14T09:30:00+00:00">14 Nov 2019, 09:30</time> by <a rel="author">Bors</a></address>
      <p>
        <b>Egzotikus külsejű és kifejezetten okos férfit választott az amerikai People magazin az év legszexibb pasijának. A 41 éves John Legend ráadásul őrülten tehetséges és rajongva imádja családját. </b>
        <b>Egzotikus külsejű és kifejezetten okos férfit választott az amerikai People magazin az év legszexibb pasijának. A 41 éves John Legend ráadásul őrülten tehetséges és rajongva imádja családját.</b>
      </p>
      <p>A People magazin az idén is megszavaztatta olvasóit arról, ki legyen a legszebb férfi. A 2019-es versenyt John Legend nyerte és a 41 éves énekes nem csak külsőségekben, de szakmájában is sikeres.</p>
      <figure>
        <img src="http://media.borsonline.hu/cikk/20/192125/gallery-picture/645w/2022768_70458937-5263452182027194-2605153228488785398-n.jpg"/>
      </figure>
      <p>Tíz Grammy-díja mellett 2015-ben a legjobb eredeti betétdal Oscar-díját, valamint a tévés Oscarnak számító Emmyt, illetve a színházi világ legnagyobb elismerésének számító Tony-díjat is begyűjtötte már. Ezzel egyike lett annak a tizenhárom hírességnek, aki mind a négy nemes trófeát hazavihette.</p>
      <p>– Örültem neki, de kicsit meg is ijedtem, mert nagy nyomást jelent ez, félek, mostantól mindenki figyelni fogja, elég szexi vagyok-e a díjhoz. Ráadásul Idris Elba volt az elődöm, ami nem fair – fogalmazott a kétgyermekes családapa, akit egyébként egész Hollywood egyik legközvetlenebb és legjobb fej hí­rességének tartanak feleségével, Chrissy Teigennel együtt.</p>
      <figure>
        <img src="http://media.borsonline.hu/cikk/20/192125/gallery-picture/645w/2022770_screen-shot-2019-11-13-at-170735.jpg"/>
        <figcaption>A People magazin 1985 óta választja meg évről évre a legszexibb férfit, és mások mellett Blake Shelton, Adam Levine, George Clooney, Channing Tatum, Chris Hemsworth is megkapta már ezt a címet © AFP</figcaption>
      </figure>
      <p>John Legend Ohio államban született, egy négygyerekes családba, négyéves korában a templomi kórusban énekelt, hétévesen pedig kiválóan zongorázott. Tehetségét az is mutatja, hogy az iskolai osztályokat sokkal gyorsabban vé­gezte kortársainál, és 16 évesen a Pennysylvania Egyetemen tanult afrikai-amerikai irodalmat.</p>
      <figure>
        <img src="http://media.borsonline.hu/cikk/20/192125/big-lead/650x360/2022759_felesegevel-instagram9.jpg"/>
        <figcaption>© Instagram</figcaption>
      </figure>
      <p>Az egyetem elvégzése után már saját zenéket írt, és 2001-ben az akkor még kezdő rappernek számító Kanye West dalaiban énekelt.</p>
      <figure>
        <iframe src="https://www.youtube.com/embed/450p7goxZqg" width="650560" height="360" data-service="Youtube" scrolling="no"/>
      </figure>
      <p>Első lemeze 2004-ben jelent meg, és kar­rierje onnantól kezdve rakétaként lőtt ki, munkásságát idáig harminchárom díjjal jutalmazták. Legend a most futó The Voice tehetségkutató egyik mentora is Blake Shelton, Gwen Stefani és Kelly Clarkson társaságában.</p>
      <blockquote><b>NÉVJEGY</b> <br/><br/>Név: John Legend<br/>Magasság: 175 cm<br/>Súly: 75 kiló<br/>Hajszín: fekete<br/>Szemszín: barna<br/>Születési idő: 1978. szeptember 28.<br/>Családi állapota: nős, felesége Chrissy Teigen, akit hét év után, 2013-ban vett feleségül. Egy lányuk és egy fiuk született, Luna három és fél éves, Miles 18 hónapos<br/>Háziállat: két kutya, Pippa, a francia és Puddy, az angol bulldog<br/>Hobbik: szenvedélyesen rajong az egyetemi amerikai futballért, illetve imádja Marvin Gaye zenéjét és a nem fikciós könyveket</blockquote>
    </article>
  </body>
</html>