<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/rune-2-chiusura-human-head-studios/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T09:40:00+00:00"/>
    <meta property="og:title" content="Rune 2: il publisher non era al corrente della chiusura di Human Head Studios"/>
    <meta property="og:description" content="Ragnarok. Il publisher di Rune 2 ha fatto sapere tramite un comunicato stampa di non essere stati a conoscenza della chiusura di Human Head Studios."/>
  </head>
  <body>
    <article>
      <h1>Rune 2: il publisher non era al corrente della chiusura di Human Head Studios</h1>
      <address><time datetime="2019-11-14T09:40:00+00:00">14 Nov 2019, 09:40</time> by <a rel="author">Gianluca Saitto</a></address>
      <p><b>Rune 2</b> è stato pubblicato nella giornata di ieri su Epic Games Store. Il titolo sviluppato da Human Head Studio e pubblicato dal publisher<b> Ragnarok</b> sta affrontando un periodo post lancio molto particolare e preoccupante. L’editore di Rune 2 infatti non aveva alcuna idea che lo studio di sviluppo che ha lavorato al gioco<b>, Human Head Studios</b> aveva chiuso i battent<b>i</b> e che il resto del personale sarebbe stato in seguito impegnato nell’apertura di un nuovo studio sotto Bethesda.</p>
      <p>Proprio ieri vi avevamo riportato la notizia dell’annuncio da parte di Bethesda dell’apertura di <a href="https://www.tomshw.it/videogioco/bethesda-apre-un-nuovo-studio-composto-da-ex-sviluppatori-di-the-quiet-man/">Roundhouse Studios</a>, un nuovo team di sviluppo nel quale ci lavoreranno proprio<b> ex dipendenti di Human Head Studios</b> che hanno recentemente sviluppato proprio Rune 2.</p>
      <figure>
        <img src="https://www.tomshw.it/images/images/2019/11/rune-ii-62820.768x432.jpg"/>
      </figure>
      <p>Leggi anche: <a href="https://www.tomshw.it/videogioco/beeding-edge-data-di-lancio/">Bleeding Edge: svelata la data di lancio del nuovo gioco Ninja Theory</a></p>
      <p>In un<b> comunicato stampa</b> Ragnarok ha scritto: <i>“Human Head Studios ha annunciato che hanno chiuso lo studio e ne apriranno uno nuovo. Questa è una notizia che ci ha scioccato, dato che ci sono diverse entità al lavoro su Rune 2, e abbiamo saputo la notizia insieme a voi”.</i></p>
      <p>Proprio Human Head ha dichiarato ieri che i suoi <b>Bethesda è intervenuta per salvare l’azienda</b>, aprendo un nuovo studio sotto il nome di Roundhouse e i ragazzi inizieranno immediatamente a lavorare su alcuni progetti ancora non specificati.</p>
      <p>Nel frattempo, Ragnarok spera di supportare pienamente Rune 2, anche se lo sviluppatore originale Human Head non è più coinvolto nel progetto. <i>“Abbiamo lanciato Rune 2 su Epic Games Store e la domanda ha superato le nostre aspettative. Siamo grati a tutti quelli che vorranno giocarlo. Amiamo questo gioco e continueremo a supportarlo. Human Head aveva un accordo a lungo termine con il publisher di Rune 2, Ragnarok Game, per garantire supporto al gioco. Stiamo lavorando per risolvere ogni problema tecnico, mentre costruiamo il team che darà vita all’eccitante futuro già pianificato di Rune 2.” </i><b>Cosa pensate di tutta questa situazione?</b> Diteci la vostra.</p>
      <blockquote>Vi piace il tema Vichingo e state cercando un videogioco che fa per voi? Acquista ora Vikings Wolves of Midgard su Amazon a <a href="https://toms.it/1uH2r">questo indirizzo</a>.</blockquote>
    </article>
  </body>
</html>