<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/emui-10-arriva-in-huawei-p30-e-p30-pro/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T09:20:00+00:00"/>
    <meta property="og:title" content="EMUI 10 (e quindi Android 10) arriva su Huawei P30 e P30 Pro in Italia | MobileLabs"/>
    <meta property="og:description" content="EMUI 10, l'aggiornamento che introduce non poche novità dal punto di vista estetico, e Android 10 sono ufficialmente disponibili in Huawei P30 e P30 Pro."/>
  </head>
  <body>
    <article>
      <h1>EMUI 10 (e quindi Android 10) arriva su Huawei P30 e P30 Pro in Italia | MobileLabs</h1>
      <address>
        <time datetime="2019-11-14T09:20:00+00:00">14 Nov 2019, 09:20</time>
      </address>
      <p>La versione stabile di <b>EMUI 10</b>, la nuova versione dell’interfaccia sviluppata da <b>Huawei</b>, arriva in <b>P30</b> e <b>P30 Pro</b>. Anche gli utenti italiani, dopo quelli <a href="http://www.tomshw.it/smartphone/android-10-in-arrivo-su-huawei-p30-e-p30-pro-si-parte-dalla-cina/">cinesi</a>, proprio durante queste ore, stanno ricevendo l’atteso aggiornamento.</p>
      <p>Basata su <b>Android 10</b>, la versione beta di questa nuova interfaccia era già stata diffusa pochi giorni fa in Europa e la società aveva annunciato quali smartphone avrebbero ottenuto la versione stabile. A partire da oggi, mediante una notifica OTA, i possessori di un esemplare di Huawei P30 e <a href="http://www.tomshw.it/smartphone/huawei-p30-pro-autonomia-che-stupisce/">P30 Pro</a> potranno scaricare un aggiornamento del peso di circa <b>4 GB</b>. La build di riferimento è riconoscibile dal codice <i>10.0.0.168(C431E19R2P5)</i>.</p>
      <figure>
        <img src="https://www.tomshw.it/images/images/2019/11/aggiornamento-emui-10-p30-e-p30-pro-62805.768x432.jpg"/>
      </figure>
      <p>Le novità introdotte da questo update sono numerose e riguardano principalmente l’<b>aspetto estetico</b>. Con uno stile classico ed elegante, le colorazioni e le immagini scelte dall’azienda sono ispirate al pittore <i>Giorgio Morandi</i>, unite a uno stile <b>minimalista</b>. Le <b>animazioni</b> sono inoltre state ridisegnate, così da offrire un senso di freschezza.</p>
      <p>Huawei ha annunciato che l’aggiornamento permette di ridurre notevolmente il <b>tempo di latenza</b> dei tocchi e aumenterà sensibilmente la <b>durata della batteria</b>, che è già uno dei punti forti di questi device. L’update di <i><b>GPU Turbo</b></i>, infine, ottimizzerà l’esperienza dei videogiocatori.</p>
      <p>L’aggiornamento di EMUI 10 per Huawei P30 e P30 Pro è in fase di <i>roll out</i> e, proprio per questo motivo, potrebbero volerci ancora un po’ di giorni prima che venga esteso a tutti gli utenti.</p>
      <blockquote>Huawei P30, con 6 GB di RAM, 128 GB di memoria interna e, da oggi, anche con Android 10, è disponibile su Amazon. Lo trovate a <a href="https://toms.it/Q401j">questo indirizzo</a>.</blockquote>
    </article>
  </body>
</html>