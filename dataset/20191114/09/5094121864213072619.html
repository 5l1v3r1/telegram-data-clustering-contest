<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/na-pradedu-nasnezilo-zatim-nic-moc-a-chumelenice-v-nedohlednu-20191114.html"/>
    <meta property="og:site_name" content="Deník.cz"/>
    <meta property="article:published_time" content="2019-11-14T09:56:00+00:00"/>
    <meta property="og:title" content="Na Pradědu nasněžilo. Skromná nadílka ale zřejmě dlouho nevydrží"/>
    <meta property="og:description" content="Zatímco některé části Čech v noci na středu a ve středu trápilo sněžení, na nejvyšší hoře Moravy a Slezska ani vločka. Až pozdě večer."/>
  </head>
  <body>
    <article>
      <h1>Na Pradědu nasněžilo. Skromná nadílka ale zřejmě dlouho nevydrží</h1>
      <address><time datetime="2019-11-14T09:56:00+00:00">14 Nov 2019, 09:56</time> by <a rel="author">Daniela Tauberová</a></address>
      <p>Praděd mezi 21. a 23. hodinou pokryly dva centimetry sněhu, Přitom vloni 12. listopadu pokrývalo vrchol Jeseníků 15 centimetrů sněhu.</p>
      <p>Vzhledem k předpovědi ani tato skromná nadílka zřejmě dlouho nevydrží a roztaje.</p>
      <p>„Jsou tady tak dva centimetry sněhu. Sněžilo včera večer mezi devátou a jedenáctou hodinou, kdy bylo kolem dvou stupňů Celsia. Ochladilo se a nyní je minus pět stupňů. Přes den ale půjde teplota nahoru,“ popisoval ve čtvrtek v devět hodin ráno Tomáš Hrazdil, provozní hotelu Praděd – Vysílač stojícím na vrcholu Jeseníků.</p>
      <p>V polovině listopadu minulého roku leželo na Pradědu přes 10 centimetrů sněhu. „Vloni 12. listopadu jsme naměřili 15 centimetrů,“ připomněl Hrazdil.</p>
      <figure>
        <img src="https://g.denik.cz/63/c4/ruske-kolo-d1607015npkl1_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/vanoce-v-olomouci-jedenactimetrovy-smrk-i-obri-ruske-kolo-20191113.html">Vánoce v Olomouci? Jedenáctimetrový smrk i obří ruské kolo Přečíst článek ›</a>
      </aside>
      <h3>Přijde teplo od jihu</h3>
      <p>Na další sněžení v Jeseníkách to v nejbližších dnech zřejmě nevypadá. Do Česka má proudit teplý vzduch od jihu.</p>
      <p>V pátek by mělo být v Olomouckém kraji polojasno s teplotami na horách pět až devět stupňů, v nížinách až 14 stupňů Celsia.</p>
      <p>„V sobotu bude oblačno až zataženo, během dne místy občasný déšť. Nejnižší noční teploty devět až pět a nejvyšší denní devět až třináct,“ uvedl Roman Volný, vedoucí regionálního předpovědního pracoviště ČHMÚ Ostrava.</p>
      <p>V neděli má být oblačno až zataženo, místy občasný déšť nebo mrholení a v nížinách teploty přes den vystoupají na 12 až 16 stupňů.</p>
      <figure>
        <img src="https://g.denik.cz/43/eb/olomouc-houby-cepicatka23444_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/mladik-si-chtel-doprat-lysohlavek-otravil-se-z-cepicatek-pozor-na-ne-rostou-20191107.html">Na tyto houbičky pozor! Jsou smrtelně jedovaté a teď rostou Přečíst článek ›</a>
      </aside>
    </article>
  </body>
</html>