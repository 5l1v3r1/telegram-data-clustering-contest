<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/14/no-al-diabete-farmacie-in-campo/1324852/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-14T09:06:03+00:00"/>
    <meta property="og:title" content="“No al diabete”: farmacie in campo"/>
    <meta property="og:description" content="GIORNATA MONDIALE - Fino a sabato 16 novembre in diverse città della provincia si potrà effettuare gratuitamente lo screening e ricevere utili suggerimenti"/>
  </head>
  <body>
    <article>
      <h1>“No al diabete”: farmacie in campo</h1>
      <h2>GIORNATA MONDIALE - Fino a sabato 16 novembre in diverse città della provincia si potrà effettuare gratuitamente lo screening e ricevere utili suggerimenti</h2>
      <address><time datetime="2019-11-14T09:06:03+00:00">14 Nov 2019, 09:06</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F14%2Fno-al-diabete-farmacie-in-campo%2F1324852%2F">Condividi16</a><a href="https://twitter.com/intent/tweet?text=%22No+al+diabete%22%3A++farmacie+in+campo&amp;url=https%3A%2F%2Fwww.cronachemaceratesi.it%2F2019%2F11%2F14%2Fno-al-diabete-farmacie-in-campo%2F1324852%2F">Tweet</a>Email16 Condivisioni</p>
      <figure>
        <img src="https://cdn.cronachemaceratesi.it/wp-content/uploads/2019/11/misurazione_glicemia-1-e1573721982349-325x194.jpg"/>
      </figure>
      <p> </p>
      <p><b>In occasione della Giornata mondiale le farmacie della provincia di Macerata hanno lanciato con forza il loro “No al diabete” e fino a sabato 16 novembre, nelle farmacie marchigiane si potrà effettuare gratuitamente lo screening del diabete e ricevere utili suggerimenti. Nel progetto 2019 Federfarma Macerata vede coinvolto anche l’Ordine provinciale dei Farmacisti di Macerata e la Federazione Regionale delle associazioni di tutela dei diritti dei diabetici marchigiani. </b>A Macerata operano concretamente per questo progetto di alto valore sociale le farmacie Massi, Cairoli, Centrale Cottini, Via Spalato e San Giuliano, a Camerino le farmacie Milesi Ferretti e Cottini, a Camporotondo Maria Scalzini, a Pollenza Scalo le farmacie Angelini e Monte Milone; a Morrovalle la farmacia Marisa Torrsei, a Treia Paolo Ferranti, a San Ginesio Spadoni Petracci, a San Severino la farmacia Kaczmarek, a Muccia Nadia Moreni, a Recanati la farmacia Le Fonti, a Tolentino la Centrale Bonifazi, a Civitanova la farmacia Fontespina, a Matelica la Comunale, a Pioraco Mario Rossi, a Urbisaglia la farmacia La Rocca, a Caldarola la farmacia Giuseppetti, a Corridonia la farmacia Blasi, a Matelica la Centrale Ferracuti, a Serravalle Teresa Gala, a San Severino la farmacia Lorenzetti.</p>
      <p><b>Ida Kazcmarek, presidente di Federfarma Macerata, rileva che «ancora una volta i farmacisti marchigiani vogliono dimostrare alle istituzioni regionali la rilevanza del loro ruolo nel tessuto sociale</b>, proseguendo nel lavoro svolto negli ultimi anni,  infatti con lo screening si è riusciti ad intercettare i malati di pre-diabete avviati a una correzione del proprio stile di vita per non sfociare nella malattia diabetica vera e propria<b>»</b>. Il presidente di Federfarma Marche <b>Pasquale D’Avella</b> <b>«</b>sottolinea l’importanza della farmacia sul territorio, proiettata sempre più verso l’articolazione di farmacia dei servizi , oggetto di recenti provvedimenti legislativi<b>»</b>. <b>Emilio Augusto Benini,</b> presidente della Federazione regionale associazione diabetici , precisa <b>«</b>una efficace educazione sanitaria è il percorso migliore per affrontare e prevenire il diabete di tipo 2, malattia cronico-degenerativa di forte impatto sociale<b>»</b>. <b>Luciano Diomedi</b>, come presidente dell’ Ordine provinciale dei Farmacisti riafferma <b>«</b>l’interesse dei farmacisti è confermare le potenzialità della farmacia del territorio nella prevenzione e nel monitoraggio epidemiologico, la nostra farmacia rappresenta il punto di riferimento più frequentato dagli assistiti e in particolare dai malati di diabete, dunque è la farmacia ad assicurare un contributo fondamentale nella gestione del paziente diabetico<b>»</b>.</p>
    </article>
  </body>
</html>