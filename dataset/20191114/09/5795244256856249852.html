<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/valentin-silvestrov-v-ukrajini-zavershili-film-pro-kompozitora-50053464.html"/>
    <meta property="og:site_name" content="НВ"/>
    <meta property="article:published_time" content="2019-11-14T09:57:00+00:00"/>
    <meta property="og:title" content="Українець, номінований на Греммі. Завершено фільм про композитора-авангардиста Валентина Сильвестрова"/>
    <meta property="og:description" content="Завершилася робота над фільмом В.Сильвестров режисера Сергія Буковського, присвяченим одному з найвідоміших у світі українських композиторів Валентину Сильвестрову."/>
  </head>
  <body>
    <article>
      <h1>Українець, номінований на Греммі. Завершено фільм про композитора-авангардиста Валентина Сильвестрова</h1>
      <h2>Завершилася робота над фільмом В.Сильвестров режисера Сергія Буковського, присвяченим одному з найвідоміших у світі українських композиторів Валентину Сильвестрову.</h2>
      <address>
        <time datetime="2019-11-14T09:57:00+00:00">14 Nov 2019, 09:57</time>
      </address>
      <p>Як повідомив голова Національної спілки кінематографістів Сергій Тримбач у <a href="https://www.facebook.com/sergiy.trymbach/posts/3768804519812080">Facebook</a>, закритий показ документального фільму у трьох частинах <i>В.Сильвестров</i> відбувся 13 листопада.</p>
      <p>«У кінотеатрі Жовтень відбувся показ (поки що для вузького кола осіб) фільму В. Сильвестров Сергія Буковського. … Чудовий фільм про Валентина Сильвестрова — геніально про геніального! І навіть самому Сильвестрову сподобалося, що буває украй рідко», — написав Тримбач.</p>
      <p>Також він додав, що на показі був присутній і сам композитор, і його родина.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/103/big/15a527d34a2ba0cf3fae0bbaf3d7f0e6.png?stamp=20191114114407&amp;q=85&amp;output=jpg&amp;bg=white"/>
        <figcaption>Валентин Сильвестров був присутній на показі / Фото: Sergiy Trymbach / Facebook</figcaption>
      </figure>
      <p>За словами Тримбача, для ширшої публіки фільм <i>В.Сильвестров</i> будуть показувати в наступному році.</p>
      <p><i>Валентин Сильвестров</i> — український композитор, шістдесятник, представник українського авангардного руху, чиї твори виконуються в усьому світі. Лауреат Шевченківської премії.</p>
      <p>У 2005 році <i>Реквієм для Лариси</i> Сильвестрова був номінований на премію Греммі.</p>
    </article>
  </body>
</html>