<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/14/7231927/"/>
    <meta property="og:site_name" content="Українська правда"/>
    <meta property="article:published_time" content="2019-11-14T09:10:59+00:00"/>
    <meta property="og:title" content="У Росії кажуть, що дали жителям ОРДЛО 170 тисяч паспортів за півроку"/>
    <meta property="og:description" content="Губернатор Ростовської області РФ Василь Голубєв: “Паспорти з російським громадянством з кінця квітня 2019 року видано понад 170 тисячам жителів окупованих районів Донецької та Луганської областей України”."/>
  </head>
  <body>
    <article>
      <h1>У Росії кажуть, що дали жителям ОРДЛО 170 тисяч паспортів за півроку</h1>
      <address>
        <time datetime="2019-11-14T09:10:59+00:00">14 Nov 2019, 09:10</time>
      </address>
      <p>Паспорти з російським громадянством з кінця квітня 2019 року видано понад 170 тисячам жителів окупованих районів Донецької та Луганської областей України.</p>
      <p><b>Джерело:</b> заява губернатора Ростовської області РФ Василя Голубєва в ефірі телеканалу "Дон 24" в середу, "<a href="https://interfax.com.ua/">Интерфакс</a>-юг"</p>
      <p><b>Пряма мова</b>: "Якщо говорити про кількість людей, які отримали громадянство – на сьогодні їх понад 170 тисяч осіб. Звичайно, частина людей поїхала назад".</p>
      <p><b>Деталі:</b> Російський губернатор не помітив збільшення навантаження на соціальну сферу регіону, зокрема, це не позначилося на роботі і завантаженні дитячих садків і шкіл Ростовської області, а також на ринку праці.</p>
      <p>
        <b>Передісторія:</b>
      </p>
      <ul>
        <li>24 квітня 2019 року, після другого туру президентських виборів в Україні, президент РФ Володимир <a href="https://www.pravda.com.ua/news/2019/04/24/7213454/">Путін підписав </a>указ, що дає жителям окремих районів Донецької та Луганської областей України право отримати громадянство РФ у спрощеному порядку.</li>
        <li>Путін назвав це питанням "<a href="https://www.pravda.com.ua/news/2019/04/24/7213480/">гуманітарного характеру</a>". "У нас немає жодного бажання створювати проблеми новій українській владі. Але терпіти ситуацію, за якої люди, що проживають на території Донецької та Луганської республік, взагалі позбавлені будь-яких цивільних прав, – це переходить усі межі з точки зору прав людини", – заявив тоді он.</li>
        <li>Росія спровокувала конфлікт на сході України навесні 2014 року і підтримує його досі, домагаючись особливого статусу для Донбасу від України.</li>
        <li>Відкрито "приєднувати" ОРДЛО до РФ, як анексований Крим, Росія не намагається.</li>
      </ul>
      <related>
        <a href="https://www.pravda.com.ua/news/2019/11/14/7231912/"/>
        <a href="https://www.pravda.com.ua/news/2019/11/14/7231906/"/>
        <a href="https://www.pravda.com.ua/news/2019/11/14/7231904/"/>
      </related>
    </article>
  </body>
</html>