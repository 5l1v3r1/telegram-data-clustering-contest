<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-musharraf-agreed-kashmiris-used-to-get-trained-in-pakistan-to-fight-indian-army-2848478.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-14T09:13:21+00:00"/>
    <meta property="og:title" content="मुशर्रफ ने माना- भारतीय सेना से लड़ने के लिए पाक में मिलती थी कश्मीरियों को ट्रेनिंग"/>
    <meta property="og:description" content="पाकिस्तान के पूर्व राष्ट्रपति परवेज मुशर्रफ ने ये स्वीकार किया है कि कश्मीरियों को भारतीय सेना से निबटने के लिए पाकिस्तान में ट्रेन किया जाता था और हीरो के रुप में दिखाया जाता था। उन्होंने कहा कि..."/>
  </head>
  <body>
    <article>
      <h1>मुशर्रफ ने माना- भारतीय सेना से लड़ने के लिए पाक में मिलती थी कश्मीरियों को ट्रेनिंग</h1>
      <address><time datetime="2019-11-14T09:13:21+00:00">14 Nov 2019, 09:13</time> by <a rel="author">लाइव हिन्दुस्तान टीम,नई दिल्ली</a></address>
      <p>पाकिस्तान के पूर्व राष्ट्रपति परवेज मुशर्रफ ने ये स्वीकार किया है कि कश्मीरियों को भारतीय सेना से निबटने के लिए पाकिस्तान में ट्रेन किया जाता था और हीरो के रुप में दिखाया जाता था। उन्होंने कहा कि ओसामा बिन लादेन और जलालुद्दीन हक्कानी जैसे आतंकियों को पाकिस्तानी हीरो माना जाता है। </p>
      <p>दरअसल पाकिस्तानी नेता फरहातुल्ली बाबर द्वारा शेयर किए गए एक इंटरव्यू वीडियो में मुशर्रफ को ऐसा कहते सुना जा रहा है कि- 1979 में हमने पाकिस्तान को लाभ पहुंचाने और सोवियत को देश से बाहर खदेड़ने के लिए अफगानिस्तान में धार्मिक उग्रवाद का परिचय दिया था। हम दुनिया भर से मुजाहिदीन लाए, हमने उन्हें प्रशिक्षित किया, हथियारों की आपूर्ति की। वे हमारे नायक थे। हक्कानी हमारा हीरो था। ओसामा बिन लादेन हमारा हीरो था। तब माहौल अलग था लेकिन अब अलग है। नायक खलनायक बन गए हैं। बता दें कि इस वीडियो में इंटरव्यू की तारीख नहीं दिखाई पड़ रही है। </p>
      <p>वहीं कश्मीर में तनाव की बात करते हुए मशर्रफ ने कहा कि जो भी कश्मीरी पाकिस्तान आया उसका हीरो की तरह स्वागत किया गया। हम उन्हें ट्रेन करते और उनका सपोर्ट करते थे। हमने उन्हें मुजाहिदीन माना जो भारतीय सेना के साथ लड़ें और फिर लश्कर ए तैयबा जैसे विभिन्न आतंकवादी संगठनों से भी। वे हमारे नायक थे। गौरतलब है कि भारत हमेशा ही पाकिस्तान की जमीं पर आतंक की उतपत्ति की करता रहा है और अंतर्राष्ट्रीय संगठनों से इसके खिलाफ एक्शन लेने के लिए कहता रहा है। </p>
    </article>
  </body>
</html>