<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/14/gioia-tauro-cocaina-sequestro/"/>
    <meta property="og:site_name" content="Il Post"/>
    <meta property="article:published_time" content="2019-11-14T09:06:24+00:00"/>
    <meta property="og:title" content="A Gioia Tauro, in Calabria, è stata sequestrata più di una tonnellata di cocaina"/>
    <meta property="og:description" content="A Gioia Tauro, in Calabria, i carabinieri e la Guardia di Finanza hanno sequestrato 1,2 tonnellate di cocaina. La cocaina sequestrata era nascosta in dei container refrigerati usati per trasportare banane ed è stata individuata grazie a delle scansioni a raggi X. Secondo i documenti sequestrati, la cocaina arrivava"/>
  </head>
  <body>
    <article>
      <h1>A Gioia Tauro, in Calabria, è stata sequestrata più di una tonnellata di cocaina</h1>
      <address>
        <time datetime="2019-11-14T09:06:24+00:00">14 Nov 2019, 09:06</time>
      </address>
      <p>A Gioia Tauro, in Calabria, i carabinieri e la Guardia di Finanza hanno sequestrato 1,2 tonnellate di cocaina. La cocaina sequestrata era nascosta in dei container refrigerati usati per trasportare banane ed è stata individuata grazie a delle scansioni a raggi X. Secondo i documenti sequestrati, la cocaina arrivava dal Sud America e sarebbe dovuta andare Germania. Si stima, <a href="http://www.ansa.it/sito/notizie/topnews/2019/11/14/sequestro-12-ton-cocaina-in-porto-gioia_b8648b57-4efe-48f8-865f-9a6f4e55c82f.html">scrive</a> <i>ANSA</i>, che una volta tagliata avrebbe generato un ricavo di almeno 250 milioni di euro. L’operazione che ha portato al sequestro è stata portata avanti grazie a una cooperazione internazionale a cui ha partecipato anche l’Europol, l’agenzia di polizia dell’Unione Europea. <i>Repubblica</i> <a href="https://www.repubblica.it/cronaca/2019/11/14/news/cocaina_sequestro_record_gioia_tauro-241054811/?ref=RHPPLF-BH-I241054814-C4-P8-S1.4-T1">ha parlato</a> del sequestro come di uno dei «più ingenti mai effettuati sul territorio nazionale».</p>
    </article>
  </body>
</html>