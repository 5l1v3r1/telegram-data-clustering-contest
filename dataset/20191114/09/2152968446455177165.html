<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/blizak-iztok/2019/11/14/sled-32-jertvi-spirat-ogynia-v-ivicata-gaza.429574"/>
    <meta property="og:site_name" content="Dnes.bg"/>
    <meta property="article:published_time" content="2019-11-14T09:07:00+00:00"/>
    <meta property="og:title" content="След 32 жертви – спират огъня в Ивицата Газа"/>
    <meta property="og:description" content="Споразумението за примирие влезе в сила тази сутрин | Dnes.bg"/>
  </head>
  <body>
    <article>
      <h1>След 32 жертви – спират огъня в Ивицата Газа</h1>
      <h2>Споразумението за примирие влезе в сила тази сутрин</h2>
      <address><time datetime="2019-11-14T09:07:00+00:00">14 Nov 2019, 09:07</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Споразумение за прекратяване на огъня в Ивицата Газа влезе в сила в 5.30 ч.  тази сутрин, предаде Франс прес, като се позова на високопоставени представители на Египет и на радикалната палестинска групировка Ислямски джихад.</p>
      <p>Споразумението е било постигнато с посредничеството на Египет и е било одобрено от палестинските групировки, включително от Ислямски джихад.</p>
      <p>То предвижда групировките да гарантират възстановяването на спокойствието в Ивицата Газа и да поддържат мира по време на демонстрации. Израел от своя страна се задължава да прекрати военните действия и да спазва прекратяването на огъня по време на палестинските демонстрации.</p>
      <p>По-рано тази нощ шестима палестински цивилни, всичките от едно семейство, бяха убити при израелски въздушен удар в Ивицата Газа срещу "елементи от Ислямски джихад".</p>
      <p>Преди това от анклава бяха изстреляни ракети по Израел.</p>
      <p>С това общият брой на убитите в Ивицата Газа при изблика на насилие през последните 48 часа достигна 32. Най-малко една трета от жертвите са цивилни.</p>
      <p>Насилието избухна, след като един от командирите на военното крило на Ислямски джихад - Баха Абу ал Ата, бе убит при израелски въздушен удар във вторник сутринта, припомня БТА.</p>
      <related>
        <h4>Още по темата</h4>
        <a href="https://www.dnes.bg/world/2019/11/14/shestchlenno-semeistvo-zagina-sled-udar-v-ivicata-gaza.429569"/>
        <a href="https://www.dnes.bg/blizak-iztok/2019/11/13/shestima-palestinci-ubiti-pri-nov-izraelski-obstrel-na-gaza.429491"/>
        <a href="https://www.dnes.bg/world/2019/11/12/ne-pytuvaite-sega-za-izrael-preporychvat-ot-mvnr.429384"/>
      </related>
    </article>
  </body>
</html>