<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-esport-difende-bannato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T09:46:00+00:00"/>
    <meta property="og:title" content="Fortnite, noto fondatore di un team eSport difende il pro-player bannato"/>
    <meta property="og:description" content="Il pro-player di Fortnite bannato a vita, Jarvis, ottiene un nuovo difensore: il noto fondatore di un team eSports, Hector Rodriguez."/>
  </head>
  <body>
    <article>
      <h1>Fortnite, noto fondatore di un team eSport difende il pro-player bannato</h1>
      <address><time datetime="2019-11-14T09:46:00+00:00">14 Nov 2019, 09:46</time> by <a rel="author">Nicola Armondi</a></address>
      <p>L’attenzione mediatica su Jarvis, il pro-player bannato da Epic Games per aver usato un cheat in Fortnite, non accenna a diminuire. Dopo essere stato sostenuto dai fan, da altri streamer come Ninja e <a href="http://www.tomshw.it/videogioco/fortnite-pro-player-bannato-madre/">anche dalla stessa madre</a>, il ragazzo è “entrato nelle grazie” di un’altra figura importante. Non parliamo di un giocatore o di un content creator di qualche tipo, ma di Hector Rodriguez, noto come “H3CZ”.</p>
      <p>Rodriguez non è famoso all’interno della cerchia di Fortnite, ma lo nel più ampio mondo degli eSports. È infatti il co-fondatore di NRG eSports, un’organizzazione americana attiva su Apex Legends, Call of Duty e Clash Royale, per citarne solo alcuni. Inoltre, è anche autore del libro OpTic Gaming: The Making of eSports Champions.</p>
      <figure>
        <img src="https://www.tomshw.it/images/images/2019/08/fortnite-45842.jpg"/>
      </figure>
      <p>Leggi anche: <a href="https://www.tomshw.it/videogioco/cod-modern-warfare-dr-disrespect-camper/">COD Modern Warfare, Dr Disrespect critica i camper</a></p>
      <p>Rodriguez è intervenuto in difesa di Jarvis, spiegando che a suo modo di vedere la reazione di Epic è sbagliata. <b>Il suo ragionamento non è in realtà particolarmente diverso da quello che fatto da altri figure del mondo videoludico</b>, ovvero: Jarvis ha certamente sbagliato, ma non ha usato un cheat in un torneo ufficiale, inoltre bisogna ricordarsi che è molto giovane (17 al momento del fatto). Infine, Rodiguez afferma che il ban sarebbe dovuto essere solo temporaneo.</p>
      <p><b>Ninja ha espresso le stesse preoccupazioni</b> e ha addirittura cerca di sfruttare la propria influenza per mediare con Epic Games, proponendo soluzioni alternative come un ban temporaneo sommato a una multa (i soldi andrebbero in beneficenza) oppure a dei lavori socialmente utili a favore della community di Fortnite. Gli sviluppatori hanno però deciso di mantenere una linea di tolleranza zero nei confronti dei cheater, famosi o meno.</p>
      <p>La situazione probabilmente non cambierà, ma crediamo che questo non impedirà a tutte le figure importanti del mondo eSports di intervenire a riguardo.<b> Diteci, voi come la pensate?</b></p>
      <blockquote>Se siete grandi fan di Fortnite, potete acquistare un bundle speciale su Amazon, a <a href="https://toms.it/PbhYU">questo indirizzo</a>.</blockquote>
    </article>
  </body>
</html>