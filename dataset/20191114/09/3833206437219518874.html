<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Evgeni-Minchev-propya-izbuhna-s-versiya-na-Gulubo-913754"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T09:21:00+00:00"/>
    <meta property="og:title" content="Евгени Минчев пропя, избухна с версия на &quot;Гълъбо&quot;"/>
    <meta property="og:description" content="Песента &quot;Гълъбо&quot; се превърна за кратко време в хит, но след скандал с авторката на песента Вида Пиро..."/>
  </head>
  <body>
    <article>
      <h1>Евгени Минчев пропя, избухна с версия на "Гълъбо"</h1>
      <address>
        <time datetime="2019-11-14T09:21:00+00:00">14 Nov 2019, 09:21</time>
      </address>
      <p>Песента "Гълъбо" се превърна за кратко време в хит, но след скандал с авторката на песента Вида Пиронкова певецът Миро от разпадналия се дует "Каризма" бе принуден да спре да я изпълнява.</p>
      <p>Парчето продължи своя живот с изпълнението на Памела Калоянова, като аранжиментът бе дискотечен.</p>
      <p>Вече е факт и третата версия, този път в изпълнение на Евгени Минчев. Клипът е заснет в замъка Горинг във Великобритания, принадлежал през годините на британският поет Пърси Шели.</p>
      <p>Във видеото, като муза на Евгени участва лейди Колин Кембъл - един от биографите на принцеса Даяна и кралското семейство и настоящ притежател на замъка.</p>
      <p>Лейди Кембъл е гостувала на няколко пъти у нас за партита, организирани от Минчев, включително и на рождените му дни.</p>
      <p>Музиката и текстът на "Гълъбо" са на Вида Пиронкова, а новият аранжимент е дело на Артур Надосян. Режисьор на клипа е Люси Иларионов.</p>
      <figure>
        <iframe src="https://www.youtube.com/embed/i-THg9PkljE" width="640" height="360" data-service="Youtube" scrolling="no"/>
      </figure>
      <p>Евгени Минчев пропя, избухна с версия на "Гълъбо"</p>
    </article>
  </body>
</html>