<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/cray-vendera-supercomputer-con-processore-fujitsu-a64fx/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-14T09:25:00+00:00"/>
    <meta property="og:title" content="Cray venderà supercomputer con processore Fujitsu A64FX | Tom's Hardware"/>
    <meta property="og:description" content="Cray e Fujitsu hanno siglato una partnership per commercializzare, a partire da metà 2020, supercomputer con il nuovo processore Fujitsu A64FX."/>
  </head>
  <body>
    <article>
      <h1>Cray venderà supercomputer con processore Fujitsu A64FX | Tom's Hardware</h1>
      <address>
        <time datetime="2019-11-14T09:25:00+00:00">14 Nov 2019, 09:25</time>
      </address>
      <p><b>Cray e Fujitsu</b> hanno annunciato una <b>partnership</b> nell’ambito dei futuri <b>supercomputer</b> <b>exascale</b>. In base all’accordo, Cray svilupperà il primo supercomputer commerciale con processori <b>Fujitsu A64FX (ARM)</b> dotati di <b>memoria HBM2</b>, supportato dal comprovato ambiente di programmazione e dall’architettura del supercomputer Cray CS500.</p>
      <p>I primi <b>clienti</b> includono il Los Alamos National Laboratory, l’Oak Ridge National Laboratory, il RIKEN Center for Computational Science, la Stony Brook University e la University of Bristol.</p>
      <figure>
        <img src="https://www.tomshw.it/images/images/2019/11/supercomputer-copertina-62802.768x432.jpg"/>
      </figure>
      <p>Come parte di questa nuova partnership, Cray e Fujitsu si occuperanno congiuntamente di ingegnerizzazione, sviluppo e approdo sul mercato per rispondere alla domanda dei clienti nell’ambito dei supercomputer.</p>
      <p>Il nuovo processore A64FX di Fujitsu <b>è il primo processore ARMv8-A ad avere memoria HBM2 e supportare le Scalable Vector Extensions (SVE)</b>. HBM2 offre velocità di trasferimento nettamente più elevate rispetto a DDR4, per un bandwidth massimo teorico superiore a 1 TB/s, mentre il supporto a SVE migliora le performance per intelligenza artificiale e analisi.</p>
      <p><b>Il supercomputer Cray</b> con CPU Fujitsu A64FX sarà disponibile da <b>metà 2020</b>. <b>Ogni CPU può offrire fino a 48 core</b> (insieme ad altri 4 core “assistenti”) con due pipeline SIMD da 512 bit ciascuno e supporto alla memoria HBM2, il tutto connesso dall’interconnessione Tofu (Torus Fusion).</p>
      <p>ToFu assicura una scalabilità fino a 100.000 nodi e collegamenti full duplex con un bandwidth di picco di 10 GB/s. Ogni processore garantisce una potenza di calcolo con operazioni in virgola mobile a doppia precisione (64 bit) superiore a 2,7 TFLOPS, valore che si raddoppia passando a operazioni a singola precisione (32 bit).</p>
    </article>
  </body>
</html>