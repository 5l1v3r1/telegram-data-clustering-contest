<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10081922-vibrali-kolektivnu-formu-odne-mske-osbb-vzhe-viznachilosya-yakiy-dogovr-ukladati-z-kp-kremenchukvodokanal.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-14T09:33:00+00:00"/>
    <meta property="og:title" content="Вибрали колективну форму: одне міське ОСББ вже визначилося, який договір укладати з КП «Кременчукводоканал»"/>
    <meta property="og:description" content=" Договір з колективним споживачем дає можливість зекономити на абонентській платі Одне ОСББ вже визначилося з моделлю нових договірних відносин з водоканалом: вибрали договір з колективним"/>
  </head>
  <body>
    <article>
      <h1>Вибрали колективну форму: одне міське ОСББ вже визначилося, який договір укладати з КП «Кременчукводоканал»</h1>
      <address><time datetime="2019-11-14T09:33:00+00:00">14 Nov 2019, 09:33</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1573647614_osbb.jpg"/>
      </figure>
      <p>
        <b>Договір з колективним споживачем дає можливість зекономити на абонентській платі</b>
      </p>
      <p>Одне ОСББ, що на Першотравневій, 1Б (10-квартирний будинок) вже визначилося з моделлю нових договірних відносин з водоканалом: вибрали договір з колективним споживачем. Належно оформлений протокол зборів співвласників отримав КП «Кременчукводоканал», повідомила комерційний директор підприємства Алла Ганус.</p>
      <p>Договір з колективним споживачем (ОСББ) передбачає лише плату за тарифом на воду і каналізацію, без плати водоканалу за абонентське обслуговування. Тобто ця форма договору дає можливість зекономити. При цьому розподілом послуг та нарахуваннями за них займається саме ОСББ.</p>
      <blockquote>
        <a href="https://www.telegraf.in.ua/topnews/10081053-krm-novih-tarifv-na-teplo-vodu-kremenchuzhanam-vvedut-msyachnu-abonplatu.html">Крім нових тарифів на тепло і воду, кременчужанам введуть місячну абонплату</a>
      </blockquote>
      <p>Співвласники багатоквартирних будинків (незалежно від того, чи створене ОСББ) мають час до 1 травня 2020 року, щоб укласти нові угоди. Якщо вони самостійно не визначаться з моделлю договірних відносин, зі споживачами «за замовчуванням» укладуть індивідуальні угоди.</p>
      <blockquote>
        <a href="https://www.telegraf.in.ua/topnews/10081177-nov-dogovori-na-komposlugi-yak-kremenchuzhanam-viznachitisya-scho-vigdnshe.html">Нові договори на компослуги: як кременчужанам визначитися, що вигідніше</a>
      </blockquote>
      <p>Нагадаємо, у Кременчуці з 24 вересня подорожчали вода на 4% і водовідведення (каналізація) на 10,8%. Виставляти рахунки за новими тарифами мешканцям багатоквартирних будинків почнуть після укладання нових угод.</p>
      <p>Натомість за тепло в абонентів КП «Теплоенерго», навпаки, є можливість платити за зниженим тарифом, якщо вони укладуть нові угоди з виконавцем послуг.</p>
      <blockquote>
        <a href="https://www.telegraf.in.ua/kremenchug/10081921-meshkanc-troh-budinkv-u-kremenchuc-uzhe-platitimut-za-teplo-za-znizhenim-tarifom.html">Мешканці трьох будинків у Кременчуці уже платитимуть за тепло за зниженим тарифом</a>
      </blockquote>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>