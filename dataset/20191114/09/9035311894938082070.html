<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/14/rabia-nazin-babas-saban-vatan-gozaltina-alindi"/>
    <meta property="og:site_name" content="euronews"/>
    <meta property="article:published_time" content="2019-11-14T09:05:06+00:00"/>
    <meta property="og:title" content="Rabia Naz'ın babası Şaban Vatan gözaltına alındı"/>
    <meta property="og:description" content="Giresun'un Eynesil ilçesinde evinin önünde yaralı olarak bulunan ve hastanede hayatını kaybeden Rabia Naz Vatan'ın babası Şaban Vatan ifade vermek için polis tarafından gözaltına alındığını duyurdu."/>
  </head>
  <body>
    <article>
      <h1>Rabia Naz'ın babası Şaban Vatan gözaltına alındı</h1>
      <address><time datetime="2019-11-14T09:05:06+00:00">14 Nov 2019, 09:05</time> by <a rel="author">Euronews </a></address>
      <p>Giresun'un Eynesil ilçesinde evinin önünde yaralı olarak bulunan ve hastanede hayatını kaybeden Rabia Naz Vatan'ın babası Şaban Vatan ifade vermek için polis tarafından gözaltına alındığını duyurdu.</p>
      <p>Giresun Valiliği'nden yapılan açıklamada da Rabia Naz Vatan'ın ölümüyle ilgili soruşturma kapsamında, baskı ve tehditte bulunarak hürriyeti tahdit, darp ve tanık ifadesini değiştirmeye zorlamaları dolayısıyla şüpheli K.K, T.D, C.C. ile baba Şaban Vatan'ın gözaltına alındığını bildirdi</p>
      <p>Rabia Naz'ın ölümünü araştırmak üzere kurulan TBMM Araştırma Komisyonu geçen hafta olay yerinde incelemelerde bulunma üzere Eynesil'e <a href="https://tr.euronews.com/2019/11/11/rabia-nazin-babasi-saban-vatan-adalet-insana-neler-izlettiriyor">gitmişti</a>.</p>
      <p>Rabia Naz'ın şüpheli ölümünün aydınlatılması için uzun zamandır mücadele eden Şaban Vatan, kızının otopsi görüntülerini izlediğini <a href="https://tr.euronews.com/2019/11/11/rabia-nazin-babasi-saban-vatan-adalet-insana-neler-izlettiriyor">belirterek</a>, "Beli kırık, omurgada üç kırık, kalça kırık, sol ayak kopuk, bilekler hasar görmüş ve aynı zamanda sol el bilek de hasarlı durumdayken bir çocuk sırt üstü sürünebilirmiş. Dirsekleriyle bu şekilde her yerden istediği yere gelebilirmiş, 6-7 metre mesafe gelebilirmiş. Bu ne rezalettir, bu açıklamaları yapan ülkemizde profesör olan hocalar" dedi.</p>
      <figure>
        <iframe data-src="https://twitter.com/euronewses/status/1194845026368606216" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Komisyonu'nu olay yerinde takip eden gazeteci Canan Coşkun ve belgeselci Kazım Kızıl ve Tuba Demir de dün gözaltına alınmıştı.</p>
      <p>Öte yandan kendisinden DNA örneği alınması için Görele Cumhuriyet Başsavcılığına dilekçe veren Vatan, başsavcılığın daveti üzerine DNA örneği verdi.</p>
      <p>Başsavcılık tarafından, örneğin incelenmek üzere Trabzon Adli Tıp Kurumuna gönderildiği bildirildi.</p>
      <p>Giresun'un Eynesil ilçesinde 12 Nisan 2018'de evinin önünde yaralı bulunan 11 yaşındaki Rabia Naz Vatan, kaldırıldığı hastanede yaşamını yitirmişti.</p>
    </article>
  </body>
</html>