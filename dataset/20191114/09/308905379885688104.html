<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/google-maps-schotelt-je-al-rijdend-reclames-voor-33125"/>
    <meta property="og:site_name" content="Apparata"/>
    <meta property="article:published_time" content="2019-11-14T09:13:00+00:00"/>
    <meta property="og:title" content="Google Maps schotelt je al rijdend reclames voor!"/>
    <meta property="og:description" content="Google komt met een manier om geld te verdienen met Maps."/>
  </head>
  <body>
    <article>
      <h1>Google Maps schotelt je al rijdend reclames voor!</h1>
      <h2>Google komt met een manier om geld te verdienen met Maps.</h2>
      <address><time datetime="2019-11-14T09:13:00+00:00">14 Nov 2019, 09:13</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Google Maps is waarschijnlijk de meest gebruikte navigatiesoftware ter wereld vanwege <a href="https://www.apparata.nl/nieuws/het-is-bijna-zover-flitspalen-naar-google-maps-29717">alle handige snufjes</a> in de software. Een nieuwe update kan daar daarentegen verandering in brengen. De zoekgigant gaat namelijk hun gebruikelijke reclamesysteem in de app verwerken. Je krijgt dus zelfs tijdens het rijden aanwijzingen over waar je het beste zou kunnen eten, shoppen of parkeren.</p>
      <p>Google is een ware legende in de korte historie van het internet en een van de redenen waarom het miljardenbedrijf zo belachelijk succesvol is, is omdat ze altijd geld weten te verdienen met ogenschijnlijk gratis software. Het advertentiesysteem voor de zoekmachine zelf is daar een goed voorbeeld van.</p>
      <p>Hetzelfde systeem komt nu naar Google Maps. Daar wordt <a href="https://www.apparata.nl/nieuws/binnenkort-advertenties-in-google-maps-22817">al jaren over gesproken</a> maar het plan wordt nu eindelijk doorgevoerd. Bedrijf kunnen (extra) betalen om als een soort pop-up langs de route van een gebruiker te verschijnen. Mocht je naar het adverterende bedrijf willen gaan, dan kun je de locatie pinnen en zelfs live aan je route toevoegen.</p>
      <p>Voor de duidelijkheid, het gaat om icoontjes van betalende bedrijven in de buurt van je route en je moet op het icoontje drukken voordat een flink deel van je scherm gevuld wordt met informatie over het bedrijf.</p>
      <p>Desalniettemin is het maar de vraag hoe groot de impact van Google’s nieuwe betaalsysteem op lokale bedrijven gaat zijn. Het is namelijk nog onduidelijk in hoeverre niet betalende bedrijven nu achtergeschoven worden in de app.</p>
      <p>Of de functie alleen in de Verenigde Staten of ook bij ons uitkomt is nog onduidelijk, maar in Google’s <a href="https://www.blog.google/products/ads/local-ads/">blogpost</a> refereren ze naar een Belgisch bedrijf. Het is dus aannemelijk dat de reclamefunctie ook naar Europa komt.</p>
      <p>Foto’s @Google</p>
      <p>Lees ook: <a href="https://www.apparata.nl/nieuws/huawei-steekt-nog-een-middelvinger-op-naar-google-32138">Huawei steekt nog een middelvinger op naar Google</a></p>
    </article>
  </body>
</html>