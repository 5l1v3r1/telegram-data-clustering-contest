<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/kaj-se-dogaja-ponoci-evakuirali-stanovalce-249005"/>
    <meta property="og:site_name" content="Slovenske novice"/>
    <meta property="article:published_time" content="2019-11-14T09:08:00+00:00"/>
    <meta property="og:title" content="Kaj se dogaja? Ponoči evakuirali stanovalce"/>
    <meta property="og:description" content="LJUBLJANA – Nekaj pred 3. uro ponoči so policiste obvestili o požaru v Trbovljah. Na kraju so posredovali gasilci, ki so požar pogasili, policisti pa so zavarovali kraj in za nujno potreben ča..."/>
  </head>
  <body>
    <article>
      <h1>Kaj se dogaja? Ponoči evakuirali stanovalce</h1>
      <h2>Ogenj se je razširil tudi na bližnjo stavbo.</h2>
      <address><time datetime="2019-11-14T09:08:00+00:00">14 Nov 2019, 09:08</time> by <a rel="author">N. B.</a></address>
      <p>LJUBLJANA – Nekaj pred 3. uro ponoči so policiste obvestili o požaru v Trbovljah.<br/><br/>Na kraju so posredovali gasilci, ki so požar pogasili, policisti pa so zavarovali kraj in za nujno potreben čas zaradi varnosti evakuirali občane bližnje stavbe. V dogodku ni bil nihče poškodovan.<br/><br/>Po do zdaj zbranih obvestilih je zagorelo vozilo, požar pa se je nato razširil še na šest vozil, ki so bila parkirana v neposredni bližini. Ogenj je poškodoval tudi okna in pročelje stavbe.<br/><br/>Vzrok požara še ni znan. Policisti nadaljujejo zbiranje obvestil. O vseh ugotovitvah bo obveščeno pristojno državno tožilstvo, poroča PU Ljubljana.</p>
      <h3>Avtomobili množično gorijo tudi pri južnih sosedih</h3>
      <p>Ob skoraj istem času je zagorelo tudi več avtomobilov v hrvaški prestolnici. Južni sosedje poročajo o izbruhih požarov na avtomobilih, in sicer na treh različnih lokacijah. Okoliščine požara še niso znane, tamkajšnji policisti še vedno zbirajo obvestila, sumijo pa, da so požigi med seboj povezani. </p>
    </article>
  </body>
</html>