<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134618-lapkricio-14-osios-nba-pulsas-westbrooko-pasaipos-ir-blazers-problemos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-14T09:43:00+00:00"/>
    <meta property="og:title" content="Lapkričio 14-osios NBA pulsas: Westbrooko pašaipos ir „Blazers“ problemos"/>
    <meta property="og:description" content="Jameso Hardeno pasiekimai, kandžios Russello Westbrooko replikos, solidus Jonas Valančiūnas, puolime sprogę klubai – visa tai ir daugiau – lapkričio 14-osios NBA pulse. Lapkričio 14-osios NBA pulsas REKORDINIS TEMPAS. Hjustono „Rockets“ 102:93 pamokė Los Andželo „Clippers“, o Jamesas Hardenas pelnė 47 taškus ir įsirašė į istoriją. Hardenui tai jau buvo 70-osios karjeros rungtynės, kuriose jis pelno bent 40 taškų ir atlieka 5 rezultatyvius ..."/>
  </head>
  <body>
    <article>
      <h1>Lapkričio 14-osios NBA pulsas: Westbrooko pašaipos ir „Blazers“ problemos</h1>
      <address>
        <time datetime="2019-11-14T09:43:00+00:00">14 Nov 2019, 09:43</time>
      </address>
      <slideshow>
        <figure>
          <img src="https://www.basketnews.lt/paveikslelis-206660-any630x500.jpg"/>
          <figcaption>Jonas Valančiūnas veržiasi link varžovų krepšio Nuotr.: AP - Scanpix</figcaption>
        </figure>
        <figure>
          <img src="https://www.basketnews.lt/paveikslelis-206659-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206657-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206658-any630x500.jpg"/>
        </figure>
        <figure>
          <img src="https://www.basketnews.lt/paveikslelis-206655-any630x500.jpg"/>
        </figure>
      </slideshow>
      <p>Jonas Valančiūnas veržiasi link varžovų krepšio Nuotr.: AP - Scanpix Triumfuojantis Ja Morantas Nuotr.: AP - Scanpix D'Angelo Russellas kovoja prieš savo buvusį klubą Nuotr.: Zuma Press - Scanpix Nusivylęs Bradley Bealas Nuotr.: AP - Scanpix Dominuojantis LeBronas Jamesas Nuotr.: Reuters - Scanpix</p>
      <p>Jameso Hardeno pasiekimai, kandžios Russello Westbrooko replikos, solidus Jonas Valančiūnas, puolime sprogę klubai – visa tai ir daugiau – lapkričio 14-osios NBA pulse.</p>
      <h3>Lapkričio 14-osios NBA pulsas</h3>
      <p><b>REKORDINIS TEMPAS. </b>Hjustono „Rockets“ 102:93 pamokė Los Andželo „Clippers“, o Jamesas Hardenas pelnė 47 taškus ir įsirašė į istoriją.</p>
      <p>Hardenui tai jau buvo 70-osios karjeros rungtynės, kuriose jis pelno bent 40 taškų ir atlieka 5 rezultatyvius perdavimus. Iki šiol tokiu pasiekimu galėjo girtis tik legendiniai Michaelas Jordanas bei Oscaras Robertsonas.</p>
      <p>Negana to, gynėjas šį sezoną fiksuoja 38,2 taško vidurkį,  o vienintelis žaidėjas NBA istorijoje, kuris visą sezoną išlaikė 38 taškų vidurkį, buvo Wiltas Chamberlainas.</p>
      <figure>
        <iframe src="https://www.youtube.com/embed/x53_VI2udCE" width="630" height="354" data-service="Youtube" scrolling="no"/>
      </figure>
      <p><b>PATRICKAS BEVERLEY.</b> „Clippers“ įžaidėjas lygoje yra vertinamas už darbą gynyboje, tačiau Russellas Westbrookas su tuo nesutinka.</p>
      <p>„Beverley jus visus apgaudinėja, jog gerai ginasi. Patikėkite, jis nieko nedengia, o tiesiog bėgioja aplink. Kaip matėte, kas įvyko – 47 taškai“, – po akistatos sakė gynėjas.</p>
      <p><b>DAVISO PAKEITIMAS.</b> Anthony Davisas dėl peties skausmų praleido mūšį su „Golden State Warriors“, tačiau Los Andželo „Lakers“ vis tiek neturėjo vargo su NBA vicečempionais – 120:94.</p>
      <p>LeBronas Jamesas su 23 taškais buvo rezultatyviausias komandoje, tačiau svarbų vaidmenį atliko ir aukštaūgiai – JaVale'as McGee ir Dwightas Howardas – tinkamai pakeitę Davisą.</p>
      <p>McGee nugalėtojams įmetė 18 taškų ir atkovojo 17 kamuolių, Howardas pridėjo 15 taškų ir 8 atkovotus kamuolius.</p>
      <figure>
        <iframe src="https://www.youtube.com/embed/pkb27u8hEvE" width="630" height="354" data-service="Youtube" scrolling="no"/>
      </figure>
      <p><b>273.</b> Tiek taškų Bostono „Celtics“ ir Vašingtono „Wizdards“ kartu įmetė per 48 minutes.</p>
      <p>Pergalę šioje dvikovoje 140:133 iškovojo Rytų konferencijoje pirmaujanti Bostono ekipa, o po pralaimėjimo savo komandos gynybą plakė 44 taškus įmetęs Bradley Bealas.</p>
      <p>„Kai pelnai 133 taškus, privalai laimėti rungtynes. Ypač išvykoje“, – teigė Bealas.</p>
      <figure>
        <iframe src="https://www.youtube.com/embed/DMRHXBLSiBs" width="630" height="354" data-service="Youtube" scrolling="no"/>
      </figure>
      <p><b>Solidus JV. </b>Memfio „Grizzlies“ išvykoje 119:117 įveikė Šarlotės „Hornets“, o Jonas Valančiūnas antrą kartą paeiliui pelnė 18 taškų.</p>
      <p>Tai yra lietuvio rezultatyvumo rekordas šį sezoną, o per pastaruosius du mačus centras vidutiniškai pelno po 18 taškų, atkovoja po 12,5 kamuolio ir blokuoja po 1,5 metimo.</p>
      <figure>
        <iframe src="https://www.youtube.com/embed/PdKKiV6fh-I" width="630" height="354" data-service="Youtube" scrolling="no"/>
      </figure>
      <p><b>NAUJOKAS.</b> Ja Morantas įrodinėja, jog neveltui Memfio klubas 2019-ųjų naujokų biržoje jį pasirinko 2-uoju šaukimu.</p>
      <p>„Nuostabus jausmas. Treneris liepė žaisti, jie keitėsi ir aš tiesiog atakavau“, – apie lemiamą metimą kalbėjo gynėjas.</p>
      <p>Šarlotėje Morantas iš viso pelnė 23 taškus ir atliko 11 rezultatyvių perdavimų.</p>
      <p>Šį sezoną įžaidėjas vidutiniškai pelno po 18,3 taško ir atlieka po 5,8 rezultatyvaus perdavimo.</p>
      <figure>
        <iframe src="https://www.youtube.com/embed/Y3_9PLXgPBY" width="630" height="354" data-service="Youtube" scrolling="no"/>
      </figure>
      <p><b>SMAGU ŽIŪRĖTI.</b> Minesotos „Timberwolves“ sezono starte tildo skeptikus, kurie šios komandos prieš prasidedant sezonui nematė atkrintamosiose.</p>
      <p>„Timberwolves“ namuose 129:114 įveikė San Antonijaus „Spurs“ ir pakilo į 6-ąją vietą Vakaruose.</p>
      <p>„Ei, jei nematėte daug mūsų rungtynių, žinokite, kad šiuos vaikinus smagu žiūrėti“, – po dvikovos džiūgavo Minesotos klubo treneris Ryanas Saundersas.</p>
      <figure>
        <iframe src="https://www.youtube.com/embed/XjTqOCMonGI" width="630" height="354" data-service="Youtube" scrolling="no"/>
      </figure>
      <p><b>PROBLEMOS.</b> Portlando „Trail Blazers“ namuose nusileido Toronto „Raptors“ ir patyrė jau aštuntąjį pralaimėjimą šį sezoną.</p>
      <p>Po šios nesėkmės Portlando ekipa nusirito į 13-ąją Vakarų konferencijos vietą, o tuo buvo nusivylęs klubo strategas Terry Stottsas.</p>
      <p>„Nesame ten, kur norime būti. Pralaimėjimai „Warriors“ ir „Kings“ viską apsuko. Tai buvo rungtynės, kurias turėjome laimėti. Sužaidėme daug taškas į tašką mačų ir manau, kad esame viduryje kelio ieškodami savo tikrojo žaidimo“, – teigė Stottsas.</p>
      <figure>
        <iframe src="https://www.youtube.com/embed/bDJufuGqMVg" width="630" height="354" data-service="Youtube" scrolling="no"/>
      </figure>
      <p><b>LEMIAMAS KETVIRTIS.</b> Orlando „Magic“ namuose 112:97 įveikė Filadelfijos „76ers“, tačiau ši pergalė nebuvo tokia lengva, kaip atrodo žiūrint į rezultatą.</p>
      <p>Prieš lemiamą ketvirtį be Joelio Embiido žaidę svečiai dar pirmavo 82:80, tačiau šeimininkai paskutines 12 minučių sužaidė kaip iš natų ir laimėjo ketvirtąjį kėlinį 32:15.</p>
      <p>„Buvo smagu žiūrėti į mūsų puolimą, ypač ketvirtajame kėlinyje. Tikiuosi, jog galime taip žaisti ir ateityje“, – kalbėjo 12 taškų per paskutinį ketvirtį pelnęs Nikola Vučevičius.</p>
      <figure>
        <iframe src="https://www.youtube.com/embed/QPQQhGoPQDc" width="630" height="354" data-service="Youtube" scrolling="no"/>
      </figure>
      <h3>Gražiausių epizodų dešimtukas</h3>
      <figure>
        <iframe src="https://www.youtube.com/embed/MEZarp_llFk" width="630" height="354" data-service="Youtube" scrolling="no"/>
      </figure>
      <h3>Dienos akimirka</h3>
      <figure>
        <img src="https://www.basketnews.lt/paveikslelis-206659-any630x500.jpg"/>
      </figure>
      <p>Nuotr. AP - Scanpix</p>
      <h3>Dienos rekordai</h3>
      <p>
        <b>Naudingumas</b>
      </p>
      <figure>
        <img src="https://www.basketnews.lt/paveikslelis-204243-plsm.jpg"/>
      </figure>
      <p>Bradley Beal</p>
      <p><a href="https://www.basketnews.lt/zaidejai/11145-bradley-beal.html">Bradley Bealas</a> (43)</p>
      <p>
        <b>Taškai</b>
      </p>
      <figure>
        <img src="https://www.basketnews.lt/paveikslelis-204017-plsm.jpg"/>
      </figure>
      <p>James Harden</p>
      <p><a href="https://www.basketnews.lt/zaidejai/6722-james-harden.html">Jamesas Hardenas</a> (47)</p>
      <p>
        <b>Atkovoti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204011-plsm.jpg"/>
      </figure>
      <p>Clint Capela</p>
      <p><a href="https://www.basketnews.lt/zaidejai/12218-clint-capela.html">Clintas Capela</a> (20)</p>
      <p>
        <b>Rezultatyvūs <br/>perdavimai</b>
      </p>
      <figure>
        <img src="https://www.basketnews.lt/paveikslelis-204323-plsm.jpg"/>
      </figure>
      <p>LeBron James</p>
      <p><a href="https://www.basketnews.lt/zaidejai/1642-lebron-james.html">LeBronas Jamesas</a> (12)</p>
      <p>
        <b>Perimti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204320-plsm.jpg"/>
      </figure>
      <p>JaVale McGee</p>
      <p>
        <a href="https://www.basketnews.lt/zaidejai/6408-javale-mcgee.html">JaVale'as McGee</a>
      </p>
      <p>
        <a href="https://www.basketnews.lt/zaidejai/6722-james-harden.html">Jamesas Hardenas</a>
      </p>
      <p>
        <a href="https://www.basketnews.lt/zaidejai/5095-glenn-robinson-iii.html">Glennas Robinsonas</a>
      </p>
      <p><a href="https://www.basketnews.lt/zaidejai/17136-kyle-anderson.html">Kyle'as Andersonas</a> (po 3)</p>
      <p>
        <b>Blokai</b>
      </p>
      <figure>
        <img src="https://www.basketnews.lt/paveikslelis-204294-plsm.jpg"/>
      </figure>
      <p>Marc Gasol</p>
      <p><a href="https://www.basketnews.lt/zaidejai/1235-marc-gasol.html">Marcas Gasolis</a> (4)</p>
      <p>
        <b>Pataikyti tritaškiai</b>
      </p>
      <figure>
        <img src="https://www.basketnews.lt/paveikslelis-204017-plsm.jpg"/>
      </figure>
      <p>James Harden</p>
      <p>
        <a href="https://www.basketnews.lt/zaidejai/6722-james-harden.html">Jamesas Hardenas</a>
      </p>
      <p><a href="https://www.basketnews.lt/zaidejai/17909-terry-rozier.html">Terry Rozieras</a> (po 7)</p>
      <p> </p>
      <p>
        <b>Visi šios nakties rezultatai:</b>
      </p>
      <p><b>Lapkričio 14 d., ketvirtadienis</b> <a href="https://www.basketnews.lt/komandos/122-charlotte-hornets.html">Charlotte Hornets</a> <a href="https://www.basketnews.lt/komandos/384-memphis-grizzlies.html">Memphis Grizzlies</a> <a href="https://www.basketnews.lt/rungtynes/ziureti/83344-charlotte-hornets-memphis-grizzlies.html">117-119</a> <a href="https://www.basketnews.lt/rungtynes/ziureti/83344-charlotte-hornets-memphis-grizzlies.html">stat »</a>   <a href="https://www.basketnews.lt/komandos/437-orlando-magic.html">Orlando Magic</a> <a href="https://www.basketnews.lt/komandos/457-philadelphia-76ers.html">Philadelphia 76ers</a> <a href="https://www.basketnews.lt/rungtynes/ziureti/83345-orlando-magic-philadelphia-76ers.html">112-97</a> <a href="https://www.basketnews.lt/rungtynes/ziureti/83345-orlando-magic-philadelphia-76ers.html">stat »</a>   <a href="https://www.basketnews.lt/komandos/96-boston-celtics.html">Boston Celtics</a> <a href="https://www.basketnews.lt/komandos/720-washington-wizards.html">Washington Wizards</a> <a href="https://www.basketnews.lt/rungtynes/ziureti/83346-boston-celtics-washington-wizards.html">140-133</a> <a href="https://www.basketnews.lt/rungtynes/ziureti/83346-boston-celtics-washington-wizards.html">stat »</a>   <a href="https://www.basketnews.lt/komandos/208-houston-rockets.html">Houston Rockets</a> <a href="https://www.basketnews.lt/komandos/356-los-angeles-clippers.html">Los Angeles Clippers</a> <a href="https://www.basketnews.lt/rungtynes/ziureti/83347-houston-rockets-los-angeles-clippers.html">102-93</a> <a href="https://www.basketnews.lt/rungtynes/ziureti/83347-houston-rockets-los-angeles-clippers.html">stat »</a>   <a href="https://www.basketnews.lt/komandos/394-minnesota-timberwolves.html">Minnesota Timberwolves</a> <a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83348-minnesota-timberwolves-san-antonio-spurs.html">129-114</a> <a href="https://www.basketnews.lt/rungtynes/ziureti/83348-minnesota-timberwolves-san-antonio-spurs.html">stat »</a>   <a href="https://www.basketnews.lt/komandos/357-los-angeles-lakers.html">Los Angeles Lakers</a> <a href="https://www.basketnews.lt/komandos/181-golden-state-warriors.html">Golden State Warriors</a> <a href="https://www.basketnews.lt/rungtynes/ziureti/83349-los-angeles-lakers-golden-state-warriors.html">120-94</a> <a href="https://www.basketnews.lt/rungtynes/ziureti/83349-los-angeles-lakers-golden-state-warriors.html">stat »</a>   <a href="https://www.basketnews.lt/komandos/467-portland-trail-blazers.html">Portland Trail Blazers</a> <a href="https://www.basketnews.lt/komandos/648-toronto-raptors.html">Toronto Raptors</a> <a href="https://www.basketnews.lt/rungtynes/ziureti/83350-portland-trail-blazers-toronto-raptors.html">106-114</a> <a href="https://www.basketnews.lt/rungtynes/ziureti/83350-portland-trail-blazers-toronto-raptors.html">stat »</a></p>
      <h3>Fotogalerija</h3>
      <p>Dominuojantis LeBronas Jamesas Nuotr.: Reuters - Scanpix Nusivylęs Bradley Bealas Nuotr.: AP - Scanpix Jonas Valančiūnas veržiasi link varžovų krepšio Nuotr.: AP - Scanpix D'Angelo Russellas kovoja prieš savo buvusį klubą Nuotr.: Zuma Press - Scanpix Damianas Lillardas atakuoja Marcą Gasolį Nuotr.: Reuters - Scanpix Triumfuojantis Ja Morantas Nuotr.: AP - Scanpix</p>
      <figure>
        <img src="https://www.basketnews.lt/paveikslelis-206655-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206658-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206660-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206657-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206656-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-206659-crop600x350.jpg"/>
      </figure>
    </article>
  </body>
</html>