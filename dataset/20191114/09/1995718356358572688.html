<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152223-u-nimechchyni-vykryly-bandu-iaka-zajmalasia-nelegalnym-pracevlashtuvanniam-ukrainciv"/>
    <meta property="og:site_name" content="ВолиньPost"/>
    <meta property="article:published_time" content="2019-11-14T09:49:00+00:00"/>
    <meta property="og:title" content="У Німеччині викрили банду, яка займалася нелегальним працевлаштуванням українців"/>
    <meta property="og:description" content="У Німеччині поліція викрила організоване злочинне угруповання, яке займалося нелегальним працевлаштуванням українців."/>
  </head>
  <body>
    <article>
      <h1>У Німеччині викрили банду, яка займалася нелегальним працевлаштуванням українців</h1>
      <address>
        <time datetime="2019-11-14T09:49:00+00:00">14 Nov 2019, 09:49</time>
      </address>
      <p>У Німеччині поліція викрила організоване злочинне угруповання, яке займалося нелегальним працевлаштуванням українців.<br/><br/>За даними речника поліції в Ганновері, 13 листопада правоохоронці провели спецоперацію з нейтралізації цієї злочинної мережі в шістьох федеральних землях, - повідомляє <a href="https://tsn.ua/ukrayina/u-nimechchini-spiymali-zlochinciv-yaki-zaymalisya-nelegalnim-pracevlashtuvannyam-ukrayinciv-1442988.html">ТСН </a>з посиланням на Deutsche Welle.<br/><br/>За даними поліції, група злочинців залучала до Німеччини працівників зі Східної Європи, переважно з України, які приїздили до країни начебто з туристичною метою, але потім залишалися в ФРН і працювали, хоч за законом не мали на це права.<br/><br/>Зловмисники видавали їм фальшиві документи та посвідчення для реєстрації в місцевих органах влади, в соціальних та страхових службах. Крім того, злочинне угруповання мало власне агентство, яке допомагало українцям нелегально працевлаштуватися, а також надавало підтримку з пошуком житла поблизу місць роботи.<br/><br/>Даних про залучення українських громадян до проституції немає, додали в поліції.</p>
    </article>
  </body>
</html>