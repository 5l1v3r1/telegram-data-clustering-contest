<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/ochakvano-minimalen-interes-kym-kontrolata-bylgariq---paragvaj-1406064.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T09:30:00+00:00"/>
    <meta property="og:title" content="Очаквано: минимален интерес към контролата България - Парагвай"/>
    <meta property="og:description" content="Много малко публика се очаква за днешния двубой между България и Парагвай Приятелският мач е от 19:00 часа на Васил Левски"/>
  </head>
  <body>
    <article>
      <h1>Очаквано: минимален интерес към контролата България - Парагвай</h1>
      <address><time datetime="2019-11-14T09:30:00+00:00">14 Nov 2019, 09:30</time> by <a rel="author">Sportlive.bg</a></address>
      <p>Много малко публика се очаква за днешния двубой между <b><a href="https://www.sportlive.bg/tags/3313">България</a></b> и Парагвай. Приятелският мач е от 19:00 часа на "Васил Левски". Заради последните резултати и игри на "лъвовете" на стадиона се чакат не повече от 2000 души, пише "Тема спорт". Възможно е те да са и по-малко. Интересът към "трикольорите" клони към нула.</p>
      <p>Отделно, цените на билетите също не са евтини - 15 (сектор В) и 25 лева (сектор А), което не е маловажно. Сумите не са по джоба на доста хора и едва ли феновете искат да дадат въпросните пари, за да гледат поредната излагация на "лъвовете".</p>
      <p>Припомняме, че при катастрофалната загуба с 0:6 от Англия на трибуните имаше доста запалянковци, дошли и заради гостите, но сега съперникът не е никак атрактивен.</p>
      <p>Това ще е последният мач на трикольорите с публика. В неделя от 19:00 часа заради наказание от УЕФА за расизъм евроквалификацията с Чехия е при закрити врати. Времето в периода на двубоя с Парагвай ще е от 13 до 11 градуса при променлива облачност. Валежи не се очакват. <b><i><a href="https://www.sportlive.bg/bgfootball/national-team/Chorbadzhijski-razkri-kakvo-e-pyrvoto-neshto-koeto-Dermendzhiev-e-kazal-na-nacionalite-ni-1405597.html">А какви са били първите думи на новия селекционер към играчите вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Despodov-Ne-sme-po-losh-otbor-ot-drugite-no-ni-lipsva-vqra-v-sebe-si-1406005.html"/>
        <a href="https://www.sportlive.bg/bgfootball/national-team/Chudesna-novina-I-Iliev-i-Despodov-sa-gotovi-za-igra-sreshtu-Paragvaj-1405978.html"/>
        <a href="https://www.sportlive.bg/bgfootball/national-team/Dermendzhiev-Ne-e-dobre-da-te-hokat-postoqnno-tova-si-e-nashiqt-nacionalen-otbor-1405972.html"/>
        <a href="https://www.sportlive.bg/bgfootball/national-team/Venci-Stefanov-v-tipichen-stil-oplyu-psiholozhkite-v-nacionalniq-otbor--1405733.html"/>
        <a href="https://www.sportlive.bg/bgfootball/national-team/Kapitanyt-na-Loko-(Plovdiv)-obqvi-lichnata-si-cel-s-nacionalniq-otbor-1405592.html"/>
      </related>
    </article>
  </body>
</html>