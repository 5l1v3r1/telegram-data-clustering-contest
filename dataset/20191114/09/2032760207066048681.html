<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89586"/>
    <meta property="og:site_name" content="Denník politika"/>
    <meta property="article:published_time" content="2019-11-14T09:35:02+00:00"/>
    <meta property="og:title" content="Sudkyňa Repáková pre Kočnerovu Threemu odchádza z justície"/>
    <meta property="og:description" content="14.11.2019 (Webnoviny.sk) – Z justície odchádza prvá sudkyňa pre Threemu Mariana K. Informáciu priniesol spravodajský portál denníka Sme, pričom ide o sudkyňu Okresného súdu Bratislava I Miriam Repákovú. Sudkyňa to oznámila v stredu 13. novembra. Abdikačný list už doručila prezidentke Zuzane Čaputovej."/>
  </head>
  <body>
    <article>
      <h1>Sudkyňa Repáková pre Kočnerovu Threemu odchádza z justície</h1>
      <address><time datetime="2019-11-14T09:35:02+00:00">14 Nov 2019, 09:35</time> by <a rel="author">Webnoviny</a></address>
      <p>14.11.2019 (Webnoviny.sk) – Z justície odchádza prvá sudkyňa pre Threemu Mariana K. Informáciu priniesol spravodajský <a href="https://domov.sme.sk/c/22259714/z-justicie-odchadza-prva-sudkyna-pre-kocnerovu-threemu.html">portál denníka Sme</a>, pričom ide o sudkyňu Okresného súdu Bratislava I Miriam Repákovú. Sudkyňa to oznámila v stredu 13. novembra. Abdikačný list už doručila prezidentke Zuzane Čaputovej.</p>
      <p><i>„Miriam Repáková doručila v stredu oznámenie o vzdaní sa funkcie sudcu. Funkcia jej zanikne uplynutím novembra 2019,“</i> povedal hovorca prezidentky Martin Strižinec pre spomínaný portál.</p>
      <p>Repáková už dva týždne nesúdi, koncom októbra sama požiadala o prerušenie výkonu funkcie. Sudkyňou sa stala v roku 2010. Je to prvá sudkyňa, ktorá sa rozhodla dobrovoľne odísť z justície po tom, čo bola zverejnená jej komunikácia s Marianom K. v mobilnej aplikácii Threema.</p>
      <p>Polícia ešte v auguste tohto roka vzala Repákovej a ďalším sudcom mobil.</p>
      <p>Viac k témam: <a href="https://www.webnoviny.sk/tag/kocner-komunikacia-threema/"><u>Kočner komunikácia Threema</u></a>, <a href="https://www.webnoviny.sk/tag/sudnictvo/"><u>súdnictvo</u></a><br/>Zdroj: Webnoviny.sk – <a href="https://www.webnoviny.sk/sudkyna-repakova-pre-kocnerovu-threemu-odchadza-z-justicie/"><u>Sudkyňa Repáková pre Kočnerovu Threemu odchádza z justície</u></a> © SITA Všetky práva vyhradené.</p>
    </article>
  </body>
</html>