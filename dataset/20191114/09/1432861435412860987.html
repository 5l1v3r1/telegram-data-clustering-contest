<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/ludogorec-opredeli-prioritet-nomer-1-v-zimnite-si-transferi-1406068.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-14T09:45:00+00:00"/>
    <meta property="og:title" content="Лудогорец определи приоритет номер 1 в зимните си трансфери"/>
    <meta property="og:description" content="До края на годината остават куп важни мачове за Лудогорец, но скаутите на клуба вече търсят евентуални нови футболисти, които да бъдат привлечени през зимния трансферен прозорец Приоритет номер 1 за клуба е намирането на нов централен защитник, информира Меридиан мач"/>
  </head>
  <body>
    <article>
      <h1>Лудогорец определи приоритет номер 1 в зимните си трансфери</h1>
      <address><time datetime="2019-11-14T09:45:00+00:00">14 Nov 2019, 09:45</time> by <a rel="author">Sportlive.bg</a></address>
      <p>До края на годината остават куп важни мачове за <b><a href="https://www.sportlive.bg/bgfootball/ludogorec">Лудогорец</a></b>, но скаутите на клуба вече търсят евентуални нови футболисти, които да бъдат привлечени през зимния трансферен прозорец. Приоритет номер 1 за клуба е намирането на нов централен защитник, информира "Меридиан мач".</p>
      <p>В момента "орлите" имат четирима, които играят на тази позиция - Драгош Григоре, Рафаел Форстър, Георги Терзиев и Козмин Моци. Понякога треньорът Станислав Генчев ползва като централен бранител и Антон Недялков, но е ясно, че най-постоянният играч на разградчни е безалтернативен ляв бек.</p>
      <p>Основната причина ръководството на Лудогорец да търси нов централен защитник е фактът, че всеки един от четиримата бранители има различни проблеми. Григоре, например, чиято класа е извън съмнение, често е контузен. Той играе един месец, а след това толкова време почива. Форстър, който правеше сезона на живота си, изведнъж изпадна в дупка. Той вкара два гола за успеха с 3:0 над Ференцварош, игра силно и срещу ЦСКА Москва, но е с огромна вина за двете загуби от Еспаньол. В първия мач направи груба грешка, след която Виктор Кампусано реализира, а в Каталуния сбърка фатално, губейки топката и извършвайки нарушение за червен картон.</p>
      <p>Козмин Моци пък е видимо извън форма, а и годините при него си казват думата. Георги Терзиев получи куп шансове през този сезон, но поне за момента не оправдава доверието. Така огромната цел на пазара ще е централен бранител, чужденец, за когото клубът е приготвил сериозна сума. <b><i><a href="https://www.sportlive.bg/bgfootball/ludogorec/Ludogorec-Levski-i-cSKA-v-bitka-za-igrach-na-opashkar-1405448.html">А за кой играч от родното първенство разградчани ще спорят с ЦСКА и Левски вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Vitosha-be-na-pyt-da-prenapishe-istoriqta-no-Bakalov-spasi-Ludogorec-ot-rezil-1404884.html"/>
        <a href="https://www.sportlive.bg/bgfootball/ludogorec/Silata-na-duha-Vlado-Stoqnov-izigra-pyrviq-si-mach-sled-pochti-3-godishna-bitka-s-kontuziq-1404661.html"/>
        <a href="https://www.sportlive.bg/bgfootball/ludogorec/Ludogorec-izravni-antirekord-v-Liga-Evropa-i-svoq-v-Shampionska-liga-1404279.html"/>
        <a href="https://www.sportlive.bg/bgfootball/ludogorec/Pomoshtnikyt-na-Genchev-za-06-Syvpadenie-no-shte-izlezem-ot-grupata-1404186.html"/>
        <a href="https://www.sportlive.bg/bgfootball/ludogorec/Forstyr---zashtitnikyt-kojto-sprq-Rashford-i-Marsial-no-pregorq-sreshtu-Espanxol-1404380.html"/>
      </related>
    </article>
  </body>
</html>