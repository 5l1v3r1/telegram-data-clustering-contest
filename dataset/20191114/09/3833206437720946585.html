<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/913752.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-14T09:08:00+00:00"/>
    <meta property="og:title" content="Фенклубът на Локо: 4 автобуса за Разград вече са пълни! Подкрепи Пловдив!"/>
    <meta property="og:description" content="Фенклубът на Локомотив Пловдив отново призова &quot;черно-белите&quot; братя да подкрепят любимия си отбор в с..."/>
  </head>
  <body>
    <article>
      <h1>Фенклубът на Локо: 4 автобуса за Разград вече са пълни! Подкрепи Пловдив!</h1>
      <address>
        <time datetime="2019-11-14T09:08:00+00:00">14 Nov 2019, 09:08</time>
      </address>
      <p>Фенклубът на Локомотив Пловдив отново призова "черно-белите" братя да подкрепят любимия си отбор в супердербито на Първа лига срещу Лудогорец. От Лаута обявиха, че вече са запълнени 4 автобуса и уточниха, че крайният срок за записването за екскурзията за Разград е на 22 ноември.</p>
      <p>Двубоят между първия и втория във временното класиране е в събота (23 ноември) от 17,30 часа на "Лудогорец Арена" в Разград. Билетите за феновете на Локомотив ще бъдат на цена от 8 лева и ще се продават в деня на мача</p>
      <p><b>Plovdiv24.bg</b> публикува без редакторска намеса официалния текст на фенклуба на Локомотив:</p>
      <p>Черно-бели братя, </p>
      <p>Предстои ни поредният страхотен сблъсък и десант на публиката ни в Разград. По-малко от седмица след обявяване на екскурзията, 4 автобуса вече са пълни!</p>
      <p>Напомняме, че записването продължава всеки ден от 9.00 до 19.00 часа в барчето на входа на комплекс "Локомотив“, краен срок 22 ноември.</p>
      <p>Цената на екскурзията е 20 лв. Заминаването е на 23 ноември в 9:00 часа от Лаута.</p>
      <p>Побързайте, защото местата са ограничени! Подкрепи Локомотив, подкрепи Пловдив!</p>
    </article>
  </body>
</html>