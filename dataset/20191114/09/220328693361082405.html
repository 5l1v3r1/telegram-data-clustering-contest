<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/osporikha-izbornite-rezultati-v-dve-sela-406683.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-14T09:42:40+00:00"/>
    <meta property="og:title" content="Оспориха изборните резултати в две села"/>
    <meta property="og:description" content="В Административен съд-Благоевград постъпи жалба от Мустафа Мейзин против решение на Общинска избирателна комисия Гърмен"/>
  </head>
  <body>
    <article>
      <h1>Оспориха изборните резултати в две села</h1>
      <address>
        <time datetime="2019-11-14T09:42:40+00:00">14 Nov 2019, 09:42</time>
      </address>
      <p>В Административен съд-Благоевград постъпи жалба от Мустафа Мейзин против решение на Общинска избирателна комисия Гърмен, с което е обявен за избран за кмет на кметство село Дъбница на втори тур Синем Бекирова. </p>
      <p>Жалбоподателят оспорва решението на ОИК Гърмен като незаконосъобразно. Мустафа Мейзин посочва в жалбата до Административен съд, че действителни бюлетини с отбелязан вот за него са записани за Синем Бекир.</p>
      <p>Жалбоподателят посочва и доводи за гласували на балотажа избиратели със спорно право на гласуване за кмет на населеното място. В Административен съд постъпи още една жалба срещу решение на ОИК-Гърмен.</p>
      <p>Иван Ижбехов, кандидат за кмет на село Огняново оспорва решение на Общинска избирателна комисия-Гърмен, с което е обявен за избран за кмет на кметство село Огняново на втори тур Димитрия Гюрова. </p>
      <p>Жалбоподателят оспорва съдържанието и истинността на протокола на ОИК Гърмен. Посочени са доводи за неправилно броене на бюлетините в СИК №15 в село Огняново.</p>
    </article>
  </body>
</html>