<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/tusk-nazvav-putinsku-rosiyu-strategichnoyu-problemoyu-vsiyeyi-yevropi-329604_.html"/>
    <meta property="og:site_name" content="DT.ua"/>
    <meta property="article:published_time" content="2019-11-14T09:15:00+00:00"/>
    <meta property="og:title" content="Туск назвав путінську Росію стратегічною проблемою всієї Європи"/>
    <meta property="og:description" content="За словами політика, Європа зберегла єдність щодо санкцій проти Москви."/>
  </head>
  <body>
    <article>
      <h1>Туск назвав путінську Росію стратегічною проблемою всієї Європи</h1>
      <h2>За словами політика, Європа зберегла єдність щодо санкцій проти Москви.</h2>
      <address>
        <time datetime="2019-11-14T09:15:00+00:00">14 Nov 2019, 09:15</time>
      </address>
      <p>Президент Європейської ради Дональд Туск назвав путінську Росію стратегічною проблемою Європи. Він в черговий раз повторив, що не буде суверенної Європи без незалежної України, а тверда і послідовна позиція ЄС щодо Росії стала першим, настільки ясним і недвозначним виразом європейського суверенітету.</p>
      <p>"Майже щотижня мені доводилося публічно нагадувати іншим, що Росія - не наш "стратегічний партнер", а наша "стратегічна проблема". Мене навіть назвали "мономаніяком" за те, що я так зосередився на цьому предметі. Але врешті-решт це окупилося. Ми зберегли нашу єдність, також з точки зору санкцій", - <a href="https://www.consilium.europa.eu/en/press/press-releases/2019/11/13/keynote-speech-by-president-donal-tusk-at-the-opening-ceremony-of-the-2019-2020-academic-year-at-the-college-of-europe/">сказав</a> він напередодні.</p>
      <p>Нагадаємо, 8 липня <b><a href="https://dt.ua/POLITICS/u-kiyevi-rozpochinayetsya-samit-ukrayina-yes-316756_.html">у Києві відбувся одноденний саміт Україна-ЄС</a></b>. Це  21-а зустріч на рівні керівництва країни й об'єднання з дня набуття незалежності в 1991 році.</p>
      <p>У заходах взяли участь висока представниця ЄС з питань зовнішньої політики Федеріка Могеріні, єврокомісар Йоханнес Ган, голова Європейської Ради Дональд Туск, голова Європейської Комісії Жан-Клод Юнкер і президент України Володимир Зеленський.</p>
      <p>За підсумками саміту представники українського уряду та член Європейської Комісії Йоганнес Ган <b><a href="https://dt.ua/POLITICS/za-rezultatom-samitu-ukrayina-yes-pidpisano-p-yat-ugod-316807_.html">підписали п'ять угод</a></b>  щодо фінансування програм з проведення реформ, боротьби з корупцією, відновлення економіки Донецької і Луганської областей і розвитку української культури.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>