<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/especials/HM-Hospitales-Fundacio-Hospital-Barcelona_0_2344565538.html"/>
    <meta property="og:site_name" content="Ara.cat"/>
    <meta property="article:published_time" content="2019-11-14T07:00:00+00:00"/>
    <meta property="og:title" content="La Fundació Hospital de Nens de Barcelona i la seva obra social s’integren en l’estructura d’HM Hospitales"/>
    <meta property="og:description" content="El Grup mantindrà l’esperit i activitat solidària de l’entitat, que es canalitzarà a través de la Fundación HM Obra Social Nens, i la part assistencial sota el nom Hospital HM Nens"/>
  </head>
  <body>
    <article>
      <h1>La Fundació Hospital de Nens de Barcelona i la seva obra social s’integren en l’estructura d’HM Hospitales</h1>
      <h2>El Grup mantindrà l’esperit i activitat solidària de l’entitat, que es canalitzarà a través de la Fundación HM Obra Social Nens, i la part assistencial sota el nom Hospital HM Nens</h2>
      <address>
        <time datetime="2019-11-14T07:00:00+00:00">14 Nov 2019, 07:00</time>
      </address>
      <p>HM Hospitales segueix consolidant el seu projecte d’alta especialització a Barcelona i integra dins la seva estructura la Fundació Hospital de Nens de Barcelona i la seva Obra Social. Així, i després d’incorporar HM Delfos com a hospital general i centre assistencial de referència i HM Sant Jordi com a hospital medicoquirúrgic i obstètric, HM Nens es converteix en el tercer hospital que el Grup adquireix i incorpora a la seva xarxa assistencial de la Ciutat Comtal.</p>
      <p>La Fundació Hospital de Nens de Barcelona és un dels centres pioners en assistència, docència i investigació en el camp de la pediatria de la ciutat. Valors que encaixen a la perfecció en la filosofia d’HM Hospitales, de manera que la integració de l’activitat al Grup “serà total”, afirma el Dr. Abarca Cidón, president d’HM Hospitales, que afirma que “és un privilegi poder assumir més de 133 anys d’història de pràctica de la medicina pediàtrica i continuar contribuint al bon estat de la salut i el benestar dels més petits de la ciutat, perquè, tal com assenyala el lema de la Fundació Hospital de Nens de Barcelona, «De Barcelona només n’hi ha una, la de tots els nens i nenes», sigui quin sigui el seu origen o situació familiar, social o econòmica”.</p>
      <figure>
        <a href="https://www.ara.cat/2019/11/14/especials/espais-atencio-medica-Hospital-Nens_2343975888_67395331_928x723.jpg">
          <img src="https://www.ara.cat/2019/11/14/especials/espais-atencio-medica-Hospital-Nens_2343975888_67395331_928x723.jpg"/>
        </a>
        <figcaption>Un dels espais d'atenció mèdica de l'Hospital de Nens</figcaption>
      </figure>
      <p>Per al Dr. Joan Sala, director territorial d’HM Hospitales a Catalunya, “poder comptar amb un centre de les característiques i la tradició de la Fundació Hospital de Nens de Barcelona és molt important perquè permet incorporar i desenvolupar una de les especialitats en les quals cal posar més cura. La salut infantil s’erigeix en una pedra angular del projecte i es pretén convertir HM Nens en el primer hospital infantil privat de referència de la Ciutat Comtal”.</p>
      <p>En realitat, la intenció del grup HM Hospitales, amb capital 100% espanyol i coneixedor del valor que aporta a la comunitat pediàtrica el model de la Fundació Hospital de Nens de Barcelona, és aprofitar l’excel·lent proposta assistencial, el pla d’humanització i l’experiència docent i investigadora per generar sinergies en la pediatria a tota la xarxa assistencial d’HM Hospitales a Espanya.</p>
      <p>Actualment, HM Hospitales, a través de la Fundación HM, manté projectes amb projecció social normalment associats a activitats assistencials tant d’unitats específiques com de professionals que manifesten un especial interès per projectes d’aquesta índole, destacant entre tots la Unidad de Oncología y Hematología Pediátrica del Centro Integral Oncológico Clara Campal HM CIOCC, situada a l’Hospital Universitario HM Montepríncipe.</p>
      <p>
        <b>
          <b>Fundación HM Obra Social Nens</b>
        </b>
      </p>
      <p>HM Hospitales ha fet seu l’esperit de la Fundació Hospital de Nens de Barcelona i, per assumir l’activitat solidària de la seva Obra Social, ha creat la Fundación HM Obra Social Nens, que sota el paraigua de la Fundación HM mantindrà i potenciarà tant els seus serveis com les diferents accions que du a terme. Així, des del 2014, s’han atès gairebé 700 nens i nenes als quals s’ha tractat bàsicament per problemes de salut dental, psicosocials, de visió i de nutrició. En aquest sentit, l’activitat solidària de l’entitat ha representat una ajuda a la població més desfavorida de més de 450.000 €.</p>
      <figure>
        <a href="https://www.ara.cat/2019/11/14/especials/parella-pallasses-entretenint-Hospital-Nens_2343975889_67395410_538x407.jpg">
          <img src="https://www.ara.cat/2019/11/14/especials/parella-pallasses-entretenint-Hospital-Nens_2343975889_67395410_538x407.jpg"/>
        </a>
        <figcaption>Una parella de pallasses entretenint la canalla a l'Hospital de Nens</figcaption>
      </figure>
      <p>La Fundación HM Obra Social Nens també respectarà els protocols de col·laboració i coordinació amb els serveis i entitats socials, així com amb les diferents empreses vinculades al projecte.</p>
      <h3>Més de 450.000 nens i nenes atesos l’any</h3>
      <p>La Fundació Hospital de Nens de Barcelona és un dels centres de medicina pediàtrica de referència a Barcelona. Així, anualment, realitza més de 450.000 actes mèdics globals i més de 100.000 urgències. És el servei més representatiu juntament amb el d’odontologia / ortodòncia, reconegut com un dels millors d’Europa. Amb tot, la seva atenció cobreix la pràctica totalitat de les especialitats pediàtriques reconegudes, tant a nivell ambulatori com quirúrgic.</p>
      <p>Per oferir aquests serveis, compta amb una plantilla de més de 200 treballadors i disposa de 14 boxes a Urgències, 21 a l’Àrea Dental, 2 quiròfans i 20 habitacions, a més de la més avançada tecnologia en imatge de Radiodiagnòstic. Una capacitat que s’afegeix als 17 hospitals, 4 centres integrals d’alta especialització en Oncologia, Cardiologia, Neurociències i Fertilitat, i a les 21 policlíniques d’HM Hospitales.</p>
      <h3>Dr. Javier Massaguer, nou director mèdic d’HM Nens i director de la Fundación HM Obra Social Nens</h3>
      <p>Aquesta activitat assistencial i infraestructures seran gestionades pel Dr. Javier Massaguer, designat per HM Hospitales donada la seva dilatada experiència en gestió hospitalària i com a professional de la pediatria. El Dr. Massaguer ha estat nomenat director mèdic de l’Hospital HM Nens i director de la Fundación HM Obra Social Nens.</p>
      <p>El Dr. Javier Massaguer és Llicenciat en Medicina i Cirurgia per la Universitat de Barcelona (1993), amb l’especialitat de Pediatria a l’Hospital Nostra Senyora del Mar (1993-97). Posteriorment es va especialitzar en gestió sanitària amb el Màster en Gestió Hospitalària al Centre de Desenvolupament de Directius, i va finalitzar la formació a l’Escola Superior d’Administració d’Empreses, ESADE (1997-98). Per al Dr. Massaguer, l’arribada d’HM Hospitales suposa “traspassar 133 anys de treball en assistència mèdica a la infància i una gran història d’ajuda al nen necessitat a una organització sòlida i de garantia per agafar el relleu històric”.</p>
    </article>
  </body>
</html>