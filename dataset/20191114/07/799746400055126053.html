<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/14/7103019/"/>
    <meta property="og:site_name" content="Європейська правда"/>
    <meta property="article:published_time" content="2019-11-14T07:48:38+00:00"/>
    <meta property="og:title" content="Кандидат Орбана у Єврокомісію відзначив рішучість України у здійсненні реформ"/>
    <meta property="og:description" content="Грузія, Україна та Молдова показують рішучість, деколи у дуже складному контексті, здійснювати реформи."/>
  </head>
  <body>
    <article>
      <h1>Кандидат Орбана у Єврокомісію відзначив рішучість України у здійсненні реформ</h1>
      <address>
        <time datetime="2019-11-14T07:48:38+00:00">14 Nov 2019, 07:48</time>
      </address>
      <p>Грузія, Україна та Молдова показують рішучість, деколи у дуже складному контексті, здійснювати реформи.</p>
      <p>Як повідомляє "Європейська правда", про це заявив кандидат Угорщини Олівер Варгеї на посаду єврокомісара з політики сусідства та розширення ЄС на слуханнях у комітеті із закордонних справ Європарламенту.</p>
      <p>"Стратегічний партнер Туреччина чітко віддаляється від європейських цінностей і норм. Ми повинні зрозуміти, як ефективніше дати цьому раду. Деякі країни на Сході, Грузія, Україна і нещодавно Молдова, та південні Марокко і Туніс показують рішучість, деколи у дуже складному контексті, здійснювати реформи, а інші не зовсім так", - зазначив він.</p>
      <p>"Наше сусідство має стратегічне значення для ЄС. На нашу долю значною мірою впливає доля наших сусідів. Є великий розрив у розвитку між ЄС та його сусідами. Моєю метою буде його звуження шляхом вивільнення потенціалу регіону", - сказав Варгеї.</p>
      <p>Він підкреслив, що хоче допомогти партнерам розвивати економіку та "посилити соціальний вимір їхніх економік".</p>
      <p>"Якщо ми не візьмемо на себе відповідальності, інші займуть наше місце", - вважає дипломат.</p>
    </article>
  </body>
</html>